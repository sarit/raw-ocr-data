<pb n="001"/>
<p>ṛjuvimalā-pañcikā</p>
<p><q>dravyāṇām</q> । atraivamākṣipati-yadi vṛttena saha saṃbandho'sti tadā'sau
kimiti na kīrtitaḥ । atha na tadā'sminneva sthāne kimityadhikāralakṣaṇasyārambha
ityanenābhiprāyeṇāha---<q>atha vṛttena saha saṃbandhakathanaṃ kimityatra tu na
kriyate</q> । sarvatra kṛtasya sambandhakathanasyātrākaraṇe heturvarṇanīya ityarthaḥ । uttaraṃ---
<q>sambandhābhāvāditi brūmaḥ</q> । kathaṃ tarhyasminneva sthāne adhikāralakṣaṇārambhaḥ ?
ata āha---<q>pañcalakṣaṇāpekṣo hyadhikāraḥ</q> pañcānāṃ pramāṇādīnāṃ lakṣaṇamapekṣate
adhikāraḥcintāprārambhāya na punaravagataya iti । āśayamabuddhvā codayati---<q>pañcalakṣa-
ṇāpekṣe hyapekṣā । evaṃ tarhi pañcāpi kīrtanīyāni</q> । pramāṇabhedaviniyo-
gopādānakramalakṣaṇaṃ vṛttaṃ idānīmadhikāralakṣaṇaṃ vartayiṣyāmaḥ ityevaṃ pañcāpi
kīrtanīyāni । pariharati---<q>na kīrtanīyāni</q> । evaṃ tarhi yasmāttairapi pratyekaṃ
saṃbandho nopapadyate । viniyogopādānakramāstāvat adhikārāpekṣā eva1 । grāhaka-
<note>1. pekṣaiva - mā.</note>﻿
<pb n="002"/>
pūrvako viniyogaḥ parārthe neṣyate । tathā sādhikārasya vidherutpattiviniyoga-
prayogākṣepaḥ । adhikārākṣepastu siddhe sati adhikāralakṣaṇasaṃbandhe bhavati iti
vakṣyāmaḥ । kramaḥ punaḥ prayuktyuttarakālabhāvī । adhikārapūrvakaḥ śās‍trabhedo'pi
nādhikāraṃ prati hetuḥ । abhinne'pi śāstrārthe śabdato'dhikārāvagateḥ । nanvabhinne'pi
śāstrārthe'nuṣṭhānasāmarthyābhāvādadhikāro nopapadyate । satyam । tathāpyadhikārapūrvakaḥ
śāstrabhedo'pi lakṣaṇasaṃbandhaśarīrāvagatiḥ śabdata eva bhavati । yadi paraṃ śāstrabhedaṃ
vinā na nirvahati anuṣṭhānaparyantatvādadhikārasyeti nirvāhe hetuḥ śāstrabhedaḥ adhi-
kārasyāvagame tu śabda eva hetuḥ । tathā pramāṇalakṣaṇamapi nādhikāraṃ prati,
sāpekṣe'pi hetuśabde <quote>‘devadatta gāmānaya’</quote> ityādiṣvadhikāradarśanāt । ataḥ pratyekaṃ
pañcabhirapi saṃbandho nopapadyate । nanvevaṃ samuditaiḥ saṃbandho bhaviṣyati tatrāha---
<q>na ca samudāyo nāma kaś‍cidarthāntarabhūto vidyate</q> । yadi samudāyo'rthāntara-
bhūto vidyate tadā pratyekamasaṃbandhe'pi kadācit samudāyenāpi saṃbandhaḥ saṃbhāvyeta ।
na caitadasti । tasmāt pañcānāmapi kīrtanaṃ nopapadyate । <q>yadi pañcabhirapi sambandho
nāsti kathaṃ tarhi pañcalakṣaṇāpekṣo hyadhikāra ityucyate । uttaraṃ---paraspa-
rāpekṣeṣu pañcasu parisamāpteṣu adhikārasyāvasara iti pañcalakṣaṇāpekṣo hyadhikāra
ityucyate । na punarhetutaḥ</q> । asyāyamarthaḥ---adhītavedasya prathamaṃ tāvat vedārthaji-
jñāsaivotpadyate । ataḥ codanālakṣaṇo'rtho dharma ityanena codanaikapramāṇakaḥ kāryarūpo
vedārtha ityukte punariyamapekṣā jāyate-kathamanapekṣā codanā pramāṇaṃ ? yena codanaika-
lakṣaṇa[ḥ/?/]kāryarūpo vedārtho bhavet iti । tataścānapekṣatvasādhakaṃ pramāṇalakṣaṇamārabdha-
vyam । ukte ca pramāṇalakṣaṇe punariyamapekṣā jāyate-kiṃ tatpramāṇaṃ bhinnamutābhinna-
miti । ataḥ dvitīyādhyāyena śāstrabhedaḥ pratipādyate । pratipādite ca śāstrabhede
śāstrārthā api bhinnāḥ । tatreyamapekṣā punarāpatati-kimete śāstrārthāḥ anyonya-
saṃbaddhā uta asaṃbaddhā iti tatra śeṣalakṣaṇena saṃbandhaḥ pratipādyate । pratipādite ca
śrutyādinibandhane śāstrārthānāṃ parasparasaṃbandhe punariyamapekṣopajāyate---kiṃ śrutyādi-﻿
<pb n="003"/>
bhireva parasparasaṃbandhaḥ utāparamapyasti kāraṇamasya ? tatropādānalakṣaṇaṃ aparamapi
kāraṇamiti tatpratipādanāya upādānalakṣaṇamārabdhavyam । aupādānikaviniyoga-
cintāyāṃ ca prakṛtāyāṃ aparamapyaupādānikaṃ sarvameva cintitam । upādānanibandha-
nāyāṃ ca prayuktau cintitāyāṃ kathamiyaṃ nirvartate nirvahati ekatvātkartuḥ anekatvācca
padārthānāṃ ityapekṣodaye kramato nirṇīyate । tatra ca kaḥ krama ādartavya ityapekṣāyāṃ
kramalakṣaṇāmārabdhavyam । evaṃ parasparāpekṣatvāt pañcānāṃ na tāvadadhikāraḥ eṣāmavasare
nipatitumarhati । kintu eṣu samāpteṣu kiṃ kramaparyante upadeśārthe1 adhikārī vidyate
neti jijñāsodeti । tataścādhikāralakṣaṇamārabdhavyam । evaṃ cintāsiddha‍yarthaṃ pañca-
lakṣaṇānyadhikāro'pekṣate yāvattāni na cintyante tāvadadhikāracintāvakāśa eva
nāstīti । na punarhetubhāvena pañcalakṣaṇānyadhikāro'pekṣate । tena saṃbandhābhāvāt
saṃbandho nocyate । anyatrāvasarālābhāt idānīṃ cāvasaralābhāt asminneva sthāne'dhi-
kāralakṣaṇamārabhyata ityākṣepapratisamādhānāya hetuhetumadbhāvenāpekṣā nāsti kintvava-
saralābhāyāpekṣeti darśayati---<q>na kramaparyanta upadeśo'dhikārasya hetuḥ ।
kintu kramaparyanta upadeśe kaś‍cidadhikārī vidyate neti cintā</q> । nanūpadeśa-
balenaivādhikāro'vagamyate upadeśasyādhikārāvinābhāvitvāt ityanenāśayena pṛcchati-
<q>kimanadhikāro'pyupadeśo vidyate</q> yena bhavānnopadeśasya adhikāraṃ prati hetu-
tāmāha । uttaraṃ-<q>bāḍhaṃ vidyate devadattaḥ kāṣṭhaiḥ sthālyāmodanaṃ pacatītyevamādiṣu
pramāṇāntarapramitārthaviṣayeṣu</q> pramāṇāntarapramitārthaḥ viṣayo yeṣāṃ vākyānāṃ teṣūpadeśo
niradhikāro'pi vidyate । <q>na tatra kaś‍cinniyujyate</q> । kathaṃ na niyujyata ityatrāha---
<q>pramāṇāntarapramitaviṣayatvādeva</q> । yasmāt pramāṇāntarapramita eṣāṃ viṣayaḥ tasmā-
dityarthaḥ । bhavatu pramāṇāntarapramitaviṣayatā tathāpi kimityadhikāraśūnyatā ।
<note>1. mā. apadeśārthe ।</note>﻿
<pb n="004"/>
adhikāraśūnyatābhāvāt kathamanuṣṭhānasiddhirityatrāha---<q>lakṣaṇāntareṇa hi pratītasya
svarūpasya śakteśca kathanamātrameva dravyādīnāṃ vartamānāpadeśaiḥ kriyate</q> ।
<q>arthādarthitvenopadeśasiddhiḥ</q> upadeśārthamanutiṣṭhati । nanu yadyarthādarthitvenopadeśārtha-
siddhiḥ kimarthaṃ tarhyadhikāra iha pratipādyata ityatrāha-iha <q>punarupadeśādeva śak‍tijñānaṃ
iti viśeṣaḥ</q> । upadeśavyatirekeṇātra śaktijñānaṃ nāstīti sādhikāra upadeśo
varṇanīyaḥ । anyathā śaktijñānābhāvenānuṣṭhānāsiddhiḥ । tasmādupadeśo'dhikāra-
vyabhicāritatvāt nāyamadhikāramavagamayatīti hetutvābhāvānnāsti saṃbandhaḥ । <q>tasmānna
saṃbandhābhidhānaṃ</q> bhāṣyakārasyeti । <q>kiṃ punaḥ kāraṇaṃ svargakāma evodāhni/?/yate na
punaḥ grāmakāmādayo'pīti</q> । sarveṣāmapyadhikārapradarśanārthaṃ sarvāṇyevodāharaṇīyānīti
bhāvaḥ । pariharati---<q>kiṃ vā sarvamevodāharaṇīyaṃ</q> yenaivaṃ pṛcchasi ? <q>nyāya-
siddha‍yarthaṃ tu ekamevodāharaṇīyaṃ</q> ekasminnapyudāharaṇe nyāyaḥ pradarśayituṃ śakyate
yataḥ । pratyutodāharaṇāntaramakiñcitkaram । ataḥ ekamevodāharaṇīyamiti । ākṣeptā
āha---<q>ucyate, satyamevaṃ atra punaḥ svargaśabdavācyanirūpaṇamukhena pūrvottara-
pakṣau nirūpayati bhāṣyakāraḥ</q> । tatra ekenāpyudāhṛtena sarvodāharaṇeṣu nyāya-
vyutpattirbhavati yadi sarvavyāpī vicāro bhavati । iha tu svargaśabdasya prītimad-
dravyavacanatayā pūrvapakṣo nirūpyate । rāddhāntaśca prītimātravacanatayā । <q>na ca
grāmakāmādiṣvetatsambhavati</q> prītyapagamepi grāme <q>grāmaśabdaprayogāt</q> । asyārthaḥ-
prītyapagame dravye svargaśabdasyāprayogāt prītivacanaḥ svargaśabda ityuktvā rāddhāntaḥ
kṛtaḥ । na cāyaṃ prakāro grāmakāme saṃbhavati ; prītiṃ vināpi grāme grāmaśabdaprayogāt
ato dravyamātravacano grāmaśabdaḥ iti rāddhānto na labhyata iti । <q>grāmakāmādiṣvadhi</q>-﻿
<pb n="005"/>
<q>karaṇāntaraṃ vā vaktavyam</q> yadyadhikṛtaviśeṣaṇamabhipretam । <q>sādhanābhidhānaṃ vā
dravyavacanatvāt grāmādiśabdānāṃ</q> yāgādisādhanatābhidhānamaṅgīkaraṇīyam । kartṛ-
viśeṣaṇābhidhāyakatvaṃ vā āśrayaṇīyam । <q>atrocyate sarvāṇyevodāharaṇīyāni ।
pradarśanārthaṃ tu svargakāmapadamudāhṛtam</q> । tulyanyāyatayā sarvāṇyevodāharaṇāni ।
vastutaḥ svargakāmapadaṃ tu pradarśanārthamudāhṛtam । <q>nanu ca kāmyamānābhidhāna-
nibandhanapūrvottarapakṣau na grāmakāmādiṣu saṃbhavata ityuktam</q> । kāmyamāno yaḥ
svargaḥ tadabhidhānanibandhanaṃ yadi svargaśabdo dravyavacanaḥ tadā pūrvaḥ pakṣaḥ yadā prītivacanaḥ
tadā rāddhāntaḥ iti grāmakāmādiṣu na saṃbhavata ityuktaṃ dravyavacanatvāt grāmakāmādīnām ।
samarthayitā āha---<q>tadayuktam</q> । ākṣeptā āha---<q>kathamayuktam</q> । samarthayitā
āha-<q>itthamayuktam । kāmyamānatayā svargaśabdaḥ kāmyeṣu vartata ityuktam</q> ।
asyārthaḥ-prītivacanaḥ svargaśabda iti yaduktaṃ tenedamuktaṃ bhavati-kāmyamānatayā kāma-
nāvyāpyatayā kāmanāṃ prati pradhānatayā svargaśabdaḥ kāmyeṣu sraka‍candanādiṣu vartata
iti । prītirhi kāmyamānā bhavati । tena prītivacanatayā kāmyamānābhidhāyakatā
uktā bhavati । <q>evaṃ grāmakāmādiṣvapi draṣṭavyam</q> । grāmakāmādiṣvapi kāmyamāna-
tayaiva grāmaśabdo vartate । <q>na hyakāmyaṃ kāmanāyuktaṃ bhavatīti</q> grāmakāma ityatra
grāmaḥ kāmenecchayā yuktaḥ saṃbaddhaḥ pratīyate । sa ca kāmyamānameva bhavitumarhati ।
yata eva kāmyamānaṃ kāmanāyuktaṃ bhavati <q>ata eva deśavacanatāmabhyupagamya svarga-
śabdasya tathāpi kāmanāyogāt</q> prītimad‍dravyavacana <q>evāyaṃ svargaśabda iti
kṛtaḥ pūrvaḥpakṣaḥ</q> । asyārthaḥ-pūrvapakṣavādinā prītimad‍dravyavacanaḥ svargaśabda ityukte
coditaṃ-upamānāt svargaśabdaḥ prītimad‍dravye prayujyata iti । punaśca samāhitaḥ
<pb n="006"/>
mukhyārthāntarābhāvāt nopamānena prayujyata iti । punaścoditaḥ-deśaviśeṣe śītoṣṇā-
dirahite svargaśabdaḥ prasiddha iti । parihṛtaṃ ca tādṛśe deśe pramāṇābhāvāt na tatra
svargaśabdo mukhya iti । punaścoktaṃ-yadyapi tādṛśopadeśo'sti tathāpi prītimada‍dra-
vyavacanaḥ svargaśabdo varteta । tatra cāyaṃ hetuḥ kāmanāyogo'tra svargaśabdārthasyāva-
gamyate । na ca prītirahitasya kāmanāyogo'sti । <q>rāddhānte'pi na hyasatyāṃ prītau
kāmanā vartate dravya iti prītiparameva</q> svargaśabdasya <q>prayogaṃ darśitavān na
punardeśo nirākṛtaḥ</q> । satyāṃ prītau dravye kāmanā pravartate ityanayaiva
yukta‍yā rāddhānte'pi svargaśabdasya prītiparameva prayogaṃ darśitavān bhāṣyakāraḥ na
punardaśo nirākṛtaḥ । yadi hi svargaśabdasyābhidhānabalenaiva prītivacanatā syāt
tadā prayat‍nena deśavacanatāṃ nirākṛtya prītivacanatā sādhitā bhavet । na ca
deśanirākaraṇe yatnaḥ kṛtaḥ । tasmāt kāmanāsaṃbandhabalenaiva prītivaca/?/natā
svargaśabdasya bhāṣyakārasyābhimatā । akṣarārtho'pyevaṃ varṇanīyaḥ---yasyaiva prīti-
sādhanasya dravyasya vaktā svargaśabdaḥ tadeva dravyaṃ yadā na prīteḥ sādhanaṃ bhavati
tadā svargaśabdena nābhidhīyata ityarthaḥ । evaṃ ca sati yathā svargaśabdaḥ kāmanāyogena
prītiparaḥ । <q>evaṃ grāmakāmādayo'pīti prītiviṣayatā</q> prītiḥ viṣayaḥ
pratipādyo yeṣāṃ te prītiviṣayāḥ teṣāṃ bhāvaḥ prītiviṣayatā tayā <q>prayuktāḥ</q> kāmanā-
yogāt <q>na puna</q>ryāgaṃ prati <q>sādhanatayetyuktaṃ bhavati</q> rāddhāntitā । tena sarvatra
tulyo nyāyaḥ । yata eva kāmyamānaviṣayo'yaṃ vicāraḥ na svargamātraviṣayaḥ <q>ata
eva svargaḥ sādhyo yāgo vetyupanyasya punaḥ kāmaḥ sādhya iti darśayati</q>
kāmyata iti kāmaḥ sāmānyena kāmyamātraṃ sādhyata iti vadāmaḥ । anyathā hi svargaḥ
sādhyata ityevocyeta । yadā sarvāṇyevātrodāharaṇāni tadā kiṃ prītiḥ svargaḥ uta
dravyaṃ ityanena granthena । <q>etaduktaṃ bhavati---kiṃ kāmaviṣayatayā svargaśabdaḥ</q>﻿
<pb n="007"/>
<q>prayuktaḥ uta kāmyamānatayā kartṛviśeṣaṇamiti</q> । kiṃ kāmyamānaviṣayatayā
kāmyamānāvasthāpratipādakatayā prayuktaḥ svargaśabdaḥ uta kāmyamānatayā kāmanāṃ
kartṛviśeṣaṇabhūtāṃ viśiṃṣan kartṛviśeṣaṇamiti । tatra prītiḥ kāmyamānā-
vasthā'bhipretā । kāmyamānatayā kartṛviśeṣaṇaṃ dravyamabhimatam । nanu ca dravyapakṣe
svargasyopasarjanatāmāha bhāṣyakāraḥ na kartṛviśeṣaṇa[tva]mityatrāha---<q>tadā hi</q> kartṛ-
viśeṣaṇatve hi kāme <q>kāmyaṃ svargādirupasarjanaṃ bhavati</q> । tenopasarjanatāprati-
pādanena kartṛviśeṣaṇataivoktā । yadyupasarjanatve kartṛviśeṣaṇatā tarhi siddhānto na
labhyata ityanenābhiprāyeṇa codayati---<q>nanu ca svargakāma ityatropasarjanībhūta
eva kāmaḥ</q> kāmyasvargādiḥ <q>pratīyate</q> । pariharati---<q>etadevātra vicāryate ।
kiṃ yathābhidhānaṃ</q> viniyoga<q>saṃbandhaḥ uta yathāviniyogamabhidhānamiti</q> ।
kiṃ svargakāmābhidhānānusāreṇa svargasya kāmanāyāśca saṃbandhaḥ, abhidhānaṃ hyetadanya-
padārthaparaṃ tadanusāreṇa ca saṃbandhe guṇataiva svargasya । uta yādṛśaḥ kāmyakāma-
nayorviniyogaḥ parasparasaṃbandhaḥ pratīyate tadanurodhenābhidhānamiti । kāmyakāmanayorhi
saṃbandhe kāmyaḥ pradhānabhūta iti । tenopasarjanataivātra vicāryate । tatra pūrvapakṣavādī
yathābhidhānaṃ viniyogamicchan upasarjanatāmāha । rāddhāntī tu yathāsaṃbandhamabhi[da]dhānaḥ
anupasarjanatāmāheti । atra codayati---<q>kiṃ yathāviniyogamabhidhāne bahuvrī-
hirayaṃ na bhavati</q> । ayamabhiprāyaḥ-yathāviniyogepyabhidhāne bahuvrīhirevāyaṃ bahuvrīhiścedu-
pasarjanatā duṣpariharā । yadi hi yathāviniyogapakṣe bahuvrīhirayaṃ na syāt tadaivānu-
pasarjanatā syāt । na caidasti । pariharati---<q>kena voktaṃ nāyaṃ bahuvrīhiriti</q> ।
codayati---<q>yadi bahuvrīhirupasarjanaṃ tarhi kāmaḥ kāmyaḥ padārthāntara</q>bhūtapuruṣa-
paratvādasya samāsasya । yata eva cārthāntarabhūtapuruṣaparatā asya samāsasya ata
<pb n="008"/>
<q>evākhyātagatayā kartṛsaṅkhyayā'sya saṃbandhaḥ yajeta svargakāmaḥ yajeran
ṛddhikāmāḥ</q> ityekavacanabahuvacanadarśanāt । yadā copasarjanaṃ kāmyaṃ <q>evaṃ ca sati
saṃśayo'nupapannaḥ</q> siddhāntavacanavyaktyabhāvāt । <q>na ca bhagavataḥ pāṇineḥ
svārthepi bahuvrīhismaraṇamasti</q> yena bahuvrīhipakṣe'pi kāmyameva pradhānaṃ bhavet ।
samādhātā āha---<q>ucyate</q> । <q>vayamapi svārtha eva na bahuvrīhiṃ vadāmaḥ</q> ।
<q>kintu parārtho'yaṃ bahuvrīhiḥ, uta svārtha iti</q> । samasyapadapratipādyābhyāṃ
padārthābhyāṃ paro yaḥ puruṣaḥ tadartho'yaṃ bahuvrīhiḥ, uta samasyamānapadapratipādya-
kāmyārthaḥ iti vadāmaḥ । ākṣeptā āha---<q>kathaṃ punaḥ parārthaḥ kathaṃ vā svārthaḥ</q> ।
samādhātā āha---<q>siddhārthastu parārtho bhavati</q> । yadi svargakāmādiśabdaḥ siddhārtho
bhavati tadā parārtho bhavati । <q>atha sādhyārthaḥ tadā svārtho</q> bhavati । sa evāha-
<q>tatredānīṃ na vidmaḥ</q> । <q>kiṃ siddhārthasyopādānaṃ</q> samuccāraṇaṃ <q>parārthatayā</q> uta
sādhyatayopādīyata iti । ākṣeptā āha---<q>anyapadārthaśca sādhyārthaśceti nanu
vipratiṣiddham</q> । sādhyaṃ hi anyārthaṃ na bhavati । tataścānyapadārthaśca sādhyārthaśceti
parasparaṃ viruddham । samādhātā āha---<q>nātra vipratiṣedhaḥ yataḥ sādhyopyasau</q>
svargādiḥ anyārtha eva puruṣārtha eva । tena sādhyārthatā anyārthatā cāvipratiṣiddhā ।
<q>uktaṃ ca</q> ṛṣiṇā <quote>‘phalaṃ ca puruṣārthaṃtvāt’</quote> iti phalasya puruṣārthatvam। <q>tasmādupa-
pannārtho'yaṃ</q> bhāṣyakārīyaḥ saṃśayaḥ---kiṃ prītiḥ svargaḥ uta dravyāmiti ।</p>﻿
<pb n="009"/>
<q>nanu caivamapi saṃśayo nopapadyate</q> yasmāt <q>kartṛviśeṣaṇamidaṃ pratīyate
ākhyātagatakartṛsaṅkhyāsaṃyogāt</q> - yajeta svargakāma iti । nanu cādhikāri-
viśeṣaṇe'pi svargasiddhāvastyeva svargakāmasya kartṛtvaṃ tenākhyātasaṅkhyāsaṃyogo bhaviṣyatī-
tyatrāha---<q>tadākhyātakartari ca saṅkhyāṃ smarati bhagavān pāṇiniḥ iti</q> ।
asyārthaḥ-yasminnākhyāte saṅkhyā śrūyate tasya ākhyātasya yaḥkartā tatra saṅkhyāṃ
smarati pāṇiniriti । <q>svarge ca sādhye svargasiddhau svargakāmasya kartṛtvaṃ na
yāgasiddhau</q> tena yāgagatayā saṅkhyayā yogo na syāt yadi yāge kartā svargakāmo na
syāt । tena yāgaṃ pratyeva svargakāmaḥ kartṛtayopadiśyate । kasmāt pāṇiniḥ (na)
smaratītyatrāha---<q>na cānyatra vyāpṛtasya ākhyātāntaragatayā saṅkhyayā
yogo bhavati - yathā pacatīti paṭhataḥ</q> । samarthaḥ padavidhiriti pāṇineḥ smaraṇam ।
svārthasaṃbandhaśca sāmarthyam । anyatra vyāpṛtasya ca ākhyātāntaragatayā saṅkhyayāṃ
saṃbandho na bhavati, yathā - pacatītyanayā saṅkhyayā paṭhato yogo na bhavati ।
tenākhyātāntaraga[ta](tā) saṅkhya[yā] anyatra vyāpṛtasya saṃbandho nāstīti pāṇine-
ranusmaraṇam । <q>iha tu yajeta svargakāma ityekavākyatā'vagamyate</q> । paraṃ na
parasparasaṃbandhaṃ vinā ekavākyatā bhavati । ataḥ kartṛviśeṣaṇam । <q>kasmāt siddhārtha
evāyaṃ bahuvrīhiḥ na sādhyārthaḥ ?</q> ākṣeptaiva yuktyantaramāha - <q>etadevātra yuktam</q>
siddhārthaṃ nāmeti । <q>na hi sādhyārthaṃ nāma prātipadikaṃ bhavatīti bhāvārthādhi-
karaṇe</q> bhāṣyakāreṇo<q>ktam । ato yāgasyai</q>vākhyatopāttasya <q>kartavyatātrāvasīyate</q> ।
<q>bhāvārthatvāt</q> sādhyārthatvāt <q>yajatiśabdasya</q> । yuktyantaraṃ cāha---<q>na ca
sādhyavādino'pi yāgena sahaikavākyatā nāsti</q> । sādhyamapi svargaṃ yo vādī
<pb n="010"/>
vadati tasyāpi mate yāgena saha svargakāmasyaikavākyatā na nāsti । api tvastyeva ।</p>
<p><q>asti cettarhyekasminneva vākye sādhyadvayāvagatirna</q> yujyate ।
atra kaściccodayati---<q>nanu yathā vrīhīn prokṣati iti saṃskāre vrīhigate
sādhye'pi prokṣaṇena</q> ākhyātopāttena <q>sādhyabhūtenāsyaikavākyatā yathā
tadvat ihāpi bhaviṣyatīti</q> । ākṣeptā pariharati---<q>maivaṃ vocaḥ tatra hi
kārakatayā vrīhayaḥ saṃbaddhāḥ saṃskārabhājo bhavantīti</q> । asyārthaḥ- yuktaṃ
<quote>‘vrīhīn prokṣati’</quote> ityatra । yasmāttatra prathamāvasthāyāṃ kārakatayā vrīhayaḥ prokṣaṇena
saṃbadhyante । tacca prokṣaṇaṃ paścāddrīhiṣu saṃskāramārabhate । tena bhāvisaṃskārayogi-
kārakatayā vrīhayaḥ prokṣaṇaṃ prati dvitīyāntena śabdenopādīyante । <q>iha punaḥ na
yāgasvargayoḥ</q> dvayorapi sādhyayoḥ <q>anyataḥ</q> pramāṇāntarāt <q>kriyākārakasaṃbandha-
siddhiḥ</q> yataḥ parasparasaṃbandhaḥ syāt । nanu mā nāma pramāṇāntarāt kriyākārakasaṃbandhaḥ
setsyati vedenaiva yūpaṃ chinattīti vadatā avasāyiṣyata ityatrāha---<q>nāpi yūpavadi-
haivāvasīyate</q> । pṛcchati---<q>kimiti</q> । nāvasīyate । <q>yadyutpādyasyāpi kāraka-
yogo bhavati</q> । utpādyasyāpi yūpasya cchede yadi kārakatayā saṃbandho bhavati, tadā
kimiti vede tadvadeva kriyākārakarasaṃbandho nāvasīyata ityarthaḥ । uttaraṃ---<q>yadi bhavati</q>
utpādyasyāpi kārakayogaḥ <q>bhavatu na punarutpādyasyā</q>sadbha‍ūtasya kriyāṃ prati	 kārakatā-
yogo bhavati । codayitā āha---<q>kathaṃ tarhi yūpaṃ chinattīti</q> । asati yūpasya
kārakatve dvitīyāntaṃ padaṃ dvitīyāyāḥ kārakavibhaktitvāt । samādhātā āha---
<q>chedanena saṃbaddhaṃ yūpaṃ karotītyarthaḥ</q> yūpaṃ chinattītyasya vākyasya । etaduktaṃ bhavati-
<note>1. mavatveva-mā.</note>﻿
<pb n="011"/>
atrāpi khadirādereva chedanasya saṃbandhaḥ । ta eva tu khadirādayaḥ chedanena kāraka-
tayā saṃbandhāt chedanena saṃskriyante । saṃskārayoginaśca yūpaśabdenocyante chedanena
yūpīkriyanta iti । yadi tatrāpi pramāṇāntarāvagata eva kriyākārakabhāvaḥ kathaṃ tarhi
codanālakṣaṇo yūpa iti prasiddhiḥ tatrāha---<q>alaukikatvāt</q> loke yūpaśabdavācyatayā
saṃskṛtānāṃ khadirādīnāmaviditatvāt <q>codanālakṣaṇo yūpa ityucyate</q> । abhi-
prāyamajānan pṛcchati---<q>saṃbandhaśca kriyayā alaukikaśceti kimidaṃ ?</q> kriyā-
kārakasaṃbandhasya sarvasya laukikatvāt । uttaraṃ---<q>yūpaśabdābhidheyatayā'laukikatvam</q> ।
vaidikaśabdaprayogavaśenaiva yūpaśabdasya svārthe vyutpatteḥ । na punaḥ chedanasaṃbandhitayā'-
laukikatvam । <q>ato'trāpi kārakasyaiva khadirādeḥ chedanena kiñcitkriyate</q> ।
ato vrīhīn prokṣatītyanena tulyatā । <q>svargasya punaḥ</q> sādhyabhūtasya <q>yajyarthaṃ prati
kārakatvamevālaukikam</q> । upasaṃharati---<q>tasmāt vrīhīn prokṣatītivat
saṃbandho nopapadyate yajeta svargakāma</q> iti । yathā vrīhīn prokṣatīti saṃbandha
upapadyate na tathā yajeta svargakāma ityatropapadyata ityarthaḥ । <q>na ca saṃbandhāntaraṃ
śabdavit smarati । smaran vā pramāṇābhāvāt</q> nirmūlasmaraṇānupapatteḥ <q>vihanyeta</q>
iti । siddhāntavacanavyaktyabhāvena saṃśayamākṣipyopasaṃharati---<q>tasmātsaṃśayamatra
devāḥ kariṣyanti</q> yadi kartavyaṃ maṃsyante ।</p>
<p>samādhatte---<q>atrābhidhīyate । syādetadevaṃ yadi pramāṇacatuṣṭayātagamya
eva saṃbandhaḥ syāt</q> । tena pramāṇacatuṣṭayenāvagatamapi śabda eva kiṃ saṃbandhāntaraṃ
bodhayati netīti yukta eva saṃśayaḥ ।</p>﻿
<pb n="012"/>
<p>ākṣeptā āha---<q>uktaṃ śabdasya prāmāṇyamanapekṣatvāditi</q> । tena tatprāmāṇya-
balenaiva saṃbandhāntaraṃ setsyatīti nādhikaraṇamārabdhavyam । samādhātā āha---<q>satyamuktaṃ</q>
prāmāṇyam । <q>tadevātrāvasīdati</q> । kathaṃ ? uttaraṃ---<q>adhikārasiddhau prayogasya</q>
anuṣṭhānasya <q>siddhiḥ prayogasiddhau</q> satyāṃ <q>upadeśasiddhiḥ</q> । kāryarūpaḥ upadiṣṭo
niyogārthaḥ sa siddhyatīti । anyathā anuṣṭhātaryasati kāryameva tanna syāt । tataścā-
kāryaṃ kāryatayā pratipādayan śabdaḥ pramāṇaṃ na syādityasminnadhikaraṇe adhikāralakṣaṇa-
saṃbandha[ndhā]sādhake sati prāmāṇyamevāvasīdatīti prāmāṇyanirvāhārthamidamadhikaraṇamārabdha-
vyam । ākṣeptā āha---<q>evaṃ tarhi pramāṇalakṣaṇamevedaṃ prāptaṃ</q> । na lakṣaṇāntaram ।
samādhātā āha---<q>bhavati ca lakṣaṇāntaramapi sat pramāṇalakṣaṇam pañcalakṣaṇa-
śeṣatvāt adhikārasya</q> । viniyogopādānakramalakṣaṇaśeṣatvaṃ utpādakatayā darśitam ।
veda prāmāṇyatadbheda lakṣaṇaśeṣatvaṃ tu tannirvāhakatayā, adhikāraṃ vinā pramāṇatvānirvāhāt ।
asati tannirvāhe tadbhedo dūrāpeta iti । yadi pramāṇalakṣaṇamidaṃ bhavati <q>kathaṃ tarhi
lakṣaṇāntaramidaṃ vyapadiśyate</q> ? samādhatte---<q>evaṃ vyapadiśyate satyapyadhi-
kāre pramāṇākṣepaḥ pramāṇalakṣaṇe samāhitaḥ</q> । ihedānīṃ <q>sa evādhikāraḥ upa-
padyate neti vicāryate</q> । etaduktaṃ bhavati - sāpekṣatayā śabdasyāprāmāṇyaṃ pramāṇalakṣaṇe
parihṛtam । iha tu sthitepyanapekṣatve'dhikārābhāvenākṣipya pratisamādhīyate । yadi
ca yāvadaprāmāṇyenaiva śabdasya adhikāra ākṣipyeta tadā''kṣepahetubhūtāprāmāṇyanirā-
karaṇenedaṃ na lakṣaṇāntaraṃ vyapadiśyeta । nacaitadevaṃ, tadāha---<q>na cāprāmāṇyenaivādhi-
kārākṣepaḥ kiṃ tarhi ? adhikārasaṃbandhānavagamāt</q> । ākṣeptā āha---<q>nanu
cānavagamo'pyaprāmāṇyameva</q> । tenānavagamenāpyākṣepaḥ aprāmāṇyenaiva । samādhātā
<pb n="013"/>
<p>āha---<q>satyameva</q>manavagamo'<q>dhikāre'prāmāṇyam na punaḥ śabdārthamātre</q>। tenādhi-
kārivyatiriktakāryamātrāvagamakatvāt asti prāmāṇyamiti nāprāmāṇyenākṣepaḥ । na
caiṃva tarhi yadyanavagame'pi prāmāṇyaṃ tadā kathaṃ pramāṇalakṣaṇe['] prāmāṇyaṃ nirākṛta-
mityatrāha---<q>pramāṇalakṣaṇe punaḥ śabdo'rthaṃ na spṛśatītyayamartho nirākṛtaḥ ।</q>
sarvathaivārthāsparśitve tadaprāmāṇyam । viśiṣṭārthāpratipādakatve tu arthāntarapratipādaka-
tayāpi prāmāṇyamupapadyata eva ।</p>
<p><q>tasmādupapanno lakṣaṇāntaravyapadeśaḥ । ataḥ pañcabhirlakṣaṇaiḥ kārya-
mātrāvagatiruktā na punarasyedaṃ kāryamityuktam । asatyāṃ caitasyāmavagatau
kāryamātrāvayatiḥ tathāpi bhavantī na tathā bhavati anuṣṭhānābhāvāt</q> ।
yāvadidaṃ mama kāryamiti nāvabudhyate na tāvat kaścit pravartate । ato yadyapi kārya-
metadityavagatirbhavati tathāpyasau kāryasyānuṣṭhānaṃ vinā kāryatvānupapatteḥ avagamyamāna-
śūnyatayā anavagatireva syāt । tasmādasyedaṃ kāryamiti siddhaye'dhikāralakṣaṇa-
mārabdhavyam । <q>nanu caturthe'satyapyadhikāre phalakalpanā uktā sa svargaḥ
syāt</q> sarvān pratyaviśiṣṭatvāditi । asyārthaḥ-kimartho'yamadhikāraḥ pratipādyate ?
yāvatā vināpyadhikāreṇa phalata evānuṣṭhānaṃ bhaviṣyati yathā <q>loke</q> । adhikāraṃ vinā
phalāvagatireva na syāditi cet, na, vināpyadhikāreṇa viśvajidādiṣu caturthe phala-
kalpanāyā uktatvāt iti । pariharati---<q>satyaṃ phalakalpanenoktā । adhikāra-
saṃbhave tu sā adhikāranibandhanaiva</q> na pramāṇāntaranibandhanā । nanvadhikāra
eva tatra tatra na śrūyate kathaṃ tannibandhanā kalpanetyatrāha---<q>aśrute'pyadhikāro</q>﻿
<pb n="014"/>
<q>vidyate ityuktam</q> tatraiva । tenāśrutepyadhikāre'nvitābhighānabalena klṛpte paścāttanni-
bandhanā phalakalpanā । <q>asaṃbhave punaradhikārasya kasyāśrutasya kalpanā</q> ।
yadi punaradhikāra eva na saṃbhavet kasyāśrutasya kalpanā bhavet । adhikārasambhave hi
adhikāriviśeṣaṇatayā phalakalpanā bhavet । tadasaṃbhave tu kasya kalpanā bhavati ।
nahi kāryaṃ phalamapekṣate yena phalatayā kalyeta svargaḥ । tasmādanyato'nuṣṭhāna[nā]siddhe-
radhikāro vaktavyaḥ । evaṃ tāvacchabdasya pramāṇyāt śabdaikagamyasaṃbandhaḥ asti nāstīti
saṃśayaḥ samarthitaḥ । punarākṣepamāha---<q>nanu cātra bhavanto vaiyākaraṇāḥ kecit
kartāramevādhikṛtaṃ manyante । yo yasmin kartṛtayā'vagamyate sa tatrādhikṛta
iti vadantaḥ । nādhikāro nāma kaścidarthāntarabhūtaḥ</q> kartṛtvāt । <q>saca kartā
kriyayā saṃbadhyate iti manyante</q> । tena kriyākārakasaṃbandha eva parasparasaṃbandhaḥ
nāparaḥ saṃbandhaḥ śabdenāpi pratipādyate । <q>brāhmaṇādayaśca kartṛtayā'vagamyante
smṛteḥ । dvijātīnāmadhyayanamijyādānaṃ iti</q> । manvādismṛtirapi brāhmaṇādīn
kartṛtvena pratipādayati nārthāntaratayā <quote>‘dvijātīnāmadhyayanaṃ ijyā dānaṃ’</quote> iti <quote>‘kartṛ-
karmaṇoḥ kṛti’</quote> iti kartari ṣaṣṭhīsmaraṇāt । <q>kartṝṇāṃ ca phalakalpanā ātmane-
padādibhirliṅgaiḥ</q> । kartṝṇāṃ hi phalakalpanā । na punaḥ kartṛvyatiriktānāṃ <quote>‘kartrabhi-
prāye kriyāphale’</quote> iti smaraṇāt । <q>ayamevāsau bādaripakṣaḥ</q> । bādarerapi sammato yaḥ
pakṣa iti । yaduktaṃ tṛtīye---<q>dravyaguṇasaṃskāreṣveva saṃbandhāvagamaṃ manyante na
yāgaphalapuruṣeṣviti । evaṃ ca kriyāsaṃbandha upapanno bhavati</q> yadi kartā
svargakāmaḥ evaṃ kriyayā saṃbadhyate <q>anyathā hyadhikṛtasya kriyayā saṃbandho durbhaṇaḥ</q> ।
avagamyate ca saṃbandhaḥ, anyathā hyekavākyatā na syāt । yatassaṃbandhāntaraṃ nāsti tena
<pb n="015"/>
<q>svargakāmādīni padāni kartṛviśeṣaṇānyeva <quote>‘bhinne juhoti’</quote> itivat</q> ।
yathā bhedenena darśapūrṇamāsakartā viśeṣyate tathā svargakāmādibhirapi । iyān viśeṣaḥ
homasaṃbandhārthaṃ darśapūrṇamāsakartā bhedanena viśeṣyate । svargakāmanayā tu nānyatra saṃbandha-
yitumiti । codayati---<q>nanu caivaṃ sati</q> kartṛniyamavidhānāt <q>kartrantara</q>bhūtānā-
mṛtvijā<q>manupraveśo na prāp‍noti</q> niyamena nivartitatvāt । pariharati---<q>na
prāp‍notu nāma । naitāvatā</q> kartrantarānanupraveśamātreṇa[ā] saṃbandhaḥ syāt । adṛṣṭa-
pūrvasya kalpanā''śrayituṃ śakyate । <q>vacanādvā</q> ṛtvigvaraṇabharaṇavidhānāt kartranta-
rānupraveśa <q>upapanno bhaviṣyati</q> yata eva ca kartṛparāṇyetāni <q>ata eva ca kāraka-
vibhakteranutpattiḥ । tiṅābhidhānāt saṅkhyāyāḥ prathamāyāścotpattiḥ ।
anyathāhi</q> kartṛvyatiriktasyā<q>dhikāriṇaḥ vibhaktyantaraṃ vā mṛgyaṃ śeṣalakṣaṇa-
ṣaṣṭhyā vā bhavitavyaṃ yajeta svargakāmasyeti</q> । yuktyantaraṃ cāha---<q>kartṛnirde-
śaścāyaṃ anvayavyatirekābhyāmavagamyate - yajeta svargakāmaḥ ijyate svarga-
kāmena iti</q>---anabhihitāyāṃ ākhyātena kartṛsaṅkhyāyāṃ tṛtīyānvayāt, abhi-
hitāyāṃ ca vyatirekāt । yadi hi kartari tṛtīyeyaṃ syāt tadaiva yujyate nānyathā
kartaryeveyaṃ tṛtīyeti kartṛnirdeśa evāyaṃ svargakāma iti । anyathāhi kartṛnirdeśo na
syāt । tadāha---<q>bhāvasādhanepi</q> svargakāmenejyate ityādau <q>tṛtīyā na syāt
akārakatvāt svargakāmasya । yatpunaridamuktaṃ</q> adhikāraṃ kartṛbhābā[va]vyatiriktaṃ
<pb n="016"/>
vinā <q>niṣphalaṃ karma bhavati na ca niṣphale pravartanta iti । tatra brūmaḥ karma-
svābhāvyāt</q> karmaṇo'yaṃ svabhāvaḥ yadabhūtaṃ kiṃcidbhāvayatīti । tatra yāgādikamapi
karmāśrutaṃ <q>kimapi bhāvayiṣyati । tacca</q> karmaṇā<q>mabhyudayāya</q> bhaviṣyatīti abhyudaya-
rūpaṃ kimapi bhaviṣyati <q>abhyudayaḥ(tvaṃ)</q> viśiṣṭaśarīrendriyādiprādurbhāvaḥ <q>nityeṣviva
bhavatpakṣe'pi</q> [yasya] svargakāmādīnyadhikāriviśeṣaṇāni tasyāpi mate jīvanādhikāre
phalāśravaṇe'pi karmasvābhāvyāt yathā kimapi phalamabhyudayarūpaṃ kalpyate tathehāpi
bhaviṣyati । evaṃ tāvat asatyapi vyatirikte'dhikāre phalataḥ pravṛttirityuktam । idānīṃ
vināpyadhikāraṃ vināpi phalaṃ pravṛttirbhaviṣyatītyāha-<q>kartavyatāvagamācca karmānuṣṭhānam</q> ।
yaddhi kartavyatayā'vagamyate tatra pravṛttiḥ <q>na punaḥ phalasambandhāt । phalasaṃbandhe</q>
hyaṅgīkriyamāṇe <q>pramāṇāntarāvagamyatā prāp‍noti</q> vedārthasya phalata eva kartavyatā-
vaṃgamāt । <q>tataścānapekṣatvāditi heturuddhṛta</q> unmūlito <q>bhavati sāpekṣatvaprasaṅgāt</q>
pramāṇāntarānavagamyamānārthatayā hi anapekṣatvam pramāṇāntarāvagamyārthatve tu sāpekṣatā
prāpnoti vedārthasya । tataścānapekṣatvaṃ prathamapāde uktam । upasaṃharati---<q>ataḥ karma
kartavyaṃ kartṛbhiriti anadhikāraḥ</q> karturevādhikāraḥ । evamākṣipte saṃśaye samādhātā
āha---<q>ucyate, nāyaṃ pūrvapakṣaḥ śreyān svargakāmapadaṃ hyasmin pakṣe yathā na
saṃbadhyate tathopariṣṭādvakṣyāmaḥ</q> । anyathānupapadyamānaḥ svargakāmaśabdaḥ saṃbandhāntara
mavagamayatīti bhāvaḥ । punarākṣeptā āha---<q>yadyevaṃ</q> yadi svargakāmaśabdo'nyathā nopa-
padyate <q>kathaṃ tarhi saṃśayaḥ- kiṃ dhātvarthaḥ sādhyatayopadiśyate uta kāma iti</q> ।
<pb n="017"/>
asyārthaḥ---ākhyātapadasaṃbandhāt yāgo'pi kartavyatayā pratibhāti, kāmanāsaṃyogāt
kāmo'pi । tatra kaḥ sādhyatayā saṃbadhyatāmiti sandehaḥ । kāmyata iti kāmaḥ
svargādiḥ । <q>nanu dhātvarthe sādhye</q> dūṣaṇamidamuktaṃ svarga<q>kāmapadamanyathā</q>
kartṛviśeṣaṇatvena <q>na sambadhyata</q> iti । samādhātā āha---<q>na na sambadhyate</q>, api
tu sambadhyata eva । kutaḥ? aṅgatayā hi <quote>‘samudraṃ manasā dhyāyet’</quote> itivat <q>kāmanaṃ
kartavya prāp‍noti</q> । yadi dhātvarthaḥ sādhyo bhavati tadā tadaṅgatayā samudrasya
dhyānavat svargādikāmanāpi kartavyā bhaviṣyati । tena svargakāmaśabdo'pi kāmanāme-
vāṅgatayā samarpayan saṃbadhyata iti । <q>nanvevaṃ satyubhayoḥ kartavyatā uktā bhavati</q> ।
dhātvarthakāmanayoḥ tataḥ kathaṃ saṃbandha ityarthaḥ । samādhātā āha---<q>na, satyamuktā,
guṇapradhānabhāvastvatra cintyate</q> । ekasya guṇatayā kartavyatā, aparasya pradhānatā ।
punaścodayati - yadi svargakāmanāpi sādhyā <q>kathaṃ tarhi siddhārthatayā svargakāma-
śabdasya pūrvaḥ pakṣaḥ । pūrvapakṣo'pi sādhyārthatayaiva</q> tathā । <q>bhūtaṃ bhavyāyopa-
diśyata iti ca kathaṃ bravīti</q> bhāṣyakāraḥ । samādhātā āha---<q>nāyaṃ doṣaḥ</q>yasmāt
<q>bhūtamevātropadiśyate । na cet pramāṇāntaraprāptamupādānasidhyarthaṃ kriyate</q> ।
anyathā upādānāsaṃbhavāt । <q>upadeśe tu bhūtameva</q> । tena saṃbandho'pyupadiśyate ।
sādhyasādhanabhāvena siddhārthatayā ca pūrvapakṣo'pyanupapannaḥ । bhūtavyapadeśaśca । yata
evamatra sandeho na---kiṃ yāgaḥ sādhyaḥ uta kāma iti । <q>ata eva caikādaśe
yadadhikaraṇaṃ tadapyapunaruktaṃ nyāyataḥ</q> । atra hi yāgaḥ sādhyatayā nopadiśyata
ityuktam ।। tatra sthite'pi yāgasya sādhyatvenānupadeśe svargakāmādeḥ kartṛviśeṣaṇatvaṃ
<note>1. avyavadhānasambandhata-mā.</note>﻿
<pb n="018"/>
nirākṛtam । tadatra ayaṃ mūlabhūtassandehaḥ---kiṃ svargakāmapadaṃ niyojyasamarpakaṃ
uta neti । tatra yadāhi niyojyaviśeṣaṇaṃ tadā kāmyamānasya sādhyatā svārthatā ca
kāmyamānatayā copādānaṃ yāgasya ca sādhanatā । kāryaviśeṣaṇa pakṣe tu kāmyasiddha‍yarthatā
parārthatā ca । kāmanāyāḥ sādhanatayopādānaṃ yāgasya ca sādhyateti । <q>evaṃ sthite
viśaye pūrvapakṣavādī bhūtaṃ bhavyāyeti pūrvapakṣitavān । śābdoktābhiśca
yuktibhiḥ</q> abhyuccayarūpābhiḥ । asyārthaḥ---ākhyātopāttatayā yāgaḥ sādhyatayā
pratīyate । na ca sādhyena sādhyasya saṃbandho yujyata iti bhūtārthatayaiva svargakāma-
śabdo'nvayaṃ yāti । tenātra kartṛviśeṣaṇataiva । vaiyākaraṇena ca yā yuktaya uktāḥ <q>na</q>
kartṛvyatiriktaḥ kaścinniyojyo nāmāstīti tābhiśca kartṛviśeṣaṇateti pūrvaḥ pakṣaḥ ।</p>
<p>bhāṣyaṃ vyākhyātuṃ ākṣipati---<q>idamaparaṃ cintyata iti kathaṃ ? svarga-
śabdaḥ kiṃ prītivacanaḥ uta dravyavacana iti</q> । asyārthaḥ-yadi yāgassādhyaḥ
tathāpi kathaṃ dravyavacanatā svargaśabdasya । tathā yadi svargaḥ sādhyaḥ tathāpi kathaṃ prīti-
vacanatā । yo hi śabdaḥ svaśaktyā ca yadvacano'vagamyate tadvacana eva yuktaḥ na
punaḥ sādhyatāsādhanatābhyāṃ vyavasthāpyate । <q>tathā dvyaṣṭavarṣādyupanyāsaḥ deśāpa-
lāpo'bhyupagamaśca nātīvopayujyate</q> । yadi yāgasya sādhyatayā dravyavacanatā
svargaśabdasya, tadā kiṃ <quote>“dva‍yaṣṭavarṣāḥ striyaḥ svarga”</quote> ityevamādinā prayogopanyāsena ।
tathā deśāpalāpo'pi pūrvapakṣiṇo niṣprayojanaḥ deśasyāpi dravyatvāt dravyavacanatā hi
tasyābhimatā । tathā yadi deśo nirākṛtaḥ tadā abhyupagamaḥ kimartha iti ।
samādhatte---<q>nanu coktamasmābhiḥ kiṃ kāmaviṣayatayā svargaśabdaḥ prayuktaḥ uta
dravyaparatayeti</q> asyārthaḥ---nātra vācakatā cintyata iti । [kiṃ]tarhi ? prayogaḥ ।
tena sādhyatvāsādhyatvavicāraḥ tasya heturbhavati । yadā svargaḥ sādhyaḥ tadā prītipara-
tayā prayogaḥ yadā ca yāgassādhyaḥ tadā dravyaparatayeti prītiśabdaḥ । nacātra kāmya-﻿
<pb n="019"/>
mānāvasthā'bhipretā । <q>yadyevaṃ deśāpalāpe kiṃ prayojanaṃ ?</q> dravyaparatayā yadi
prayogaḥ pūrvapakṣavādino'bhimataḥ evaṃ tarhi deśāpalāpe kiṃ prayojanaṃ ? deśasyāpi
dravyatvāt । uttaraṃ---<q>sādhanasiddhiḥ</q> prayojanam । kāmanāyā yāgaṃ prati sādhana-
bhūtāyāḥ siddhiḥ prayojanam । <q>sa kila deśo jīvadbhirnopalabhyate । na cānupa-
labdhasyopādānopasarjanatā samudravadbhavati</q> । yathā samudrasyopalabdhasya dhyānopa-
sarjanatā saṃbhavati tathā'nupalabdhasya deśasya kāmanopādānopasarjanatā na saṃbhavatīti ।
<q>ato dvyaṣṭavarṣādyupanyāsaḥ peśalaḥ</q> । tasyopalabdhasyopādānopasarjanatvasaṃbhavāda<q>bhyupa-
gamepi deśasya । yadyapi kevalasukhaśravaṇādi</q>tyanayā yuktyā <q>tathāpyasmatpakṣo
na duṣyati iti pakṣasiddha‍yarthavacanameva</q> । deśasya svargatve kadācidasmākaṃ pakṣo
na siddha‍yatīti manyase tadapi nāstītyuktaṃ bhavati । tasyāpi kevalasukhaśravaṇārthāpatti-
siddhasya kāmanopādānopasarjanatvasaṃbhavāt । <q>sāmānyāvagame tu vyavahārāsiddheḥ
sukhasādhanatvamātraṃ parigṛhyata ityupasaṃhāraḥ</q> । kaściddeśo'stītyetāvatāpyavagamena
kāmanāvyavahārasiddheḥ sukha sādhanamātrameva ca kiṃ[na]gṛhyata ityupasaṃhāraḥ kṛtaḥ ।
<q>ataḥ pūrvapakṣavādī yāga evopadeśaṃ manyate</q> । yāgaḥ sādhyatayopādīyata ityarthaḥ ।
yata eva yāgaḥ sādhyaḥ <q>ata eva ca <quote>“bhāvārthāḥ karmaśabdāḥ tebhyaḥ kriyā
pratīyeta”</quote> iti samarthitaṃ bhavati । anyathā</q> cādīnāmapi sādhyārthaḥ syāt tadā
<q>ukto virodhaḥ</q> । saṃprati pūrvapakṣasāraṃ niṣkarṣayituṃ codayati---<q>nanu cāsmin
pakṣe yattat kimapi bhaviṣyati tathā bhaviṣyati । na hyakārakādhāraṃ kriyā-
<note>1. mā. tatra</note>﻿
<pb n="020"/>
<q>phalamupapadyate</q> । na cādhārabhūtaṃ phalasya karmāravyaṃ kārakamupalabhyate । <q>nanu ca
somaṃ yajatītyevamādiṣu kārakamupalabhāmahe</q> । devatā karmabhūtā yāge tadgataṃ phalaṃ
bhaviṣyati । nirākaroti---<q>tadidamayuktam navame nirākṛtatvāt prādhānyasya</q>
yadi yogaṃ prati pradhānabhūtā devatā bhavet tadā syādevam । navame nirākṛtaṃ devatā-
prādhānyaṃ vigrahādinirākaraṇena । itaśca devatāyāḥ prādhānyaṃ nāstītyāha---<q>nanu
anirjñātapuruṣārthasya sākṣāt praṇāḍikayā vā saṃskāro nopapadyata iti
saktvadhikaraṇe uktam</q> । sākṣāt praṇāḍikayā vā anirjñātapuruṣārtho'yam । tasya
saṃskāro nopapadyata iti savatvadhikaraṇe darśitam । <q>na ca devatā puruṣārthatayā kena-
cijjñāpitā । nanu ca devatā manuṣyān pālayantīti prasiddhiḥ</q> । tena puruṣārtha-
tayā devatā jñāpiteti <q>nirmūlatvāt vaṭayakṣaprasiddhivat nādaraṇīyetyuktaṃ navama
eva । nanu ca deśasyeva yāgopadeśaḥ pramāṇaṃ bhavitumarhati asyāḥ prasiddheḥ</q> ।
yathā deśaviśeṣasya sukhamātrāyatanasya svargapadābhidheyasya yāgopadeśaḥ tathā devatāyāḥ
manuṣyapālanakartṛtvasyāpi bhaviṣyati । tanmūlā ceyaṃ prasiddhiriti । sa evāha---
<q>avaśyaṃ caitaddeva</q>tāprādhānyaṃ nityārtha<q>mabhyupagamanīyam</q> । tatra hi kriyāphalamevābhyu-
dayo'bhyupeyaḥ । pariha rati---<q>naitadupapadyate upadeśo hi yāgaṃ kuryādityetāva-
tyarthe pramāṇaṃ na punaḥ puruṣasyopakārako yāga iti</q> ।
<pb n="021"/>
<p>codayati---<q>nanu cānuṣṭhānābhāvāt tathāpi bhavatūpadeśaḥ [na] tathā
bhaviṣyatītyuktam । na hyanupakārake kaścitpravartata ityuktam</q> । pariharati---
nanu cedamapyuktaṃ kartavyatāvagamāt pravartanīyaṃ nopakārāvagamāt sāpekṣatva-
prasaṅgāt iti</q> । yadā ca kartavyatāvagamamātreṇa phalaṃ vināpi pravṛttiḥ । <q>evaṃ ca
nityapratibandhako'pyayamapratibandhaka eva</q> । nityādhikāro bhavatā pratibandhako
darśitaḥ sa pratibandhaka eva na bhavati । tatra phalānabhyupagamāt । bandhaka upagraho
yadīti lokaprasiddhiḥ(?) । evamukte ca pūrvapakṣavādī svābhiprāyasāramāviṣkaroti---
<q>yadyevaṃ bhavatu tarhi sarvamevedaṃ nityavadanuṣṭheyaṃ phalamapi tathāpyasmatpakṣaḥ
siddha‍yatyeva</q> yāgaḥ kartavyatayopadiśyate kartṛviśeṣaṇaṃ ca svargakāmapadamiti । yato
yāgaḥ kartavyatayopadiśyate <q>ato na kāmaḥ</q> kāmyaḥ <q>svargādiḥ sādhyo bhavati
bhūtatayā'vagamāt</q> । yadi svargaḥ sādhyo na bhavati <q>kathaṃ tarhi nityaṃ kāmya-
miti yājñikā bhedenopadiśanti</q> sarvasya nityatvāt kāmo'syā nimittamiti ।
kāmyaṃ godva‍yaco'saṃkhyāparimāṇāśvāderyat iti yat । samādhatte---<q>nirmūlatvāda-
sadupadeśo bhaviṣyati</q> yājñikānām । punarākṣipati---yadi yāgassādhyaḥ <q>evaṃ
tarhi tadevedamāyātaṃ karturadhikāra iti</q> । sa evāha---<q>nirākṛtaṃ ca kartra-
bhidhāne svargakāmapadaṃ na saṃbadhyata</q> ityekādaśādye । samādhatte---<q>satyaṃ nirākṛtaṃ
nirupādānopasarjanatvaṃ</q>, nirupādāne kāme upasarjanatvaṃ nirākṛtam । <q>sopādā</q>-﻿
<pb n="022"/>
<q>nāyāṃ</q> tu kāmanāyāṃ <q>upasarjanatvaṃ</q> samudravat <q>sthāpitameva । guṇatvenābhi-
dhānāt</q> । kāmanāyāḥ karmaṇi guṇatvenābhidhānāt । pṛcchati---<q>kaḥpunarayoḥ</q>
sopādānanirupādānapakṣayo<q>rviśeṣaḥ</q> । ubhayatrāpi kartṛviśeṣaṇatvāt । uttaraṃ---<q>uktaṃ
sopādānatvaṃ nirupādānatvaṃ ca</q> । ekatra kāmanā upādeyā । anyatrānupādeyeti
viśeṣaḥ । praṣṭā āha---<q>satyamuktaṃ pratītau viśeṣaṃ pṛcchāmi । pratītau cet
saṃbandhopagamato viśeṣo'napekṣaḥ kiṃ viśeṣābhidhānena</q> । uttaraṃ---<q>satyaṃ yadi
viśeṣānapekṣaḥ saṃbandho'vagamyate । sa tvanupādāne nāvagamyata ityuktam</q> ।
tasmā dviśeṣo vaktavyaḥ । upasaṃharati-<q>tasmānna kartṛto'dhikṛtatvaṃ nāma pṛthagasti
kiñ‍cit । vaktavyo vā</q> kartṛtvādhikṛtatvayo<q>rviśeṣaḥ । nanu ca pravartamānaliṅā-
dibhiḥ pravṛttiḥ kriyate yathādarśitaṃ ṇijutpattau kurukurviti</q> । asyārthaḥ-pravartamānasya
pravartakalakṣaṇe prayojakavyāpāre ṇijutpadyate । tatra liṅādayaḥ prayujyamānā dṛśyante yathā
kurukurviti yathā । ato liṅādayo'pi pravartamānasyaiva pravṛttiṃ kurvanti । tena vede
pravṛttisiddha‍yarthaṃ kartṛtvātirekyadhikṛtatvaṃ nāma pṛthak vācyamiti । kurukurviti
saṃbhrame dvirvacanam । yata eva pravartamānasyaiva pravartane liṅādayaḥ <q>ata eva ca vedaivāsau
mayaitatkartavyamiti uyāyaṃ tu na veda iti bhāṣye'pyasti</q> । anena sāmānyena
pravṛttaḥ upāyadarśanena viśeṣe pravartata iti darśayan bhāṣyakāraḥ pravṛttapravartane liṅādaya
iti darśayati । <q>darśitaṃ ca <quote>‘abhicaran yajeta’</quote> iti samāmananti nābhicarita-
vyamiti</q> । anenāpi abhicāre tatsādhane ca sāmānyapravṛttau viśeṣe pravartata iti
darśitam । pariharati-<q>na tāvadidaṃ śakyate vak‍tum</q> pravartamānasyaiva pravartane
<pb n="023"/>
liṅādaya iti lakṣaṇāśravaṇāt (lakṣaṇe śravaṇāt) । vidhau hi liṅādayaḥ śra/?/yante ।
pravartakaśca vidhiḥ natvidamaparaṃ pravṛttasyāpravṛttasya ceti । <q>prayogavyabhicārācca</q> ।
prayoge vyabhicāra iti । apravṛttapravartane liṅādiprayogāt । etadeva vivṛṇoti-
<q>lakṣaṇaṃ tāvat pravartamānasyāpravartamānasya veti na viśeṣamācaṣṭe । prayogo'-
pyājñādiṣu apravṛttasyaiva dṛṣṭaḥ । nanu pratipannājñasyaiva liṅādayo bhavanti</q> ।
asyārthaḥ - yaḥ pratipannājñaḥ yenājñā pratipannā aṅgīkṛtā yadi sa eva taṃ pratyājñāṃ
dadāti । tena sāmānyena pravṛtasya ājñayā pravartana[ā/?/t]pravṛtteḥ pravṛttapravata/?/nājñāmapi
prayogamiti codayati(?) । pariharati---<q>na pravṛttapravartane prayogaḥ āmantraṇādiṣu
vyabhicārāt</q> । āmantraṇe hi apravṛttapravartane prayogo dṛṣṭaḥ । <q>ājñāyāmapyapravṛtta-
pravartana eva prayogaviśeṣe'pravṛttasyaiva pravṛttiḥ kriyate</q> । nanu sāmānyataḥ
pravṛtta eva viśeṣe pravartate । tatrāha---<q>na ca sāmānyataḥ</q> pravṛttiḥ <q>liṅādibhyo'-
vasīyate । viśeṣaniṣṭhatvāt</q> śabdārthasya । tena yā pravṛttirviśeṣaviṣayā liṅādibhiḥ
kriyate sā apravṛttasyaiva । yā tu sāmānyataḥ pravṛttā na tatra liṅādervyāpāra iti ।
nanu pravṛttimātraṃ liṅādibhiḥ viśeṣaviṣayasaṃbandhe hi viśeṣaniṣṭhateti । tatrāha---
<q>anvitābhidhānaṃ ca padānāmuktaṃ tadbhūtādhikāraṇe</q> । tena viśeṣaviṣayatānvitā-
meva pravṛttiṃ liṅādayo vadanti । <q>yatpunaridamuktaṃ ṇijutpattau kurukurviti darśayatīti
atrocyate---<q>na śabdaprayogamātrāt śabdārtho'vagantuṃ śakyate ananyathā-
siddhadarśanaṃ hi śabdārthaniyame</q> hetuḥ । vācakatāṃ vinā yasya prayogasya
<note>1. apravartasānasya ।</note>﻿
<pb n="024"/>
darśanaṃ nopapadyate sa prayogo vācakatāṃ niyamayati । yasya tu lakṣaṇayā gauṇyā
vā vṛttyā sāmānyavācitayā darśanaṃ tato na vācakatādhyavasānam । pravartakatā-
mātrābhidhāyakatayā ca pravṛttapravartane prayoga upapadyata eveti na tato
vācakatāyā niścayaḥ । kiṃñca sarveṣāmeva <q>kāraṇavatāṃ</q> kāryāṇāṃ yada<q>vyabhicāri</q>
tadeva kāraṇamuktami<q>tyuk‍tam</q> । tena vyabhicāritayā pravṛttapravartanamasya prayogasya na
kāraṇam । yacca yacchabdaprayoge kāraṇaṃ tat tadvācyam । ato na pravṛttapravartanam
liṅādīnāṃ vācyam । <q>nanu caivaṃ sati ājñādīnāmapyanaikāntika eva prayogaḥ</q>
ājñādīnāmapi apravṛttapravartanātmakānāṃ yaḥ prayogasso'pi vyabhicārī । ṇijutpattau
pravṛttapravartanāt । tasmādubhayorvyabhicārāt śabdārthaniyame kāraṇaṃ vaktavyam ।
pariharati---<q>idamucyate pravartanaṃ liṅādayo na vyabhicaranti sarvatrāvagateḥ
pravartamāne ca ṇijutpattiviṣaye apravṛtte cājñādau । ato'nvayavyatire-
kābhyāṃ tāvanmātrameva śabdārtha iti śakyate vak‍tum । yatpunaḥ <quote>‘vedaivāsau’</quote>
iti <quote>‘abhicaran yajeta’</quote> iti ca darśitaṃ tat sthite vyatirikte'dhikāre
kāmasaṃyuk‍teṣu prāp‍tyaprāptivivakṣayoktam । iha tu vyatirikto nāstī-
tyuktam । tasmādadarśanaṃ tat</q> । asyārthaḥ---etadadhikaraṇasiddhānte sthite
satyetaducyate kāmasaṃyukteṣu karmasu adhikārāpāditasādhanabhāveṣu phalābhiprāyeṇaiva
sāmānyataḥ pravṛttiḥ prāptā viśeṣatastvaprāptetyuktam । iha tvadhikāra eva kartṛvyati-
rekeṇa nāstītyākṣepaḥ । tenāyaṃ granthaḥ pratipakṣatayopanyasituṃ pūrvapakṣiṇaṃ prati na
<pb n="025"/>
śakya[ḥ/?/](m) । <q>yadi ca pravartamānasyaivāyamupadeśaḥ tadā upadeśārthataiva hīyate
asyedam sādhanamiti</q> siddhakarmaśaktisamarpaṇa<q>paratvāt</q> vākyasya । kasmāt punarevaṃ-
paratvepyupadeśasyārthavattā nāstītyāha---<q>na sādhanasvarūpe1 śābdaṃ pramāṇamastī-
tyuk‍tam, kiṃ tarhi ? anuṣṭhāna eva</q> । uk‍tamidaṃ codanāsūtre kārya evārthe
śabdasya prāmāṇyaṃ vyutpannamiti । vyutpattyapekṣaṃ ca śābdaṃ prāmāṇyamabhyupagantavyamiti
na sādhanarūpe prāmāṇyam । kintvanuṣṭhāna eva । <q>tasmādapravṛttapravatanamupadeśārtha
iti yuktam</q> । yata evāpravṛttapravartana eva liṅādīnāmupadeśakatvaṃ <q>ata eva ca
śabdavidaḥ pravartamānasya hetvabhidhānaṃ ṇico manyante । apravṛttasyaiva liṅā-
dīnām</q> । pravartamānasya hetoḥ pravartakasya(ā/?/pi) abhidhānaṃ ṇicā kriyate । apra-
vṛttasya pravartakābhidhānaṃ liṅādibhiriti śābdā manyante । anyathā ṇico liṅādīnāṃ
ca tulyamabhidhānaṃ syāt । yato'pravṛttapravartanameva liṅādyarthaḥ <q>tasmāt kartavyatāva-
gatirevānuṣṭhānahetuḥ na punaḥ phalābhilāṣaḥ</q> । kartavyatāvagatipūrvaṃ ca phalam ।
<q>tathā ca bhāvārthādhikaraṇe kuryādityuktvā svargakāmapadasaṃbandhāt svargaṃ
bhāvayedityuktam । na svargakāmaḥ svargaṃ kuryāditi</q> phalāvagamapūrvakaṃ kartavya-
tāvagamo noktaḥ । <q>avaśyaṃ caitadevaṃ</q> yathā vināpi kartavyatābhyupagamo bhavatītya<q>bhyupa-
gantavyaṃ, anyathā yāvajjīvādiṣvanadhikāraḥ syāt</q> । kartavyatāvagatirna syāt
ityarthaḥ । kutaḥ <q>sādhyāntarābhāvāt</q> । yadi kartṛtvātirikto'dhikāro nāsti sarveṣā-
madhikāraśūnyatayā samatvāt prayājādīnāmāgneyādīn pratyaṅgataiva na syāt । tadāha---
<note>1. mā. na sādhanabhūtaṃ</note>﻿
<pb n="026"/>
<q>nanu caivamaṅgasaṃbandho na prāp‍noti</q> । pariharati---<q>na prāp‍notyaṅgasaṃbandhaḥ
yadi śrutyādīni na pramāṇāni</q> । nanu śrutyādīnāṃ prāmāṇyamadhikārāyatta-
mityatrāha---<q>na caiṣāṃ prāmāṇyaṃ sādhyāntaraprayuktaṃ</q> nityeṣvapi sāṅgopadeśāt ।
yatrāpi phalaṃ nāsti nitye tatrāpi aṅgasaṃbandhāya(di) śrutyādītyabhyupagamāt । svargā-
dīnāmaphalatve'pi prayājādyaṅgasaṃbandho bhaviṣyati । etaccāpātamātreṇoktam । paramārthottara-
māha---<q>yadi ca na prāp‍noti</q> aṅgasaṃbandhaḥ <q>kiṃ kurmaḥ?</q> pramāṇānusāriṇo vayaṃ
yadi pramāṇato na yāgasaṃbandho bhavati na bhavatu । <q>uktaṃ cāsmābhiḥ</q> bādarimatānu-
vartibhiḥ <q>pṛthak prayojyā eva bhavantu prayājādaya iti । ye punaḥ dṛṣṭārthāḥ</q>
dravyaguṇasaṃskārā <q>niyamāyopadiśyante naivānaṅgaṃ karturadhikāre'pi</q> । tadidaṃ
bādarerapi sammatam । pūrvapakṣamupasaṃharati---<q>tasmāddhātvartha evopadeśaḥ na kāme</q> ।
yāga eva kartavyatāvagame'pi <q>kathaṃ nityeṣu</q> pratiṣedheṣu phalaśūnyeṣu <q>anuśāsyā iti</q> ।
anuśāsyā iti rūpasiddhau yat‍naḥ kartavyaḥ <quote>“etistu śāsvṛ”</quote> iti kyap bhavati ।
<q>saphale'pi cāpravartamānāḥ kaṃ daṇḍanumarhanti</q> ye phalāyopadiśyante na svarga
ityartha(?) । ayaṃ ca kriyāvākyārthapakṣo lokavyavahārānuguṇyāya । ye ca [phalāvagame
satyapi] na pravartante teṣāṃ kartavyam । <q>ataḥ pravṛttyavagatireva pravartane hetuḥ</q> ।
na phalam । pravṛttyavagame jāte'pi <q>apravartamānāḥ śrutamutsṛjanti kartavyaṃ na
kurvantīti । ataḥ sutarāṃ</q> tvatpakṣa eva <q>śās‍trasyānanuṣṭhāpakatvam</q> । asmatpakṣe
<pb n="027"/>
---<q>nanu ca kartradhikārapakṣe niyogo'narthakaḥ</q> । kathamanarthakaḥ ? uttaraṃ---<q>kartā hi
vyāpṛto vyāpṛtān vyāpārayiṣyatīti vā kārakavyapadeśaṃ labhate</q> । varta-
mānena bhūtena bhāvinā vā vyāpāreṇa kārakavyapadeśaḥ na punaḥ kālatraye'pi vyāpārā-
bhāve । vyāparanti iti prakṛtya(na)ntaraṃ bhauvādikam na punaḥ pṛṅ vyāyāme iti
taudādikaḥ । tataḥ kimityāha <q>tatra brāhmaṇādayo yāgādiṣu kiṃ vyāpṛtavanta
iti kartṛvyapadeśaṃ labhante । atha vyāparantīti athavā vyāpārayiṣyantīti ।
yadi tāvadva‍yāpṛtavantaḥ kiṃ niyogaḥ kariṣyati । atha vyāparantīti
tathāpyanarthaka eva</q> dvayorapi pravṛttatvāt pravṛrttthaṃ ca niyoga ityānarthakyam । <q>atha
vyāpārayiṣyantītyapyabhiprāyaḥ</q> । dūṣayati---<q>prāṅ‌niyogādvijñānamidam
kutaḥ ?</q> yasya niyogasaṃbandho'sti sa tadvaśāt vyāpārayiṣyatīti jñāyate । yasya
punarniyogasaṃbandho nāsti sa(ha)[na]vyāpāriṣyatītyetacchakyaṃ vijñātum । <q>niyogādeva
bhaviṣyatīdaṃ jñānamiti cet । na tarhi karturniyogaḥ</q> niyuktasya kartṛtvaṃ
<q>niyogasaṃbaddhasya kartṛtā prāp‍noti tasmāt karturadhikāro durbhaṇaḥ</q> । pariharati---
<q>nanu caivaṃ sati sarvakārakasaṃbandhāpalāpaḥ prāp‍noti</q> । prāṅ‌niyogasaṃbandhāt
tatrāpi kārakatvāyogāta । <q>kārakaśūnyāsu ca kriyāsu kiṃ niyogaḥ
kariṣyati । athānuṣ‍ṭheyatayā sarvakārakagrāmamavagamya tasya niyogo</q>﻿
<pb n="028"/>
<q>bhaviṣyatīti kartaryapi tulyam । evaṃ kartṛkartṛkaṃ yat karma tat tenaiva
kartavyamiti kariṣyamāṇābhiprāyeṇa</q> ca saṃbandhasiddhiḥ । yo yatra kartṛtvenāvagamyate
tattenaiva kartavyam । anyathā kartṛniyamāvagamabādhaḥ । tataśca kariṣyamāṇābhiprāyeṇa
kartṛtvena saṃbandhaḥ siddha‍yati । <q>ataḥ kartraradhikārepyanavadyam । avaśyaṃ caitat</q>
yatkartṛkaṃ yatkarma tat tenaiva kartavyamitya<q>bhyupagamanīyam</q> । siddhāntī kārakāṇāṃ
kārakātirekiṇīṃ daśāṃ nāṅgīkaroti yathā karturadhikāre'pi anavadyarūpāt । <q>teṣāmapi</q>
saṃbandhasiddha‍yarthaṃ hi yasmā<q>nnaivānyaḥ saṃbandho vijñāyate</q> viśiṣṭakārakaniyamavatīṃ
<q>niyogasiddhiṃ muktvā</q> । etaduktaṃ bhavati---yathā karaṇaviśeṣaniyamāt tadeva karaṇaṃ
tathā kartṛviśeṣaniyamāt sa eva kartā bhaviṣyati । upasaṃharati---<q>tasmādasaṃbandho
vā prāṅ‌niyogādabhyupagamanīyaḥ</q> । atha bhaviṣyadavasthāpekṣayā niyoganimittaṃ
kārakāṇāṃ saṃbandhaḥ tadā <q>tannimittaiva</q> sā <q>prāgapi</q> viniyogakartṛ<q>saṃbandhāvagati-
riti</q> । yadi punarekasyāpi kārakasya saṃbandho nābhyupagamyate tadā kārakaśūnyāsu
kriyāsu niyogānupapatteḥ niyogaikaviṣayasya <q>sthitaṃ prāmāṇyamuddharaṇīyam</q> । na ca
tadyuktaṃ sthitatvādeva iti । atha kaściccodayati---<q>nanu rājyādiṣu prāgadhi-
kārāt kriyākārakasaṃbandho dṛṣṭaḥ</q> । tena kimiti kariṣyamāṇābhiprāyeṇa saṃbandha-
siddha‍yā abhirucyate । kīdṛśe laukike prayoge ityatrāha---<q>evaṃkartṛke</q> rājye ।
madhye pṛcchati---<q>kathaṃkartṛke ?</q> viddaccharābhijanakartṛke bhavānadhikriyata ityevaṃvidhe
daṇḍanītyādiśāstravartini prayoge viśiṣṭakartṛviṣayaṃ prāguktvā adhikāraḥ k‍vaciducyata
iti । pariharati-<q>yuktaṃ rājyādiṣvatīteṣu</q> puruṣeṣu <q>tadguṇasya</q> vidhyādiguṇaśaktīnāṃ
<q>kartṛbhāvadarśanāt</q> । asyārthaḥ - rājyādiṣu yukta evāyaṃ prayogaḥ pūrvapuruṣāṇāṃ
<pb n="029"/>
yatkartṛkatvamavagataṃ tadabhiprāyeṇocyate viddaccharābhijanakartṛka iti । tathā saṃprati
na tasya tādṛśe viṣaye kartṛtvapradarśanāyedamucyate bhavānadhikriyata iti । tena yukta-
meva tatra bhūtakartṛpradarśanam । <q>iha punaḥ niyogādṛte puruṣāntaraṃ</q> kartṛtvena <q>na
śakyate vaktuṃ</q> tatpūrvakatvāt sarvapuruṣāṇāṃ pravṛtteḥ । tena bhaviṣyadabhiprāyeṇa kartṛ-
saṃbandhavarṇanam । <q>daṇḍanītyādiṣu punaḥ darśanāntarapūrvakatvādupadeśasyopapadyetāpi
anubhūtakartṛkepi viṣaye puruṣaviśeṣasyādhikāraḥ</q> । kartrantarakartṛke karmaṇi
kartrantarasaṃbandhānupapatteḥ na kartṛpratipādanamupapadyata iti kartṛtvātiriktatā adhikṛta-
syocyate ataḥ karturanyo'dhikṛta iti tatrāha---<q>tatrāpi ca arhatyarthakathana-
mātrameveti kartradhikāra eva; nādhikārāt kartṛtvam</q> । asyārthaḥ-viddaccharābhijana-
ityasyārthaḥ yatra rājye viddaccharo'bhijātaḥ kartṛtvamarhati tatra bhavataḥ kartṛtvamiti na
kartrantarāvarodhadoṣaḥ । ataḥ kartaivādhikṛtaḥ । (karturiti) <q>kartradhikāre ca svarga-
kāmitvaṃ kartṛviśeṣaṇaṃ na phalaviśeṣaṇamiti siddham</q> । evaṃ ca <q>sarvaṃ
sarvasyānuṣṭheyam</q> । yadi hi niyojyaviśeṣaṇāni svargakāmādīni padāni syuḥ
tadā bhedenaiva kāmanopādānāt sarvaṃ sarvasyānuṣṭheyaṃ na syāt । yadā tu
kartavyatāvagamamātreṇa kāmanāmaṅgabhūtāmupādāya karma kartavyaṃ tadā sarvaṃ karma sarvasya
puruṣasyānuṣṭheyam tathā bhāgaśo vidyopadeśo'yam । evaṃ ca bhāgaśaḥ bhāgena karmopa-
deśena <q>vidyopadeśo'yaṃ sarvapuruṣasya sarvakarmānuṣṭhānāt kṛts‍nasiddhiḥ</q> codita-
kṛts‍nārthānuṣṭhānasiddhiḥ । etaduktaṃ bhavati---sarvasya sarvānuṣṭhānaṃ vadan eka evānuṣṭhā-
teti darśayati । tenātmaikyapradarśanamidaṃ anuṣṭhānopadeśamukhena । <q>tadidamuktaṃ</q>---﻿
<pb n="030"/>
<q>sarvamidaṃ brahma bhāgaśa upadeśamukhena jñānato'nuṣṭhānataścopadiśyata iti</q> । tata-
stattvaṃ prakāśayediti vidhānāt । karmavidhīnāṃ tattvajñāne viniyuktatvāt jñānato
bhāgaśaḥ upadeśamukhenātmaikyamupadiśyate---sarvasya sarvamanuṣṭheyamiti aikātmyamanuṣṭhānata
upadiśyate । yata evāsmāt karmopadeśāt aikātmyamavagamyate <q>ata evodgāraḥ
kartradhikāravādināṃ <quote>‘asatye vartmani sthitvā tatassatyaṃ prakāśayet’</quote> iti</q> ।
sarvopadeśānāprayaṃ vidhiriti manyate । tatastattvaṃ prakāśayediti <q>sarvopadeśānāṃ</q>
tattvaprakāśanāyāyaṃ viniyogavidhiḥ, sarvopadeśāstattvaprakāśane viniyuktā ityarthaḥ । tena
tatvaprakāśane viniyuktatvāt karmopadeśapratibhāso'vidyaiva anyaparatvādvākyasya <q><quote>‘ta ime
satyāḥ kāmā anṛtāpidhānā’</quote> iti śruteḥ</q> । bhāgaśobhāgaśa upadeśo'nṛtamabhi-
pretaṃ tattvaprakāśane viniyuktatvāt । ato'nyaparādvākyāt karmopadeśapratītiranṛtamiti ।
tathā ca <q>rāgādinibandhanaśca vyavacchedo</q>'nṛtamabhipretam satyāḥ kāmādaya iti
śravaṇāt । tasmāt kārakādhikāradarśanāt adhikārāntaradarśanaṃ vyāmohaḥ । anena
prakṛtamupasaṃhṛtam । yata eva ca kartradhikāraḥ <q>ata eva ca dharmaśāstrakārāḥ paṭhanti-
kāmātmatā na praśasteti</q> kāmasiddhiṃ <q>phalasiddhimavaidikīṃ manvānāḥ</q> niṣphalatvāt
kāmanāyā(yāṃ) apraśastāṃ(statāṃ) kāmātmatāmāha । kāmyo hi <q>vedādhigamaḥ karma-
yogaśca vaidika</q> iti <q>jñāne karmaṇi ca viniyogaṃ manyate</q> । yadā aikātmya-
lakṣaṇatattvapratipattiparatayā sarvopadeśā viniyuktāḥ tadā vihitatvāt kāmyo vedādhi-
gamo vedārthādhigamaḥ । yadā ca (na) karmopadeśamātrapara[rā] bhāgaśa upadeśāḥ tadā
vede'pi vihitatvāt karmayogo'pi kāmya eva । <q><quote>“sarvaṃ khalvidaṃ brahma tajjalā-</q>﻿
<pb n="031"/>
<q>niti śānta upāsīta ityamumeva kartradhikārapakṣaṃ brāhmaṇavādo dyotayati ।</q>
kathaṃ dyotayatītyāha---<q>kāmye hi</q> kartavyatayā <q>upadiśyamāne na sarvakartṛsādhya
karma bhavati । bhedena</q> adhikāriviśeṣaṇabhūta<q>kāmadarśanāt । ataḥ sarva-
syaikyaṃ na siddha‍yati ।</q> sarvasya sarvānuṣṭhānapakṣe sarvo'nuṣṭhātā eka iti siddha‍yati
sarvasyaikyam । <q>tataśca puruṣa evedaṃ sarvamityādayo mantrārthavādā anupapannā
na syuḥ ।</q> nanu ca atrāpi pakṣe bhedavādānāṃ kā gatirityāha---<q>medavādāstu māgaśa
eva cedupadeśo yaḥ karmaviśeṣaviṣayaḥ tadāścita iti parihṛtam । ekatvaṃ
tu pāramārthike bhede kimāśritaṃ bhaviṣyati ।</q> yata eva kartratirekī niyojyo
nāsti <q>ata eva bhagavān pāṇiniḥ pacyādiṣu</q> dhātuṣu <q>kriyākārakavyatirekeṇa
na niyogārthe niyojyaṃ nāma karmāntaraṃ smarati । nanu 1yujirapi pacyā-
diṣveva paṭhyate</q> tena hi pūrvasyaiva yujeḥ karmasmaraṇāt pāṇininā niyojyo'pi
smṛta eva । pariharati---<q>satyaṃ paṭhyate na punaḥ yujeḥ karma yāgādiṣu karteti ।</q>
etaduktaṃ bhavati । pūrvaṃ niyojyasya sataḥ paścāt kartṛtvamiti na smarati । e(ka)ta-
marthamagṛhītvaiva punaścodayati---<q>nanu ca bhavataivedamuktaṃ kartā hi niyujyata iti ।</q>
evaṃ ca vadatā <q>tadidamuktaṃ bhavati yāgādiṣu kartā yujeḥ karmeti ।</q> paraharati---
<q>yadi yujeḥ sādhanaṃ kartṛrūpaṃ niyujyata ityucyate siddho naḥ pakṣaḥ</q> yadā kartuḥ
niyojyatvaṃ smarati tadā siddhaḥ eva pūrvaḥ pakṣaḥ <q>kiṃ tarhi idamuktaṃ na smarati</q>
<note>1. tipūrvakayujerityarthaḥ---mā.</note>﻿
<pb n="032"/>
bhagavān pāṇiniriti । akārakābhiprāyaṃ taduktam ।</q> akārakabhūtaṃ niyojyaṃ
na smaratītyarthaḥ । etadeva vivṛṇoti---<q>tatra kāme sādhye pūrvaṃ tāvat niyogaḥ
tataśca niyogāt kartṛtvaṃ</q> niyoga <q>ityarthāntarāpattiḥ arthāntare cānavagatastati
rastītyuktam । tadidaṃ kāmināṃ phalāśaṃsanaṃ ākāśe bakabandhana(mivaṃ)-
prabhaṃ kāmināṃ moha ityuktam । tasmāt kartradhikāraḥ sūribhiruktaḥ bhūtaṃ
bhavyāyopadiśyate itya</q>nayā yuktyā । yata eva kāmopayogena[kāmo'pi niyogena na]
sādhyate <q>ata eva cākhyātabhedopyupapadyate kiñ‍cidguṇakarma kiñ‍citpradhāna-
karmeti । kāmye punassādhye sarvākhyātānāṃ guṇabhāvāpattiḥ</q> phalaṃ prati guṇa-
bhūtatvāt । <q>tataśca tāni dvaidhamiti sūtrārtho'nupapannaḥ syāt । nanu ca nityābhi-
prāyaḥ sūtrārthī bhaviṣyati ।</q> nityānāṃ phalābhāvāt । <q>na nityābhiprāyaḥ</q>
sūtrārthaḥ । <q>tatrāpi</q> nityeṣvapi <q>kāraṇaṃ arthāntarāpattidarśanāt <quote>“yaistu dravyaṃ
cikīrṣyata”</quote> iti guṇataiva prāp‍noti ।</q> asyārthaḥ---yadā kāmādhikāre yāgā guṇa-
bhāvenākhyātenocyante tadā nityādhikārepi guṇabhāvenaivākhyātenābhidhānaṃ kartavyam ।
anyathā'nekārthaprasaṅgāt । na ca guṇabhāvo nirviṣayaḥ kārakāṇāṃ viśeṣadarśanena
<pb n="033"/>
tadarthatayā guṇabhāvopapatteḥ । <q>asmatpakṣe punaḥ dravyaparatayā upadeśe guṇabhāvaḥ ।
kriyāpare hyupadeśe prādhānyamiti sūktam ।</q> nanu dravyacikīrṣāmātreṇa sūtrakāro
guṇabhāvamāha na punardravyaparatvenopadeśasya, tatrāha---<q>cikīrṣyata iti copadeśābhi-
prāyeṇa ।</q> yadeva hi śāstrālocanayā pradhānaṃ pratibhāti tadeva cikīrṣyate nānyaditi ।
tena yāgādiṣu kriyāparatve upadeśasya pradhānakarmatā । dravyaparatve tu guṇakarmateti
siddhaṃ dvaividhyam ।</p>
<p><q>atrābhidhīyate । sa nāma kartṛviśeṣaṇaṃ bhavati yasya viśeṣaṇa-
bhāva[ve]kāraka upapadyate । iha punaḥ prītyapagame tadeva tu dravyaṃ na svarga-
śabdābhilapanīyam ।</q> ataḥ[na] prītivacanaḥ svargaśabda iti । <q>kimato yadyevaṃ ?</q>
uttaraṃ---<q>idaṃ tato bhavati---iṣṭaṃ kāmasya viṣaya iti । tataḥ kiṃ ? neṣṭaṃ
paraniṣpattaye bhavati ।</q> iṣṭarūpā prītiḥ yāganiṣpattyarthā na bhavati । <q>iṣṭārthaṃ hi
sarvam ।</q> etadeva vivṛṇoti---<q>etaduktaṃ bhavati---iṣṭasaṃyukte hi vākye tadartha-</q>
katayaiva <q>hyanvayo'nyeṣāṃ padārthānām ।</q> atastathātra vākyārtho varṇayitavyaḥ
yathā iṣṭaniṣpattyarthaḥ itareṣāṃ padārthānāmanvayo bhavati । tatra yadi kartṛviśeṣaṇatā''-
śrīyate samudravadupasarjanatā svargasya syāt । niyojyaviśeṇatve tu vakṣyamāṇanyāyena
kāmyasiddhiparyantatvānniyojyabhāvasya iṣṭārthe padārthānāṃ [anvayo] bhavatīti niyojya-
viśeṣaṇatā svargasyāśrayaṇīyā । yadidamasmābhiruktaṃ <quote>‘neṣṭaṃ paraniṣpattaye’</quote> iti
tadidamuktaṃ---prītirūpatvāt kāmasaṃbandhācca iṣṭārthaścānvayo'nyeṣāṃ padārthānāṃ
<q><quote>“karmāṇyapi jaiminiḥ phalārthatvāt”</quote> <quote>“phalaṃ ca puruṣārthatvāt”</quote> iti ।</q>
﻿<pb n="034"/>
iṣṭatva deva phalasya na <q>kratvarthaṃ</q> phalamityartha । phalaṃ ca puruṣārthatvādityatra codayati---
<q>nanu ceṣṭaḥ svarga ityuktam</q> prītirūpatvāt kāmasambandhācca iṣṭārthaśca nvayo'nyeṣāṃ
padārthānāmityuktam । <q>sa ca puruṣārtha iti vipratiṣiddham ।</q> pariharati---
<q>apuruṣārthasya vā kathamiṣṭatā</q> icchāviṣayo hīṣṭa ityucyate । ātmasaṃbandhinī ca
prītiriṣṭeti nāpuruṣārthasyeṣṭatā । <q>evaṃ tarhi puruṣārthamevedaṃ sarvamityuktaṃ bhavati</q>
neṣṭārthatā । rāddhāntī parituṣṭa āśāste---<q>satyamevaṃ prājño'pyāyuṣmān
bhava ।</q> punaścodayati <q>iṣṭopanyāsastarhi kimarthaḥ ?</q> śāstrasya puruṣārthatvādeva
niyojyaviśeṣaṇatā svargakāmasyocyatāmiti bhāvaḥ । uttaraṃ <q>neṣṭārthatvādṛte
puruṣārthatā sidhyati</q> śāstrasya । puruṣārthenaiva śāstreṇa bhavitavyamiti nāsti pramāṇam ।
iṣṭatvādeva tu svargasya puruṣārthatā śāstrasya sambhavatīti sārtha eveṣṭopanyāsaḥ
yadidaṃ puruṣasya karmajanyaphalayogitayā karmaṇi śeṣitvam sa cāyamadhikāra
ityucyate ।</q> īśvaravacano hyadhikṛtaśabdaḥ । asmin grāme ayamadhikṛtaḥ īśvara
iti gamyate । tenaiśvaryamevādhikāraḥ karmaṇi । yata eva ca kasyacit karmaṇyapyaiśvarya-
masti <q>ata eva tulyepi kartṛtve svāmikarmakaravyapadeśaḥ ।</q> yadi kartṛtvāti-
riktaṃ svāmitvaṃ na syāt । tasmādadhikārādeva svāmivyapa/?/deśaḥ । parārtha karmakāritvācca
karmakaravyapadeśaḥ । atra codayati---<q>nanu ca yāge naiva karmakarassambhavati ।</q> svatyāga-
rūpatvena yāgasya svayameva karteti na puruṣāntarādyanupraveśassaṃbhavati । pariharati---
<q>na nāma padārthe</q> yāgamātre saṃbhavati । <q>śāstrārthe tu</q> adhikārasādhanībhūte yāge
anekapadārthopakṛte padārthāntarānuṣṭhānasiddhaye <q>saṃbhavatyeva</q> karmakaraḥ । <q>padārthāstu</q>﻿
<pb n="035"/>
<q>sāmarthyenāpi vyavatiṣṭheran ।</q> kañcideva kaścideva padārthaṃ karoti na sarvaḥ sarvam ।
<q>nanu ca bhāvārthāḥ karmaśabdā ityuktam ।</q> asyārthaḥ-bhāvārthāḥ karmaśabdā ityatra
bhāvārthānāṃ sādhyatvamuktam na ca sādhyadvayamekasmin vākye saṃbadhyata iti । <q>na ca
kāme sādhye yāge kartṛtvamupapadyata iti</q> kāmye svargādau sādhye yāge kartṛtvaṃ nopapadyata
iti yāge kartṛtvābhāvāt kartṛsaṃkhṅ‍yāvācinī yajeḥ parā kiñcidvibhaktirna yujyate । <q>kathaṃ
svargaśabde iṣṭavacane grāmādiṣvadhikārasiddhiḥ</q> grāmādiśabdānāmiṣṭavacanatvābhāvāt ।
anantaraṃ codyaṃ pariharati---<q>uktaṃ kāmaviṣayatayā svargādyuya/?/nyāso na kāma-
viśeṣaṇatayeti ।</q> etaduktaṃ bhavati-kāmaviṣayavacanatayā svargādīnāṃ siddhānto'bhi-
mataḥ, sacāyaṃ prakāraḥ grāmādiṣvaviśiṣṭaḥ iti । <q>nanu cānvayavyatirekau svarga eva
saṃbhavataḥ ।</q> pariharati---<q>uktamasmābhiḥ viṣayapradarśanārthāvanvayavyatirekau ।</q>
anvayavyatirekābhyāṃ hi prītivacanatayā svargaśabdasya kāmaviṣayatayā svarga ucyata
iti । <q>kāmasaṃyogāttu grāmādīnāṃ viṣayatvasiddhiḥ ।</q> na hyakāmyaṃ kāmanā-
marhatītyuktam । tasmātteṣvapi siddho'dhikāra iti । dvitīyaṃ codyamanubhāṣate---<q>yadapi
kāmye sādhye yāge kathaṃ kartṛtvamiti ।</q> pariharati---<q>kena voktaṃ yāge kartṛtva-
miti । yāge tvadhikāraḥ tatsiddha‍yarthaṃ cārthāt kartṛtvaṃ</q> īśvarataiva ।
niṣpattimantareṇa kriyāyāḥ phalabhāvo(ve) nopapadyata iti yāgasiddhau puruṣasya kartṛtvam ।
yata eva yāgepyarthāt kartṛtvaṃ <q>ata eva saṅkhyāniveśaḥ</q> । yadi svargasiddhau kartuḥ
sato yāge'dhikāraḥ tadā karturadhikāra ityucyate । yāge kartussato'dhikāro nāsti ।
kintu yāge'dhikṛtasya kartṛtvamiti tena nāsti doṣaḥ । lokavyavahārānusāritayā
<pb n="036"/>
svapakṣe'bhyuccayamāha---<q>loke'pi cānyatrādhikṛto'nyat sādhayati ।</q> tathā
<q>rājakarmasvadhikṛto'mātyaḥ svārthaṃ sādhayati । tatsiddha‍yarthaṃ tu rājakarmaṇi
kartṛtvam ।</q> prathamaṃ codyamanubhāṣya pariharati---<q>yadapi bhāvārthāḥ karmaśabdā iti
yatrādhikāraḥ</q> tebhyaḥ <q>phalāvagatirityuktaṃ bhavati ।</q> asyārthaḥ - yadidaṃ yāgasya
sādhyatvamuktaṃ bhāvārthāḥ karmaśabdā ityanena tenedamuktaṃ bhavati yeṣu yāgeṣu bhāvārtheṣvadhi-
kāraḥ tebhyaḥ phalāvagatiriti । etadeva vivṛṇoti-<q>tena sādhanena svārthamabhinirvarta-
yedityarthaḥ ।</q> tenādhikārī viṣayabhūtena bhāvārthena sādhanena svārthamabhinirvarta-
yedityarthaḥ । etaduktaṃ bhavati - bhāvārthaḥ sādhanatayaiva saṃbadhyate । sādhanasya hi
tādṛśaṃ rūpaṃ yat kartṛvyāpāraviṣayo bhavati । yathā paraśuḥ । udyamananipātanalakṣaṇo hi
kartṛvyāpāraḥ paraśuviṣaya eva na sākṣāt dvaidhībhāvaviṣayaḥ । tathāpi dvaidhībhāvassādhyaḥ
sādhanameva paraśuḥ । evamihāpi puruṣaprayatnasādhyau svarganiyogau । na ca tayoḥ
sākṣāt puruṣaprayat‍naviṣayatā । kintu yāgādeḥ sādhanasya tathā sati abhūtasvabhāvatvāt
bhāvārthānāmutpattiranena puruṣaprayat‍nena । na caitāvatā sādhanatvahāniḥ sādhyatvahāniḥ
sādhyatvāpattireva vā, niyogasya phalasya sādhyatvāvagamāt । tena sādhanabhāvāpattyaiva
yāgādeḥ kartṛvyāpāraviṣayatayā sādhyatā bhāvārthādhikaraṇe pradarśitā । kathaṃ punaḥ
anyaviṣayasya kartṛvyāpārasyānyasādhyatā bhavet ? uddiśya pravṛttatvāt । niyogaṃ phalaṃ
coddiśya kartṛtvavyāpāraḥ pravartate । nāntarīyakatayā tu sādhanībhūtabhāvārthaviṣayo
bhavati nāntarīyakakartṛvyāpāraviṣayatvādeva bhāvārthānāṃ anīpsitakartavyatā iṣyate ।
yata eva bhāvārthāḥ sādhanatathaiva saṃbadhyante <q>ata eva tṛtīyāsāmānādhikaraṇyāt
ud‌bhidādīnāṃ nāmatā uktā ।</q> anyathā hi tṛtīyāntānāṃ bhāvārthani(i)ṣṭhatvāna-
vagamāt icchāsāmānādhikaraṇyaṃ(na)syāt । yadi svarga eva sādhyaḥ <q>tarhi kimidamuktaṃ</q>﻿
<pb n="037"/>
<q>nāmnaḥ sakāśāt kartavyatā nāvasīyata iti । kena voktaṃ tadanyathā</q>,
prātipadikaṃ kartavyatāṃ nāvagamayatyeva । <q>kathaṃ tarhi kāmasya kartavyatā ?</q>
uttaraṃ---<q>iṣṭatvāvagamāt</q> iṣṭaviṣayatvādityuktam । nanu yadi niyojyo'sau vākyārthe-
'nvayī syāt tadā iṣṭatvāvagamāt niyojyaviśeṣaṇatayā'nvayaḥ syāt na cāsā-
vastītyāśaṅkya mūlayuktimāha---<q>avaśyaṃ caitadevamabhyupagantavyam ।</q> kartṛvyati-
rikto niyojyo'vaśyāṅgīkaraṇīyaḥ । <q>na hi kriyākārakasaṃbandhamātrāvagamā-
danuṣṭhānāvagatiḥ । devadattaḥ kāṣṭhaiḥ sthālyāmodanaṃ pacatītyevamādiṣu</q> varta-
mānāpadeśeṣu satyapi kriyākārakasaṃbandhe anuṣṭheyamityavagamābhāvāt । <q>nanu ca
liṅādibhyo'nuṣṭhānāvagatirbhaviṣyati ।</q> devadattaḥ pacet iti liṅādiyukta-
vākyaśravaṇe pravṛttidarśanāt anuṣṭhānāvagamaṃ ca vinā tadasaṃbhavāt liṅādibhyo'nuṣṭhā-
nāvagatirbhaviṣyatīti vijñāyate । <q>kasya liṅādayo'nuṣṭhānaṃ jñāpayanti iti ।</q>
asyārthaḥ-yadyapi liṅādayaḥ kāryabodhakatayā anuṣṭhānāvagamaṃ kurvanti iti yaśca
svasaṃbandhitayā'nuṣṭhānamavabudhyate sa pravartate । tena yasyānuṣṭhānaṃ jñāpayanti liṅādayaḥ
so'dhikārī tāvadaṅgīkaraṇīyaḥ । yadarthaṃ hi yatkarma tasya tatra kartavyatāvagatiḥ ।
yasya niyojyatvaṃ tasyādhikāritā । tena pūrvaṃ niyojyatvena devadattādīnāṃ saṃbandhaḥ ।
paścādadhikāritāyāmanuṣṭhānāvagatiḥ । tato'nuṣṭhānamiti ।</p>
<p><q>nanu ca kartarītyuktam ।</q> karturanuṣṭhānaṃ liṅādayo'vabodhayantītyuktam ।
pṛthak pariharati---<q>ayuktamuktam । itaretarāśrayaprasaṅgāt ।</q> yasyānuṣṭhānāvagatiḥ
tasya kartṛtā । yasya ca kartṛtvaṃ tasyānuṣṭhānāvagatirityuktam । <q>tathā ca karturni-
yogo'narthaka iti ।</q> yadi ca kartṛtvaṃ yāvatsampannaṃ kimaparaṃ kāryatvāvagamena ।
<pb n="038"/>
itaretarāśrayaṃ vivṛṇoti---<q>yadi hi niyogāt1 kartṛtvaṃ kartṛtve ca niyoga iti
itaretarāśrayāpattiḥ ।</q> tasmānniyoga eva pūrvamaṅgīkaraṇīyaḥ tato <q>niyogāt
kartṛtvaṃ mantavyam । niyojyāvagatistu anyataḥ evāyamatra ।</q> niyojyo
nāma kāryasya boddhā kāryaṃ prati boddha‍ṛtayā svargakāmādaya upādīyante । loke ca
saṃbodhanavibhaktiyogāt boddha‍ṛtayā'nvayo devadattādīnām । tena lokavyavahārānu-
sāreṇāpi niyojyo vākyārthānvayīti siddham । yadīṣṭasaṃbandhānniyojyaviśeṣaṇa-
samarpakatā evaṃ tarhi <q>yāvajjīvādiṣu kathaṃ ?</q> siddhāntī pṛcchati---<q>kathaṃ vā'tra
na bhaviṣyati ?</q> pūrvapakṣī tvāha---<q>siddhavadupadeśājjīvanasya</q> yadi sādhyatayā
jīvanamupadiśyate tadā sādhyatvāvagamāt tadānuguṇyena niyojyaviśeṣaṇaṃ syāt ।
yadā tu siddhavajjīvanamupadiśyeta tadā na niyojyaviśeṇatā । rāddhāntaikadeśī
vadati---<q>tvayaiva tarhyuktaṃ na jīvanaṃ kartṛviśeṣaṇatayā'nveti siddhatvādeveti ।</q>
dūṣayati---yadi tāvat siddhatvādeveti niṣpannatvādevetyabhiprāyakaṃ <q>ayuktamidaṃ siddha-
meva hi kārakaṃ viśeṣaṇatayā'nveti na sādhyam ।</q> atha siddhatvādavagatatvāditi
mataṃ tatrāha---yadi nāma viśeṣaṇaphalamatra na sambhavati <q>na punaranvayo'pi anvayācca
phalāvagatiśśābdī, na phalavato'nvayaḥ sāpekṣatvaprasaṅgāditi ।</q> yadi phalamava-
gamyānvayo varṇyate tadā phalāvagamāpekṣaṃ vedasyāvabodhakatvamiti sāpekṣatā syāt ।
<q>tasmāt kathamatrādhikāro</q> jīvanādiṣviti <q>vaktavyam</q> ।</p>
<p><q>ayamucyate---yāvajjīvamiti yāvacchabdo nānveti kartṛviśeṣaṇa-</q>
<note>1. tanniyogāt</note>﻿
<pb n="039"/>
<q>pakṣe । kathaṃ ? na yāvajjīvaṃ prayogassaṃbhavati</q> phalārthino yāvajjīvaṃ prayogassaṃ-
bhavati । (yadi)<q>vītāyāṃ phalecchāyāmaprayogāt ।</q> yadi jīvanaṃ kartṛviśeṣaṇaṃ bhavati
tadā svargakāmādhikārānupraveśitā, nādhikārāntaram । naṃ ca phalārthitayā yāvajjīvaṃ
prayogassaṃbhavati । yadi (jīvi)hi vītāyāmapi phalecchāyāṃ prayogaḥ syāt tadā
jīvanaṃ prayoge vyāpyeta । na caitadasti । tasmādyathā jāvanavyāptiḥ prayoge (na)syāt
tathā vācyam । nimittabhūte ca jīvane vyāptirupapadyata iti nimittatvameva jīvana-
syābhyupeyam । <q>tacca</q> jīvananimittaṃ[ttatvaṃ] <q>adhikṛtasaṃbandha upapadyate ।</q> adhi-
kārāyattatvādanuṣṭhānasya na kartṛsaṃbandhe nimittatvopapattiḥ । <q>kartṛsaṃbandhe hi yāvade-
voktaṃ yajeteti tāvadeva jīvatā yaṣṭavyamiti ।</q> tena na nimittatvopapattiḥ ।
nanu mābhūnnimittatvaṃ kimetenetyatrāha---<q>yāvacchabdānupapattirdarśitā ।</q> asati
nimittatve (na)kartṛviśeṣaṇaniyojyaviśeṣaṇasandehe niyojyaviśeṣaṇataiva nyāyyā prāthamyā-
dityāha-<q>na ca prākkartṛtvasaṃyogāt niyojyāparijñāne kartṛtvasiddhirityuktam ।</q>
api ca kartṛviśeṣaṇapakṣe ānarthakyāt <q>pakṣāntarāvalambenāpi (na) prayojana-
vattā vaktavyeti nyāyavido manyate ।</q> tenārthavatī niyojyaviśeṣaṇatā''śravaṇīyā ।
yathā avaśyāśrayaṇīyatayā niyojyaviśeṣaṇatā(yā) svargakāmādīnām । <q>na tarhi
iṣṭatvādadhikārasiddhiḥ ।</q> rāddhāntī āha---<q>na nāma</q> yadyapyavaśyāśrayaṇīyatayā
niyojyaśravaṇaṃ tathāpīṣṭatvaṃ adhikāriviśeṣaṇatve na na hetuḥ, api tu hetureveṣṭatvena । na
hi akriyārthatā akriyārthatvena cādhikāriviśeṣaṇamiti neṣṭam । paraniṣpattaya iti
syāt kriyārthatā । akriyārthatve ca tadarthataiva kriyāyāḥ tadarthā ca kriyā niyojya-
viśeṣaṇatve bhavatīti niyojyaviśeṣaṇatvaṃ niścīyate । upasaṃharati---<q>iti siddho
<pb n="040"/>
<q>naimittike nitye cādhikāraḥ । yatpunaridamuktaṃ 1sādhanatvenetareṣāmiva kāra-
kāṇāṃ kartṛtvasiddhiriti ।</q> yathā karaṇādīni kārakāṇi sādhanatvenāvagamyante
tathā kartāpi sādhanatvenaivāvagamyate । <q>ataśca kriyāsaṃbandhitayaiva niyojyāva-
gatiriti ।</q> anubhāṣya dūṣayatiḥ---<q>ayuktamidaṃ, anuṣṭhānato'pi kriyāsaṃbandho-
'vagamyate saṃbandhāntarasyāvidyamānatvāt ।</q> asyārthaḥ---karturhi kriyāsaṃbandho
'nuṣṭhānanibandhanaḥ । na cānuṣṭhānāvagatiṃ vinā'nuṣṭhānamasti । na cādhikāraṃ
vinā'nuṣṭhānāvagatiḥ karmaṇi । na ca svasaṃbandhikāryabodhaṃ vinā'dhikāraḥ । tena
niyojyatā prāgāśrayaṇīyā । <q>tasmāt yathoktameva nyāyyam ।</q> iṣṭatvāvagamāt
svargādeḥ, iṣṭārthatayā ca sakalapadārthānvayāt niyojyaviśeṣaṇatā svargakāmāde(ryu)ruktā,
tāmakṣamamāṇa āha---<q>karmaṇi niyujyamānasya</q> svargakāmasya <q>kāmasiddhau yāgaḥ
karaṇamiti kasya śabdasyātra nimittabhāvaḥ ?</q> asyārthaḥ-lokavyavahārānusāri-
tayā karmaiva kāryatayā liṅādibhiravagamyate । niyojyo'pi ta deva kāryamavabudhyate na
karmaṇyeva niyuktiṃ tathā ca sati karmaṇi niyujyamānasya svargakāmasya kāmasiddhau
kāmyamānaphalasiddhau yāgaḥ karaṇamiti kasya śabdasyātra vyāpāraḥ ? na kasyacidapīti
bhāvaḥ । tena niyojyaviśeṣaṇatve'pi neṣṭārthatayā sakalapadārthānvaya iti na tadbalena
niyojyaviśeṣaṇatayā niścīyate । tadeva prapañcayati-<q>yajeteti yajistāvat</q> yāga-
mātramācaṣṭe, na punastasyānyasaṃbandhitām । <q>vibhaktirapi tatrākhyātī yāga-
sādhanaṃ kartāraṃ</q> vaiyākaraṇamatyā <q>tadantargatāṃ vā saṅkhyāṃ</q> mīmāṃsakamatenācaṣṭe <q>na
punaryāgasyānyārthatāmapi । svargakāmapadamapi ca svargaṃ puruṣasyeṣṭatayā jñāpa-</q>
<note>1. sādhyatvenetareṣāmiva</note>﻿
<pb n="041"/>
<q>yati na punaryāgaṃ prati prādhānyaṃ svargasya kāmasya</q> vā ityanādaraḥ । <q>vibha-
k‍tistu prathamā'vyatirik‍tārthaiva</q> na prādhānyāvabodhikā । <q>jyotiṣṭomādayastu
nāmatvāt yāgābhidhānaparatantrāḥ</q> tatsāmānādhikaraṇyena nāmamātrāvagamāt ।
<q>na ca yajeteti śabdaḥ yāgaṃ karaṇatvenācaṣṭe ityuktam । tasmānnirmūlamevedaṃ
yāgena svargaṃ sādhayediti</q> jñānam । <q>yo'pyatra niyogārthaḥ</q> kāryātmakaḥ <q>sa kāme
vā puruṣaṃ niyuṅk‍te yāge vā</q> । kāmo vā kāryatayā'vagamyate yāgo vā ।
<q>ato'nyataratra niyogamātrāvagatirbhaviṣyati na punastayoḥ parasparaṃ
saṃbandhāvagatiḥ</q> ।</p>
<p><q>nanu ceṣṭatvaṃ nānyathopapadyate yadi na yāgāt kāmasiddhirityuk‍tam ।
kvedaṃ dṛṣṭam ? iṣṭatvaṃ sādhanādṛte na bhavatīti । iṣṭatvādeva</q> icchāviṣaya-
tvādeva <q>tadiṣṭaṃ bhavati</q> । āśaṅkyati---<q>iṣṭaṃ sādhyatayā'vagamyata iti cet</q> ।
dūṣayati---<q>ayuktaṃ kena śabdenāsya sādhyatocyate । kāmasaṃbandhamātramavagamyate
svargasya na punaḥ sādhyaḥ siddho</q> vetyavagamyate । sādhyatvepi cānyasādhyasyaiva kāmanā-
yogo na viruddha‍yate । <q>tasmādvak‍tavyamatra nimittaṃ yena yāgasya kāraṇatā'vagamyate
varaṃ pūrvapakṣa evāstu</q> kartṛviśeṣaṇaṃ svargakāmanimittamiti bhāvaḥ । asyārthaḥ - loke
vyavahārānusāritayā karmaiva kāryatayā liṅādibhiravagamyate । niyojyo'pi tadeva
kāryamavabudhyate tena karmaṇyeva niyuktiḥ । tathā ca sati karmaṇi niyujyamānasya svarga-
kāmasya kāmasiddhau kāmyamānaphalasiddhau yāgaḥ karaṇamiti kasya śabdasyātra padaṃ
<pb n="042"/>
vibhaktiyogāt । upasaṃharati---<q>tasmādbhavatvadhikāriviśeṣaṇaṃ svargakāmapadaṃ,
bhavatu svargakāmo niyojyaḥ na punaryāgena svargaṃ sādhayediti</q> jñānaṃ bhavati
<q>nimittābhāvāt</q> ।</p>
<p>siddhāntī vadati---<q>atrābhidhīyate kāmyamānatvena svargaḥ puruṣaṃ viśina-
ṣṭītyuktam</q> । kāmī tu niyujyata ityetadapyuktam । <q>bhāvārthe ca niyoga ityetada-
pyuktam । seyaṃ niyoganiyojyaviṣayatayaikavākyatā na vā'yathārthatve
ekavākyatā saṃbhavati</q> । yasya yo'rthaḥ padasya tasya tamatikramyaikavākyatā na saṃbhavati
padārthānāmeva vākyārthatvāt । <q>niyogasiddhiśca vākyārthaḥ</q> kāryaṃ hi niyuñjānaṃ
[ñjat]puruṣaṃ niyoga ityucyate tasya siddhirvākyārtha iti codanāsūtre uktam ।
<q>tatra vāvat yadi yāgasya kartavyatā</q> ucyate <q>tadā niyojyārtho nānveti
niyoge</q> । sa hi svargaṃ kāmayate । yadi ca yāga eva kartavyaḥ svargakāmitayā
tarhi puruṣo niyoge nānveti api puruṣamātratayā । na ca puruṣamātraṃ svargakāmeno-
cyate । <q>atha kāmaḥ</q> svarga eva kartavyatayocyate, ananvito viṣayaḥ syāt
niyojyena । <q>tataścaikaniyogāvagatiḥ pīḍyeta</q> । yadyevaṃ tarhi yāga eva kartavyaḥ
ityatrāha---<q>yāgaprādhānye cokto doṣaḥ</q> niyojyānanvayalakṣaṇaḥ <q>tasmāt kāmapradhāna-
tayaiva ekaniyogasaṃbandhaḥ</q> । yāgena svargaṃ sādhayediti tvāśrīyamāṇe sarvānvayo-
papattiḥ । tadidamuktaṃ bhāṣyakāreṇa---<quote>“api ca yasya svarga iṣṭaḥ syāt sa yāgamabhi-
<note>(1) m. s. ekasaṃbandhaniyojyasambandhāvagatiḥ</note>﻿
<pb n="043"/>
nirvartayedityasaṃbaddhamiva anyadicchatyanyat karoti”</quote> iti (6-1-3) asādhana-
bhūte kāmino niyojyatayā saṃbandho na syādityarthaḥ । nirnimittatāṃ kāmasya nirāka-
rīti---<q>padamatra nimittamiti śakyate vak‍tum</q> । svargakāmapadameva yāgasya sādhya-
tayāsvargamāha । yajeteti padameva svargasādhanatayā yāgamāha । nanvatraivaṃvidhārthatā na
pratīyate ityatrāha---<q>yattvabhidhānāvivekapratipādanamuktaṃ tadanvitābhidhānenaiva
pratyuktam</q> । anvitābhidhāyīni padānyuktāni tenānvayayogyatayā svargādipadānāmevaṃ-
bhūtārthatvamasti । <q>evaṃ tarhi tadbhūtādhikaraṇa evaitatparihṛtam</q> । tadbha‍ūtādhi-
karaṇe hi vṛddhavyahārasiddhārthābhidhāyakatayā upādānamityuktam । tenātrāsiddhā evaṃ-
vidhārthatā nopapadyate iti tenaivedaṃ parihṛtaṃ pratyuktamityasyārthaḥ । samādhatte---<q>asaṃbaddhaiva
padapadārthāvagatirityetāvatparihṛtam</q> । asaṃbaddhānyeva padāni padārthāścāsaṃbaddhā
eva ityetāvat tatra parihṛtaṃ bhabati । kuta ityāha---<q>pratibhāsyānyāpohāvāpoddhāra-
pratipakṣatayā tadadhikaraṇam । na punaḥ padaiḥ padārthamātrābhidhānapratipattaye</q> ।
nimittaśūnyapratibhāsamātraṃ saṃsṛṣṭavākyārthāvagatiriti । tathā anyāpohaviṣayo vikalpa-
mātrametaditi । tathā vidyamānapadārthāvāpoddhāreṇa vyutpannā vākyārthamavagamayanti
ityetāvatā pūrvapakṣaṃ nirākartuṃ tadadhikaraṇam । na punaḥ padairanvayavyatirekānu-
vidhayipadārthamātramabhidhīyate ityevaṃ param । tadanenānvayābhidhānāt anvayānavagati-
rnirākṛtā । <q>tasmādyāgena svargaṃ sādhayediti yuktam</q> । ato niyojyaviśeṣaṇatve
iṣṭārtha evānvayo nirvahatīti tadevāśrayaṇīyam । eṣā cātra darśanasthitiḥ---codanāsūtre
kāryaṃ vāvayārtho na siddhamiti sādhyate । tasya tu kāryasya svasaṃbandhitayā boddhā
niyojyo'stīti ṣaṣṭhādye vyutpādyate । kāmini ca niyojye kāmakāryayoḥ sādhyasādhana-
bhāvo'stīti bādaryadhikaraṇavyutpādyamevātrocyate, niyojyāvagamanibandhanatvāt । tacca
kāryaṃ kāmasādhanatvānvayayogyamapūrvaṃ kriyātireki ityapūrvādhikaraṇe sthāpyate । tena ca
<pb n="044"/>
kāryeṇa saha sādhanatayā bhāvārtho'nvayaṃ yātīti bhāvārthādhikaraṇe nirdiśyate । sādhanī-
bhūtaśca bhāvārthaḥ niyogamavacchindat viṣayo bhavatīti śabdāntarādhikaraṇe nirūpyata
iti । <q>kimidaṃ <quote>‘asādhakaṃ tu tādarthyāt’</quote></q> iti । <q>asādhakamidaṃ vākyaṃ</q>
syādityarthaḥ । yadi ca yāga eva kartavyatayā codyate tadā niyojyābhāvāt saṃbhūya-
kāritvāt padānāṃ naivedaṃ vākyaṃ kañcidarthamavabodhayet ।</p>
<p>nanu ca nimittatvakalpanāyāṃ na kasyacidekasya nimittatā śakyate
vak‍tumityuktam</p> । na padavyatireki vākyaṃ na ca kasyacit padajātanimittatā ।
tena nimittaśūnyeyamavagatiḥ । pariharati---yata evaikasya na nimittatā'sti <q>ata
eva sarvasyetyucyate</q> । parasparānvitābhidhāyitayā sarvāṇyeva padāni asyārthasya
nimittaṃ bhavanti, anyathā'nvitābhidhānānupapatteḥ । yadi sarvapadajātaṃ parasparānvayabodhe
nimittaṃ kathaṃ tarhi vākyādhikaraṇe pratipadanimittabhāva uktaḥ atrāha---<q>pada-
padārthavivecane hi pratipadanimittabhāva ityucyate</q> । anviteṣu padārtheṣu
ekaikasya padasya nimittabhāvo vṛddhavyavahāre vyutpannaḥ । tatpratipādanadvāreṇa
<q>vākyārthe punaḥ sarvameva nimittam</q> । vākyārtho hi anvitānekapadārthaviśiṣṭaḥ
sacaikasya padasya na śakyaṃ pratipādayitumiti sarvasya tatra nimittabhāva <q>ityuktaṃ tatraiva ।
niyoganiyojyasaṃbandhena kiṃ saṃbandhābhidhānaṃ</q> saṃbandhapratipādakaṃ śabdaṃ <q>smarati</q>
pāṇiniriti <q>yaduktaṃ tadayuktaṃ śakyate hi ṣaṣṭhīsmaraṇena sarvamidamupasahartum</q> śeṣaṃ
karmādibhyaḥ (pratipādakaṃ vyatirekiṇaṃ) vyatirekapratipādakaṃ smaratā sarvamevopasaṃhṛtaṃ
bhagavateti śakyate vaktum । paramārthatastu <q>abhidhānaṃ punaḥ saṃbandhiśabdānāmani-</q>﻿
<pb n="045"/>
<q>yatameva bhagavataḥ</q> pāṇineḥ sarvasaṃbandhaśabdo bhagavatā smaryata iti niyamo nāsti
<q>kṛttaddhitasamāseṣvadarśanāt</q> । santamapi kṛtaṃ kelimarābhiṃ(?) taddhitamapi yantrādi
samāsamapi adhītapūrvaṃ idaṃ bhagavānna smarati । atassatāmapi śabdānāṃ smaraṇādarśanāt
[a]smaraṇena na śabdābhāvo'rthābhāvo vā vaktuṃ śakyata iti । <q>evaṃ ca niyoga-
siddha‍yarthatvāt vākyārthasya phalataḥpravṛttirityetat parihṛtaṃ bhavati</q> । yadi hi
anyataḥ phalamavagamyeta tadā tadvaśenaivādhikāre siddhe pravṛttiriti niyoganiyojya-
saṃbandho nāvagamyate । yadā tu niyogasiddhiḥ kathaṃ syāditi vākyena vākyārthaḥ
pratipādyate tadā tadanuguṇakalpaneti na phalataḥ prathamapravṛttiḥ । yadi phalaṃ niyoga-
labhyameva <q>kathaṃ tarhi phalaṃ na vidhīyata iti tantre vyavahāraḥ</q> । uttaraṃ---
<q>niyogārthatve'vagate nimittacintāyāṃ</q> padārtho hi vākyārthapratipattau nimittam ।
tena taccintāyāṃ idamanyataḥ prāptaṃ <q>idamanyata eveti kalpanā, na punaḥ vākyārthe
kiñcit prāptaṃ nāma</q> niyogānvitatayā na kiñcit prāptaṃ nāma <q>dadhnā juhotītyatra
pradarśitam</q> । ekagranthenāha---<q>padavākyaviṣayamaviviktavijñānamatrākulīkaroti
mandadhiyaḥ</q> । padaṃ vākyaṃ ca ye viviktaṃ na jānanti teṣāṃ mandadhiyāmeṣā ākulatā
kathaṃ tadeva prāptamaprāptaṃ ceti । ye ca punaḥ padavākye vivikte jānanti te padārthā-
vasthāyāṃ prāptāyāṃ vākyāvasthāyāṃ cāprāptatāṃ niścinvantyeva । ekagranthenāha---<q>na padaṃ
nāma vākye kiñcidasti na padārthāḥ kecana vākyārthe</q> । vākyāvasthāyāṃ padaṃ
nāma nāsti । vākyāvasthāyāṃ padārthā nāma kecana na santi । kutaḥ ? <q>viśeṣāva-
gatirhi vākyārthaḥ</q> । arthaviśeṣo'vagamyamāno vākyārthaḥ <q>tadavagatihetuśca vākyam</q> ।
ato viśeṣāvagamāvasthāyāmavagamyamānatayā vākyārthe padārtho nāsti । viśeṣāvagama-
<note>1. sandhātuṃ</note>﻿
<pb n="046"/>
daśāyāṃ cāvagamakaṃ padaṃ nāsti । tena vākyārthe sarvamevāprāptaṃ padārthavibhāgaṃ darśayan
idamāha---<q>nimittakalpanāyāṃ tu padaṃ padārthāśceti vyapadeśaḥ</q> । kaścideva varṇa-
samudāyaḥ kañcidarthamanvayitayā''cakṣāṇo vākyārthe nimittībhavati । tena tadabhi-
prāyeṇa padapadārthavyapadeśaḥ । tena tāmāśritya prāptatayā yadi vākyārthadaśāyāṃ padārthā
nāma na santi <q>evaṃ tarhiṃ padapadārthajñānamanṛtamevetyuktaṃ bhavati śābdairiveti</q> ।
pariharati---<q>na nimittatā'nṛtamiti badāmaḥ । kintvavagamyamānāvasthāyāṃ</q>
viveko nāsti <q>vākyārthe avagamakatayā ca vākye</q> ।</p>
<p>yata eva padapadārthā nimittatayā santi <q>ata evoktaṃ</q> padebhya <q>eva hi padārtha-
pratyayaḥ padārthebhyo vākyārthasya</q> । prameyatvādekasya pratītyavacchitannaḥ pratyaya iti
<q>nimittanaimittikabhedāśrayam</q> । padāni svārthānanvitān vadanti vākyārthe nimittatāṃ
yānti iti nimittanaimittikabhedāśrayameva taduktaṃ, na punaḥ pramitau bhedaḥ ekasya
vākyārthasya prameyatvāt ekasya pratītyavacchinnasya pramāpakatvāt । <q>śābdaistu nimitta-
mapyapahnutamiti viśeṣaḥ</q> । kasmāt ? teṣāṃ hi mate pratyastamitāvayavavibhāgaṃ vākyaṃ
vācakam । mīmāṃsakamate tu padānyevārthadvāreṇa vākyārthamavagamayantītyuktaṃ tadbhūtā-
dhikaraṇe । <q>tadidaṃ vākyapadīyamityuktam</q> । vaiyākaraṇamate hi vākyameva kevalaṃ,
padaṃ nāma nāsti । tena tadbhūtādhikaraṇameva vākyapadīyamiti tatraivoktam । <q>vākyārtha-
mātṛkāyāṃ</q> cāsmābhiriti ।</p>
<p>atra codayati---yadi niyogo'nuṣṭhānākṣepakatayā'vagabhyate tadā niyojyaṃ
vinā'nuṣṭhānānupapatteḥ niyojya āśrīyate । na ca niyogo'nuṣṭhānākṣepakaḥ niyoga-
śabdāvagamyamānasya tadāha---<q>bhāva</q> .... .... .... to liṅādi । abhidheyasyāpi
yā'nuṣṭhānākṣepakatāvagatiḥ sā kālpanikī । anenābhiprāyeṇāha---<q>kiṃ nimittapūrvasya</q>﻿
<pb n="047"/>
<q>yajeḥ vidhyartho vācyaḥ iti</q> na tāvadvācya iti śakyate vak‍tum । vācyaścetkimi-
tyanuṣṭhānaṃ na pratipādayati । pariharati---<q>asti kiñ‍cidvācyam</q> । kiṃ tadvācyaṃ ?
<q>svarūpato vācyo na pramāṇata iti</q> viyogavaśena nidhyarthaḥ svarūpato vācyaḥ
na pramāṇataḥ । dharmamātraṃ niyogaśabdaḥ[bdena] ucyate । anuṣṭhānapramāṇabhāvāliṅgitastu
gharmī liṅādibhiḥ । kutaḥ punarayaṃ vibhāgo'vagamyate ata evetyatrāha---<q>kāryāva-</q>
gamyatvāt [yatra]pramāṇakāryamanuṣṭhānarūpaṃ avagamyane tatra pramāṇato'bhidhānaṃ, yatra tu na,
tatra s‍varūpato'bhidhānamiti vibhāgaḥ । yadi pramāṇabhāvo nāsti kathaṃ tarhi kṛdantenābhi-
dhānamiti tatrāha---<q>abhidhānasya padārthamātraniṣṭhatvāt</q> । padārthamātratayā svarūpa-
mātreṇābhidhānopapatteḥ na svarūpeṇa liṅādibhirabhidhānam । <q>tasmālliṅādibhireva
pramāṇato'bhidhānaṃ na kṛdantairiti niś‍cīyate । tathā vyavahāradarśanāt vyava-
hārapūrvakatvācca padārthāvagateḥ</q> liṅādiyuktavākye'nuṣṭhānadarśanāt kṛdantaśravaṇe
cādarśanāditi । <q>ataḥ kalpanāpakṣo'pi pratyuktaḥ</q> । uktena nyāyena kalpanārthe
pramāṇābhāvāt । <q>yadi ṣaṣṭhyā smṛtyupasaṃhāraḥ kathaṃ tarhi svargakāmo yajeta iti
prathamā</q> prātipadikārthamātranimittā prathamā niyojyasyātiriktatayā'tra na prātipadikārtha-
mātratā । ataḥ śeṣatvāt <q>ṣaṣṭhī vā syāt aśravaṇaṃ vā vibhakteḥ</q> yadi ṣaṣṭhyapi na
yuktā । <q>ucyate । naiva niyogāpekṣeyaṃ prathamā, kiṃ tarhi kārakāpekṣā</q> ।
niyogāpekṣāyāṃ (vi)niyojyaḥ prātipadikārthātirikta iti prathamā na syāt kartṛbhāvā-
pekṣāyāṃ cākhyātenaiva karturabhihitatvāt śuddhaḥ prātipadikārtha iti prathamopapattiḥ ।</p>﻿
<pb n="048"/>
<p><q>nanu ca</q> niyogāpekṣāyāṃ hi <q>niyojyapūrvakatvāt kriyākārakasaṃbandhasya
tatsaṃbandhinyaiva vibhakta‍yā bhavitavyam</q> । prathamopanipātiniyojyamātrāpekṣayā
nibhaktyā bhavitavyam , na paścādbhāvikārakāpekṣayā । <q>satyamāha bhavān</q> niyojyaḥ
prathamabhāvīti <q>kintu na liṅvācye niyoge vibhaktissaṃbhavati</q> । nanu ṣaṣṭhī
śeṣatvalakṣaṇā saṃbhavati tatrāha---<q>saṃbandhamātrāpekṣiṇī ṣaṣṭhī na vyāpāraviśeṣā-
pekṣiṇī</q> । asyārthaḥ - kriyākārakagarbhaḥ śeṣasaṃbandhaḥ । tatra kriyākārakabhāvaṃ
tiraskṛtya tad‌dvārā pariniṣpanne saṃbandhe ṣaṣṭhī prayujyate । na punarvyāpāraviśeṣasaṃbandhe
tasyāśeṣatvāt karmādirūpatvāt । <q>liṅādibhiśca viśeṣo'vagamyate</q> niyojyaniyo-
k‍tṛbhāvaḥ । yadi niyojyatayā svargakāmasyāvagatiḥ <q>tarhi</q> karmatvāt <q>dvitīyā bhavatu</q> ।
na, dhātunā <q>anupāttattvāt niyogavyāpārasya</q> । niyuktilakṣaṇo[ṇā]hi dvitīyā
na bhavati satyapi(na)[ca] vyāpāravyāpyatve । kuta ityāha-<q>dhātūpāttavyāpāre hi
dvitīyādayaḥ</q> । tadeva kuta ityāha---<q>bhāvāpekṣitvāt kārakābhidhānasya</q> ।
kārake hi dvitīyādayaḥ । bhāvāpekṣayā ca kārakāṇyabhihitāni vaiyākaraṇaiḥ । tathāpi
kimityāha---<q>dhātūpāttasya bhāvatāmicchanti</q> । dhātvarthādeva kuta ityāha---
<q>kevalaḥ śuddho bhāva ityabhidhīyate</q> iti vadantaḥ । tenādhātvartharūpatvānniyukteḥ na
bhāvarūpatvam । abhāvarūpatve ca na kārakatvam । akārakatve ca na dvitīyeti ।
<q>tasmāt paścādbhāvyapi kartṛbhāvo'tra vibhaktyutpatteḥ hetuḥ । prātipadikārtha-
mātratayaiva niyogasiddhiḥ</q>[ddheḥ] । vibhaktiṃ vināpi svargakāmaprātipadikārthaparyālo-
canayaivoktena nyāyena niyogasaṃbandhasiddhiḥ svargakāmādīnām । yata eva prātipadi-
kārthamātratayaiva niyogasiddhiḥ <q>ata eva cābhihite karturekatve na dvitīyāprasaṅgaḥ</q> ।
yadi kartā nābhihitaḥ syāt tadā paratvāt tṛtīyayaiva dvitīyā bādhitā satī na bhavet ।
abhihite kartari tṛtīyāyāmasaṃbhavantyāṃ yā dvitīyā bhavati tatreyamaparā yuktiḥ । prāti-﻿
<pb n="049"/>
padikamātravalenāpi karmatvasiddhiriti । ata eva ceti cakāro hetvantarasamuccaye ।
ata eva lakāreṇābhidhānasiddhiśca । yata eva niyojyatayā svargakāmaḥ svargakāmaprāti-
padikaparyālocanayā pratibhāti ata eva lakāreṇābhidhānasiddhiśca । anyathā dhātureva
kāryamabhidadhat niyogamabhidadhyāt lokavyavahārānusāreṇa । svargakāme hi phala-
paryante niyojye tadanvayayogyatayā dhātvarthātiriktaṃ kāryaṃ lakāreṇābhidhīyata iti tatra
tatroktam । yadi hi svargakāmaprātipadikaparyālocanayā tasya niyojyatvaṃ na pratibhāsate
tadā niyojya āśrīyamāṇo'pi lokavyavahārānusārikriyākāryatvānurūpo jīvati navā
na phalaparyanta āśrīyate । ka[tata]ścāpūrvakāryābhidhāyikā[tā] liṅāderna syāt iti
darśanasthitiranusaraṇīyā ।</p>
<p>nanu svargasiddheḥ yāgātmakabhāvadvayasaṃbhavāt yadyapi yajeḥ kartṛtvamabhihiṃta
tathāpi svargasiddhau kartṛtvasyānabhihitatvāt tṛtīyā syādeveti tatrāha---<q>bhāvadvayo-
panyāsaśca pratyuktaḥ dhātvantarānupādānāt</q> । svargasiddheḥ dhātvantareṇānupādānāt
na tenāpi kriyākārakavibhaktiyogāḥ । nanu yadi kartṛtvamapi svargakāmasya tadā
kartṛviśeṣaṇatvamapi svargasyāsti । tena svargo'pi guṇabhūta iti tatrāha-<q>guṇapradhāna-
bhāvaśca kārakābhiprāyeṇetyetadapi parihṛtam</q> । kārakābhiprāyeṇa kevalaṃ guṇa-
pradhānabhāvaḥ svarganiyogayoḥ । niyojyadaśāyāṃ tu pradhānataiva svargasya guṇataiva yāgasyeti
na doṣaḥ । yata eva kārakāvasthāyāmiyaṃ vibhaktiḥ na niyojyāvasthāyāṃ <q>ata eva
kāmigatā saṅkhyā'tantram ākhyātagataiva nādrīyate</q> । yadi hi kāmigatā
saṅkhyā niyojyāvasthāyāmeva syāt tad‍balenaiva ekasyādhikāraḥ siddha‍yet nākhyāta-
gatāyā ādaraḥ syāt । yadā tveṣā adhikārapūrvakakartṛdaśāvasthaivāśrīyate tadā nādhi-
kāraniyamāyālamiti ।</p>
<note>1. mā. vyāpriyate</note>﻿
<pb n="050"/>
<p>yadi svargakāmo niyojyatayā saṃbadhyate na kartṛtayā <q>idamaparaṃ tarhi kathamakā-
minaḥ pravṛttirnāstīti</q> । yāvatā akāmino'pi pravṛttyā bhāvyam । nanu kāma-
sidhyarthatvātpravṛtteḥ kathamakāminaḥ pravṛttirāśaṅkyate ityatrāha---<q>niyogaparatvācchā-
strasya</q> niyogasiddha‍yarthā hi kāmitā na niyogaḥ kāmasiddha‍yartha ityuktam । niyoga
eva kāryatāprayojyaḥ । tasya kartrā vinā siddha‍yanupapatteḥ । kāmanāviśeṣaṇatvena
tasya lābhāt niyogārthā kāmitā । ato'kāmino'pi pravṛttiḥ syāt । pariharati---
<q>niyogārthasiddha‍yarthatvāt kāmanāyāḥ</q> । niyogārthasiddha‍yarthe vā kāmitve kathama-
kāminaḥ pravṛttiḥ ityāśaṅkyate ? codayitā''ha-<q>naivāśaṅkyate aṅgatā tu kāminaḥ
prāp‍noti</q> । niyogaṃ prati kāmino'ṅgatā prāpnotītyucyate na ceṣyate mīmāṃsakaiḥ ।
pariharati---<q>aviveko'trāparādhyate bhavataḥ । dhātvarthāpekṣo hyaṅgāṅgibhāvo
neṣyate</q> dhātvarthamapekṣya niyojyasyāṅgatā neṣyate dhātvarthasya pradhānatā[ca] । niyogā-
pekṣayā tu iṣyata eva । nanvevaṃ svargo guṇa eva syāditi tatrāha---<q>guṇapradhāna-
bhāvo'pi tadapekṣa eva,</q> dhātvarthāpekṣa eva <q>ukto</q> bhāṣye । <q>niyogasiddhau tu sarvaṃ
tadanuguṇamiti kena neṣyate</q> । niyogasiddhidaśāyāṃ tatsarvaṃ tadanuguṇamiti kasyātra
vipratipattiḥ ? yadi sarvaṃ niyogārthaṃ tadā parasparaniyogārthānāṃ tādarthyaṃ na syādi-
tyatrāha---<q>tādarthyaniyamastu pradarśitaḥ kuryādityādinā</q> । bhāṣye'pyāha
<quote>“kimapi bhāvayet”</quote> iti । bhāṣyamarthato vyākhyātam । yadi niyojyaviśeṣaṇāni tāni
<q>kathamidānīmetāni vākyāni <quote>“ta ime satyāḥ kāmā anṛtāpidhānāḥ
<quote>“sarvaṃ khalvidaṃ brahme”</quote>tyevamādīni</q> । uttaraṃ---<q>uktā anyaparāṇāṃ mantrārtha-</q>﻿
<pb n="051"/>
<q>vādānāṃ pratipattiḥ</q> । uktā anyaparāṇāṃ mantrārthavādānāṃ pratipattiḥ gatiruktā
gauṇī lākṣaṇikī vā । tenaiṣāmapi sā bhaviṣyati । <q>nanu cānyaparataivopaniṣa-
dvākyānāṃ nāsti</q> kāryapratipādakasya vākyāntarasyāśravaṇāt; uttaraṃ-yadi na kārya-
pratipādakaṃ vākyāntaramasti svataśca kāryāśravaṇaṃ tasya <q>tarhi siddhārthaparatvaṃ siddhārtha-
paratve ca</q> śabdasya <q>tatra prāmāṇyavyutpatteḥ</q> anuvādakatvamaṅgīkaraṇīyaṃ, anuvādaśca
pramāṇāntarāpekṣa iti pramāṇāntarāpekṣitaiva prāpnoti । codayitā āha---<q>tarhi
mṛgyatāṃ pramāṇāntaraṃ iti</q> । siddhāntyāha---yadi tatra praṇāṇāntaramasti tadā
<q>prāmāṇāntarasadbhāve vā kā no bādhā । śāstrārthastāvadayam yathaivopavarṇi-
to'smābhiḥ</q> । na ca siddhārthasya pramāṇāntarāpekṣatve sādhyārthasyāpi tadbhavitumarhati ।
apekṣākāraṇābhāvāt । itarasya tu siddhārthataivāpekṣāheturityukto viśeṣaḥ । coda-
yati---nanu vedāntārthaviṣaye'dvaite pramāṇāntarasaṃbhavāt tena pramāṇāntareṇa <q>śās‍trārtho
virudhyate bhedenāvagamyamānatvācca</q> śāstrārthasya । pariharati---<q>na khalu kaści-
dvirodhaḥ</q> kāryasiddhaviṣayatayā bhinnaviṣayatvena virodhābhāvāt tena pramāṇāntareṇa na
śāstrārtho virudhyate । siddhāntavādyevāha---<q>atha virodhaṃ manyase</q> viniyogasavya-
pekṣatvāt niyogasya viniyogaviṣaye ca pramāṇāntarāṇāmavatārāt । dūṣayati---<q>na
tarhi pramāṇāntaramasti</q> । kutaḥ ? <q>etasmādeva śāstreṇa virodhāt</q> pramāṇāntarasya
kalpayitumaśakyatvāt । kasmāt punaḥ pramāṇāntaratvaṃ nāstītyāha---<q>na cānumānā-
dṛte ekatā</q> sarvasya jagataḥ <q>śakyate vak‍tum</q> । tataḥ kimityāha---<q>āgamavirodhe
ca nānumānamātmānaṃ labhata iti naiyāyikāḥ</q> । nyāyavyavahāriṇaḥ yathā
<pb n="052"/>
yāgīyā hiṃsā na dharmaḥ hiṃsātvāditi । prakṛtamupasaṃharati---<q>tasmādvākyaśeṣāṇi bhavantu
upaniṣadvākyāni svatantrāṇi vā adhyayanamātraparyavasāyīni</q> । pramāṇāntarā-
bhāve siddhārthatayā vivakṣitārthāni । <q>nātra saṅkaṭaṃ kiñ‍cit</q> । pakṣadvaye'pi
rāddhāntasiddheḥ । <q>yatpunaḥ dharmaśās‍trakāraiḥ paṭhitaṃ <quote>“kāmātmatā na praśastā”</quote>
iti</q> । anubhāṣya pariharati-<q>paṭhitamevaitat । kenavoktaṃ na paṭhitamiti</q> । codayitā
āha---yadi paṭhitaṃ <q>bhavatu tarhi svargādīnāṃ na prāśastyam</q> mṛṣābhūtatvāt ।
rāddhāntyāha---<q>bhavatva</q>prāśastyaṃ <q>yadi sādhyatayā</q> svargādeḥ <q>pratiṣedhaḥ</q> svargo na
bhavatītyuktam evaṃ yadi pratiṣedhaḥ syāt । <q>atha tu ātmaguṇo'yamupadiśyate</q>
akāmātmakena puruṣeṇa bhavitavyamiti kāmanāpratiṣedhaḥ <q>yathā nahiṃsyāditi</q>
hiṃsātmaka<q>kriyāpratiṣedhaḥ</q> tadā <q>nānarthakyaṃ</q> prayojanavattvameva <q>svargādisiddheḥ</q> ।
<q>nirṇayastvanayoḥ tata eva</q> smṛtivākyapaurvāparyālocanayaiva <q>anveṣyaḥ</q> kriyāpratiṣedha
eva smṛtāviti bhāvaḥ । atra bhāṣyaṃ <quote>“vākyādevāsmādavagacchāmaḥ”</quote> ityādi
tadākṣipati---<q>yatpunaridaṃ bhāṣyakāreṇa yāgaprādhānye'pi phalasiddhiṃ darśayatā
upanyastaṃ <quote>“kāṣṭhānyāhartukāmo'raṇyaṃ gacchet”</quote> iti</q> । <q>kathamatra kriyā-
prādhānyaṃ manyate pratyuta tumun pratyayāt</q> gamirevānyārthe vartate । <q>tasmādyathā</q>-
bhavatyayaṃ <q>dṛṣṭāntaḥ tathā vaktavyam</q> । asyārthaḥ---bhāṣyakāreṇedamuktaṃ kimarthamatīva
svargaprādhānye prayatyate yāvatā yāgaprādhānye'pi kāmyamānasya phalasya yāgāt siddhi-﻿
<pb n="053"/>
ravagamyata eva <quote>‘svargakāmo yajeta’</quote> iti । asmādeva vākyāt yathā kāṣṭhānyāhartu-
kāmo'raṇyaṃgacchet ityasmādeva vākyāt prādhānye'pi gamanasya gamanāt kāṣṭhāharaṇa-
siddhiravagamyate; yāgāt siddhiravagamyate eva svargakāmo yajetetyasmādeva vākyāt ।
yathā kāṣṭhānyāhartukāmaḥ(neyate ?) ityuktam । tasmāt gamirevāhartumiti tumun
śravaṇāt guṇabhūto vartate । <quote>“tumun ṇvalau kriyāyāṃ kriyārthāyāṃ”</quote> iti smaraṇāt ।
tasmādviṣamo dṛṣṭāntaḥ । samādhatte---<q>idamucyate kāmaśabdaprayogāt tumunnartho'trā-
nyārthe vartate</q> । <q>tathā caitadamarthyamavagamyata ityabhiprāyaḥ</q> । atyārthaḥ-āhartu-
kāma iti puruṣapradhānatvāt nirdeśasya tumunnartho gamiṃ prati guṇabhūto vartate । tena
gameḥ prādhānyamasti । prādhānye'pi ca gatyarthasya kāṣṭhāharaṇasya tatassiddhiravagamyata
iti dṛṣṭāntaṃ dadato bhāṣyakārasyābhiprāyaḥ । asya tu yāgaprādhānye'pi phalamavagamyata
iti pakṣasya <q>parihāraḥ satyaṃ</q> phalasiddhiravagamyate । sā tu <q>na śabdataḥ</q> । <q>kiṃ tarhi ?</q>
<q>prāmāṇāntareṇa</q> araṇyagamanasya kāṣṭhāharaṇaphalatvadarśanāt । na ca yāgasya svargaṃ-
prati sādhanatvamavagamyata ityataḥ kāmaprādhānya eva phalasiddherupapattiḥ । adhikaraṇārtha-
mupasaṃharati---<q>tasmādadhikṛtasya kartṛtvamiti siddham</q> । atrādhikaraṇe pūrvapakṣottara-
pakṣayoḥ saṃkṣepaḥ---tatra pūrvapakṣī na loke niyojyo nāma kaścidvākyārtho[rthe]nvayī
pratīyate । nanvasati niyojye kathamanuṣṭhānaṃ ? yāvaddhi karma anuṣṭheyatayā nāvagamyate
tāvanna prekṣāpūrvakāriṇo'nutiṣṭhanti । niyojyatve tu sati yasya niyogastasyādhikāraḥ ।
adhikṛtasya cānuṣṭhānāvagamāt upapadyate cānuṣṭhā(nāt)nam । ucyate । asatyapi
niyojyatve phalataḥ eva pramāṇāntaramadhigamya tatkarmaṇi phalarthino'dhikārāvagamāt
upapannamanuṣṭhānam । [na]niyojyatve kaścicchabdo'stīti ।</p>
<p>rāddhāntī manyate---satyamevaṃ loke tathāpi vede kāryapratipādakatvāt liṅā-
dīnāṃ, anuṣṭhāne ca sati kāryasya kāryatvopapatteḥ anuṣṭhānasiddha‍yarthamadhikāro'bhyupa-
gamanīyaḥ । na ca pramāṇāntarasamadhigataṃ phalamatrāsti yato'dhikāraḥ syāt । tasmā-
dadhikārasiddha‍yarthaṃ svargakāmādīnāṃ niyojyatvena saṃbandho varṇanīyaḥ । kaḥpunarniyojyo-
nāma ? yaḥ kāryato'vabudhyate sa niyojyaḥ । etena kāryaṃ prati boddha‍ṛtayā svarga-﻿
<pb n="054"/>
kāmādaya upādīyante । na cākāmopāyaṃ kāmī kāryatayā pratipattumarhatīti kārya-
kāmayorupāyopeyabhāvaḥ । na ca kālāntarabhāvini kāme yāgaḥ kāryatayā niyojye-
nānvayaṃ yātīti yāgātiriktakāryābhyupagamāt yāgastaṃ prati sādhanatvena saṃbadhyate ।
tataśca puruṣasya yatkāryaṃ tatsādhanaṃ yāga iti tatraiśvaryaṃ puruṣasyopapadyate । tataśca tatra
tatrānuṣṭhānāvagaterupapannamanuṣṭhānam । tatra nityeṣu kevalaniyogakāryatvāt tatsādhanatvena
yāgeṣu puruṣasyādhikāraḥ । kāmādhikāreṣu tu phalaparyantaṃ niyogasādhyatvāditi viśeṣaḥ ।
atra ślokā bhavantiḥ---</p>
<lg><l>loke kartṛtva(tat)saṃbandhaḥ puruṣaḥ phalasādhanam ।</l>
<l>mānāntareṇa vijñāya karmādhikurute svayam ।। 1 ।।</l></lg>
<lg><l>tato'nuṣṭheyatāṃ jñātvā svārthaṃ karmānutiṣṭhati ।</l>
<l>niyojyatvamatastatra tenāṃśenopayujyate ।। 2 ।।</l></lg>
<lg><l>loke tasya pratīstaya vedepyavagatiḥ kutaḥ ।</l>
<l>na hi vyutpattirahitaḥ śabdenārtho'bhidhīyate ।। 3 ।।</l></lg>
<lg><l>satyamevaṃ liṅādīnāṃ kāryārthatvaṃ na varṇitam ।</l>
<l>na cānuṣṭhānaśūnyasya kāryatvamupapadyate ।। 4 ।।</l></lg>
<lg><l>anuṣṭhānāvabodhācca karmaṇyaiśvaryabandhanaḥ ।</l>
<l>aiśvaryaṃ ca na yāgādau phaladarśanasaṃbhavaḥ ।। 5 ।।</l></lg>
<lg><l>tataḥ kāryamakāryaṃ syāt aiśvaryeṇa vinā nṛṇām ।</l>
<l>na ca kartṛtvamātreṇa karmaṇyaiśvaryasaṃbhavaḥ ।। 6 ।।</l></lg>
<lg><l>aiśvaryeṇaiva kartṛtvaṃ yāvatkarmasu dṛśyate ।</l>
<l>kārye boddha‍ṛtayā tatra kāmī saṃbadhyate yadi ।। 7 ।।</l></lg>
<lg><l>tadā kāryaphalaprāptiḥ kāryādhīnā'vasīyate ।</l>
<l>na ca kṣaṇāpavṛttena karmaṇā śakyate phalam ।। 8 ।।</l></lg>
<lg><l>kālāntare janayituṃ tasmātkāryaṃ tato'dhikam ।</l>
<l>tena kāryeṇa saṃbandhaḥ sādhanatvena karmaṇaḥ ।। 9 ।।</l></lg>
<lg><l>svakāryasādhane karmaṇīśvaraḥ puruṣastataḥ ।</l>
<l>tathā ca sati karmāpi samāsāditasādhakam ।। 10 ।।</l></lg>﻿
<pb n="055"/>
<lg><l>labdhānuṣṭhānamityevaṃ kāryaṃ kāryatvamṛcchati ।</l>
<l>pravṛttibījajātāyāḥ kāryavyutpattivīrudhaḥ ।। 11 ।।</l></lg>
<lg><l>niyojyatvaṃ phalāsaṅgi kumudaṃ vikasatyadaḥ ।</l>
<l>tena vyutpattiviraho na doṣayātra jāyate
siddho ve(do)de niyojyo'taḥ kārye boddha‍ṛtayānvitaḥ ।। 12 ।।</l></lg>
<p><q>phalārthatvāt karmaṇaḥ</q></p>
<p><q>nanu tiryagādiṣu vedasya pramāṇataiva nopapadyate</q> । <q>keyamadhikāra-
cintā</q> । asyārthaḥ-yo niyoge kāryātmani boddha‍ṛtayā saṃbadhyate sa niyojyaḥ,
so'dhikārī । na ca tiryaścaḥ śabdārthe bodhaśaktivikalāḥ śabdaikasamadhigamanīye
kārye boddha‍ṛtayā saṃbaddha‍uṃ yogyāḥ । ataśca teṣāṃ na niyojyatvasaṃbhavaḥ । tathā devatā-
nāmṛṣīṇāṃ ca caitanya(lābhāt)ā/?/bhāvāt bodadhṛtvānupapattiḥ । atastiryagādiṣu
vedasya bodhakatvānupapatteḥ tiryagādīnāmadhikāro nopapadyata iti pūrvapakṣākṣepaḥ । <q>tathā
devatānāmṛṣīṇāṃ cādhikāre rāddhānto nopalabhyate</q> । etadeva vivṛṇoti---
<q>yadi tāvadadhikāradevatāḥ parigṛhyante ārṣeyavaraṇacoditāścarṣayaḥ tadā'nitya
saṃyogo vedasya kiṃ tadā'dhikāracintayā</q> । asyārthaḥ-yadi yāga[ge yā]evādhi-
kāre devatā uddeśyā indrādayaḥ tāsāmadhikāraśśaṅkyate, yadyārṣeyavaraṇacoditānā-
mṛṣīṇāṃ ca, tadā teṣāmanuṣṭhānābhyupagamo'vaśyaṃbhā[vī । nacā](naścavi) <q>śarīriṇā</q>-
manuṣṭhāto[namu]papadyate । śarīraṇaścedanityārthasaṃyogādanityā[eva](bhāve) vedāḥ ani-
tyānāṃ ca prāmāṇyameva nāsti kimadhikāracintayā । <q>atha tato'nye</q> devatātmā[naḥ]
1. Page 1355﻿
<pb n="056"/>
ṛṣayaścābhimatāḥ <q>kimityadhikāro vāryate yasmādṛṣayo brāhmaṇāḥ</q> ka(ta)thāsu
<q>śrūyante</q> । <q>indrādayaśca kṣatriyāḥ</q> te cādhikāriṇo yuktā eveti rāddhānto na
labhyate <q>tasmāt bhraṣṭapūrvapakṣottarapakṣamevedaṃ tatrālocanatayā pratibhāti</q> mīmāṃsā ।
tatrālocanatayā bodhasamartho'dhikārīti tiryagādīnāmadhikārāśaṅkā na yuktā । tathāpi
nityā devatā ityadhikāradevatānāmṛṣīṇāṃ cārṣeyavaraṇacoditātirekiṇāmadhikāraścinta-
nīyaḥ । sa ca teṣāṃ vārayitumaśakya iti । <q>yadi cātrāpi viṣṇukramake</q> yāge
<q>yāgamātrādhikārāśaṅkā sāpi kramaparyante</q> sthite <q>śās‍trā</q>rthe <q>nopapadyate</q> । krama-
paryantaṃ śāstrārthaḥ sthitaḥ tena viniyuktāṅgaparityāgena yāgāmātrādhikārāśaṅkā nopapadyate ।
yadi tāvat parihārāntarabhāgāya śaṅkā kriyate tadopapadyetādhikāśaṅkā iṣṭahetuḥ
parihṛtāvapi sa eva punarupanyastaḥ । kramaparyantaḥ śāstrārtho rāddhānte hetubhūtaḥ tasmāda-
pratiṣṭhaiveyaṃ cintā <q>viyatipadam</q> । samādhatte---<q>śās‍trārthajñānamevopanyastaṃ</q> tiraścāṃ
<q>kāmanāmukhena</q> । asyārthaḥ-yeya bhāṣyakāreṇa pāralaukikaphalakāmanā tiraścāmupanya1stā
tanmukhena teṣāṃ śāstrārthajñānamevoṃpanyastam । tacca prakaṭitam । ye tāvat pāralaukikaṃ
phalaṃ kāmayante te śāstrārthamapi boddhuṃ śak‍nuvantītyabhiprāyaḥ । śāstrārthajñānameva kāmanā-
mukhenopanyastamiti tacca prakaṭitam । na śāstrādṛte pāralaukikakāmanāṃ saṃbhavati । tena
saṃbhavacchāstrārthajñānāt tiryañcopyadhikāramarhantīti । <q>kathamṛṣidevatayoriti</q> pūrvokta-
smaraṇam । <q>atrābhidhīyate-atra kecit vedārthajñānapaṇḍitaṃmanyāḥ yāgānu-
ṣṭhānakṛtameva ṛṣitvaṃ devatātvaṃ ca manvate adhikāraśabdā indrādaya iti
vadantaḥ</q> । asyārthaḥ-kecidevaṃ manyante indrāgnīśānādiśabdā adhikāriśabdāḥ
<note>1. mā upanyastam</note>﻿
<pb n="057"/>
adhikāriviśeṣaṇaśabdā ityarthaḥ । indratvādikāmo yāgādīnanutiṣṭhatīti । anu-
ṣṭhitayāgādiścendro bhavati sa punarindrabhūto'parapadalipsayā yajate karmabhiḥ devatābhāvo-
bhavatīti । atra cetihāsaṃ darśayati <q>tathāca śatakraturindraityaitihāsikāḥ</q> ।
ṛṣayaśca yajanta ityatrāpītihāsaṃ [darśayati]---<q>śaunakādayaśca</q> dvāpare <q>naimiśāraṇye
satramāsitavanta iti vadanti</q> । <q>nacaitāvatā karmajanyadevatāpratipādakatvena
anityasaṃyogo vedasya bhavatīti manyamānāḥ</q> । ayamarthaḥ-karmabhireva viśiṣṭaiḥ
puruṣā indratvādikaṃ labhante teṣāmeva devatābhāvaḥ । punardevatābhūtāḥ padāntaralipsayā
yajante । nacānityā (bhimatā)rthatā vedasya karmajanyānāmevānāditopapatteḥ parāvara-
rūpatvāt । <q>tadvyāmohāpanuttaye idaṃ likhitam</q> । <q>kathaṃ punaranena vyāmoho'-
podyate ?</q> <q>itthamapanudyate-yata indrādīnāṃ tāvadyāgādayo na saṃbhavanti
svātmani kriyāvirodhāt</q> । nahi sa evoddeśakaḥuddeśyaśca yujyate । yajamānatayo-
ddeśakaḥ devatātvenoddeśya iti nopapadyate ekasyāṃ kriyāyāṃ ekasya karmakartṛtvayoranupa-
patteriti । atra pūrvapakṣamāviṣkaroti-<q>nanu cendrābhimānino yajamānāḥ pūrvo-
tpannamindraṃ yajante</q> । <q>ṛṣyabhimāninaśca pūrvotpannān ṛṣīn vṛṇvate</q> ।
asyārthaḥ-ye'mī asmākamindratvenābhimatāḥ yajamānāḥ aparapadalipsayā yajante ।
tatpūrvotpannamindraṃ yajante । tena nāsti svātmani kriyāvirodhaḥ । evamṛṣiṣvapi ।
indrābhimānina iti । indra ityabhimānaḥ saṃmatiḥ pūrvapakṣiṇo yeṣāṃ te । indratvābhimatā
iti yāvat । siddhāntī dūṣayati---<q>evaṃ tarhi darśanābhimānānupapattiranyatvenā</q>-
pagatā । asyārthaḥ-yādṛśaṃ darśanaṃ bhavatāmabhimataṃ tasyānupapattiḥ devatāyajanta iti
<pb n="058"/>
bhavatāṃ darśanaṃ abhimānaḥ । na caivaṃ sati devatā yajate pūrvotpannasya devatātvāt idānī-
madhunātanasya yajamānatvāt । ye'pi na puruṣāste'pi na taṃ yajante tadijyameva
pūrvotpannamindraṃ yajeran । evaṃ ca yamebeṣṭvā pūrvotpanno'pīndro hūtaḥ sa evāparairapījyate ।
tataśca karmabhirutpannānāmanijyamānatvāt na devatātvaṃ syāt । ataḥ karmabhiḥ devatā-
bhāvo bhavatītyapi pakṣo nopapadyate । tasmāt karmajanyadevatā yajata ityetattāvat nāsti ।
tadāha---<q>tadbhāvo bhedaś‍cetyanupapattiranuṣṭhāne</q> । asyārthaḥ-adhunotpannasyendrasya
puruṣeṇejyamānatvāt devatābhāvaḥ svayaṃ cānyadevatāyājitvāt pūrvadevatāto bhedaḥ iti
nedamanuṣṭhānamupapadyate puruṣāṇāmapi taddevatādījyayājitvaprasaṅgāt । <q>ato devatā
devataiva ṛṣirapi ṛṣireva na punaḥ prāpyaḥ prāpako vā</q> । uktena nyāyena
karmotpannasyānijyamānatvāt avaraṇītvācca । karmabhirdevatābhāvaḥ ṛṣibhāvaśca na
bhavatīti svabhāvenaiva devatā'ṅgīkaraṇīyā । ṛṣirapi na punaḥkarmaprāpyaḥ nāpi
karmaphalaprāpakaḥ <q>yathā na prāpakaḥ tathā navame vakṣyāmaḥ</q> devatādhikaraṇe
phaladātṛtvanirākaraṇāt । <q>prāpyatā tviha niṣidhyate । yadapyukta kathamapi
[a] viṣṇukramake yāge'dhikāra iti sādhikārapūrvakatvāt prakaraṇādīnāma</q> ।
asyārthaḥ---sādhikārasannidhisamāmnātānāṃ dharmāṇāṃ tādarthye sati śrutyādibhistadīyeṣu
padārtheṣu viniyogaḥ kriyate । prakaraṇādīnāṃ tu svarūpe viniyoge cādhikārapūrvakatva-
meva । tenādhikāradaśāyāṃ viniyogasyānupapannatvam । yadyapyanuṣṭhānasamarthasyaivādhikāraḥ
tathāpi paṅg‌vādīnāmadhikāro na śakyate vārayitum a dhikāravaśenaiva tu viniyogaḥ pratya-
dhikāraṃ vyavatiṣṭhate---yadā yatsamartho'dhikārī tasya teṣāmaṅgānāṃ viniyoga iti ।
yata evaṃ kramaparyante'vasthite śāstrārthe yāgamātrādhikāramapekṣate na punarviśiṣṭasyaivā-
dhikāraṃ tatra kāmimātrasyaiva śaṅkopapadyate । <q>ato rāddhāntepyadhikārasiddheḥ</q>
nādhikṛtasya teṣāmaṅgānāṃ viniyoga iti avirodhāt <q>viniyogānyatvaṃ śakyate
kalpayitumiti nānupapattiḥ</q> । asyārthaḥ---prakaraṇādayo'dhikāramātramapakṣente na
<pb n="059"/>
punaḥ viśiṣṭasyaivādhikāraḥ tatra kāmimātrasyādhikāreṇa labdhātmakaiḥ viniyogapramāṇaiḥ
viniyukteṣvaṅgeṣu tadaṅgayukte'nuṣṭhāne samarthasyaivādhikāraḥ kāmino niścīyate । yadi tāvat
viniyogānusāreṇādhikāriviśeṣe niścīyamāne'dhikāro'va(vi)ruddhyate [tadā]
yathādhikāraṃ viniyogāśrayaṇena nānārūpatā viniyogasya kalpyeta । nacaivamasti ।
na hi sāmānyaśrutiḥ viśeṣe'vasthāpyamānā śabdārthatāṃ jahātīti । <q>viṣayaṃ ca darśayan
nidarśitāveva pūrvapakṣottarapakṣo iti na punaḥ pradarśyata iti sthitamadhikaraṇam</q>
adhikārapūrvaka'/?/vādviniyogasya yathādhikāraṃ vyavasthāyāṃ sāmarthyānusāreṇa viniyoga iti
pūrvaḥ pakṣaḥ । anirdhāritaviśeṣeṇāpyadhikāriṇā (sādhikāriṇaḥ) sādhikāritvopapattau
viniyogasiddheḥ tadanusāreṇa ta(sa)tsamarthādhikāraviśeṣāśrayaṇaṃ nyāyyamiti rāddhāntaḥ ।
sa cāyaṃ vicāraḥ tiryakṣu devatāsu paṅgvādiṣu tulya ityaikādhikaraṇyam । śāstrārtha-
bodhasāmarthyābhāvapradarśanamabhyuccayaḥ tiryakṣu ।</p>
<p><b>।। liṅgaviśeṣa । svavatoḥ ।।</b></p>
<p>ekamatra-kiṃ puṃso'dhikāraḥ uta strīpuṃsayorapīti vicāre pūrvapakṣasūtram ।
aparaṃ tu-kiṃ saha yaṣṭavyaṃ uta bhedeneti vicāre siddhāntasūtraṃ, ekīkṛtyapaṭhan
evaṃ jñāpayati---pūrvādhikaraṇarāddhānta evādhikāraṃ vinā na nirvahatīti । etacca
vakṣyāmaḥ । pūrvapakṣamākṣipati---<q>nanu kartṛgata evātra vibhakta‍yarthaḥ</q> । <q>katha-
madhikāre s‍triyaṃ nivartayati</q> । asyārthaḥ---svargakāmo yajeta ityatra pūrvādhikaraṇe
idamuktaṃ kartravasthāyāmayaṃ vibhakta‍yartha iti । liṅgaṃ ca vibhakterevārthaḥ । tenādhikāra-
daśāyāṃ liṅgasyāpratītatvāt tadvaśena puṃsa evādhikāro na yukta iti pūrvaṃ-
pakṣākṣepaḥ । samādhatte---<q>ayamabhiprāyaḥ pūrvapakṣavādināḥ ekatvamiva</q>﻿
<pb n="060"/>
<q>saṅkhyāntaraṃ liṅgamapi liṅgāntaraṃ nivartayatīti</q> । yathā vibhakta‍yarthabhūtenāpi
ekatvena kartṛdaśāgāminā ekasyaivādhikāramāpādayatā saṅkhyāntaramadhikāre nivartyate
tathā liṅgāntaraṃ nivartyate । atra codayati---<q>nanu ca saṅkhyāpi naivādhikāre
saṃkhyāntaraṃ nivartayati kiṃ tarhi kartṛtve</q> । pariharati---<q>satyaṃ nādhikāre
nivartyate tathāpi tu kartṛtvāpatteradhikārasya liṅgamapi liṅgāntarasya na kartṛ-
tvamāpādayati</q> । asyārthaḥ-adhikāraḥ svāmitvaṃ kartṛtvena vipariṇamyate adhikṛtaḥ
kartā bhavatītyarthaḥ । tena kartṛtvāpattau saṃkhyā yā dṛśyate adhikāre'pi saiveti niścīyate ।
nādhikāriṇo'nyaḥ kartā । evaṃ liṅgamapi kartṛdaśāśritaṃ liṅgāntarayuktasya kartṛtāṃ
nivartayatīti । yadā ca liṅgāntarayuktasya kartṛtā nāsti tadā'dhikāro'pi tasya nāsti ।
yo hi nānutiṣṭhati kathamasāvadhikārī bhavati anuṣṭhānaparyantatvādadhikārasyeti ।
<q>puṃyuktamiti paṭhitam</q> । taiḥ <q>parikrayādibhiś‍cāsvatvadarśanamabhyuccayaḥ</q> avijñāte
garbhe hate bhrūṇahā bhavatītyavijñātagrahaṇaṃ nopapadyate yadi strīpuṃsayoradhikāraḥ । [a]vijñāta
grahaṇena hyevamucyate avijñāte garbhe hate kadācit pumānapi hanyeta tatra yajñasādhana-
vadhakāritayā bhrūṇahā bhavatīti । [yadi]strīpuṃsayorapyadhikāraḥ, tadā kimavijñāta-
grahaṇena(dyotyate) garbhamātravadhenāpi bhavatyeva bhrūṇahatyā । tathā''treyyabhyuccayaḥ ātreyīṃ
hatvā bhrūṇahā bhavatīti ।</p>
<p>āpannagarbhāmātreyīmāhuḥ । yadā punaḥ strīmātravadhenāpi bhrūṇahatyā bhava(tī)ti
[tadā kimātreyīgrahaṇeneti] darśayitumātreyīgrahaṇamupapannam । ta(dā)thā parikrayādi-
bhirasvatvapradarśanaṃ striyā abhyuccayaḥ । yathā krayavikrayayoginī strī svavatī na bhavati
gavādivat । ataḥ svādikrayāyoge svadravyatyāgātmake'samarthetyanadhikāriṇī ।</p>
<p><q>atrocyate---jātistu bādarāyaṇa iti</q> । <q>narajātimātramatrāpyadhi-﻿
<pb n="061"/>
<q>kriyate na liṅgādviśeṣagatiradhikārasyetyarthaḥ</q> । na jāteradhikāro'cetanāyāḥ
kintu tajjātibhājāṃ puṃsāṃ strīṇāṃ cādhikāraḥ । <q>nanu cāpannakartṛbhāvo na niyukta
iti saṅkhyāvat liṅgamapi liṅgāntaraṃ nivartayatītyuktam</q> । <q>satyamuktaṃ, tattva-
yuktam saṅkhyā saṅkhyātagatā karmaṇi saṃṅkhyāntaraṃ nivartayatīti yuktam</q> ।
<q>liṅgaṃ punaḥ aśrūyamāṇatvādayuktaṃ tannivartayatīti</q> । asyārthaḥ---yajetetyākhyāte
kartṛsaṅkhyā pratīyate tayā(tha) viṣayo viśeṣyate tenaikakartṛkaviṣaye ekasyaivānuṣṭhāna-
sāmarthyamiti tasyaiva tatrādhikāraḥ yathā rājajātīyasya rājasūye rājakartṛke । liṅgaṃ
punarākhyāte na śrūyate tena tadviśiṣṭastadviṣayo na pratīyate tena liṅgaviśeṣa-
rahite viṣaye strīpuṃsayoradhikāro ghaṭate । yattvidaṃ prātipadikagataṃ liṅgaṃ
tadadhikārapūrvakamidamavagamyate iti nādhikāraṃ nivartayitumarhati yathādhikārameva tu
varṇyate । <q>atassūktaṃ bādarāyaṇasyeti</q> । bhāṣya eva tāvat saṅkhyā saṅkhyāntaraṃ
nivartayati । <q>evaṃ tarhi sahaprayogo na prāp‍noti</q> saṅkhyāntarapūrvakamavagamyata
iti nivṛtteḥ । sahaprayoge hi strīpuṃsayoḥ dvitvasaṅkhyā syāt tataścaikasaṅkhyā
bādhyeta । sahaprayoge cāsati na striyā adhikāra upapadyate vidyāvirahāt
śadravaditi manyate । <q>tadidamuktam---sthitaṃ tāvadaparyavasitamiti</q> sahatva-
paryantatvāt stra/?/yadhikārasya yata eva sahatvaparyantaḥ stra/?/yadhikāraḥ <q>ataḥ</q> stra/?/yadhikāraṃ
nivartayituṃ <q>pṛthagadhikāraṃ pūrvapakṣavādī darśitavān</q> । <q>rāddhāntavādī tu naiva
kramaparyante viṣaye saṅkhyāvirodhaḥ iti manvānaḥ sahādhikāramuktavān</q> ।
asyārthaḥ kramaparyatoviṣayoḥ । tatra ca striyāmanupraviśantyāmapi saṅkhyāvirodho nāstīti
<pb n="062"/>
matvā sahādhikāramuktavān । yadi hi kramaparyanto viṣayo na bhavati kintu yāgapadārtha
eva tadā yāge kartrantarānupraveśena saṅkhyāvirodhaḥ syāt । yadā tvanekapadārthātmako
viṣayaḥ śāstrārthīṃbhūtaḥ tadā vyāpārāntareṇāpi kartrantarānupraveśaḥ saṃbhavatīti na saṅkhyā
viruddha‍yate । <q>kathaṃ punaḥ saṅkhyāvirodho nāsti</q> ? uttaraṃ---<q>sahiteṣu hi
dvivacanabahuvacane bhavataḥ</q> samāso vā; yathā devadattayajñadattau pacata ityādiṣu । <q>na
punassahārtheṣu</q> devadattena saha yajñadatto gata iti । iha tu strī sahabhāvenānupraviśati iti
<quote>“dharme cārthe na nāticaritavyā”</quote> । <quote>“yatkiñcitkartavyaṃ tadanayā saha”</quote> iti
vacanāt । yata eva sahiteṣu samāsaḥ <q>ata eva cetaretarayoge samāhāre ca samāsaṃ
manyante samāsavidaḥ</q> । <q>na punaś‍cārthamātre</q> itaretarayoge samāhāre ca dvandvaṃ
manyante yatra sahitabhāvaḥ । <q>na punaś‍cārthamātrepi</q> samuccaye'nvācaye ca । yadi
yatrāpi sāhityaṃ nāsti tatrāpi samāso bhavet tadā samuccayānvācayayorapi dvandvaḥ
smaryeta1 । <q>kaḥpunarabhiprāyaḥ</q> sahitabhāve samāsaṃ smaratāmityatrāha---<q>ayamabhiprāyaḥ
netaretarabhāvamanāpannayoḥ padārthāntarasaṃbandhaḥ</q> yatra hi sahitabhāvaḥ tatra hītaretara-
bhāvaḥ । sahayogitvamanāpannayoḥ aprāptayorna padārthāntarasaṃbandhaḥ api tu paraspara-
saṃbandhayoreva padārthāntareṇa saṃbandhaḥ । samāse ca samasyamānayorarthayoḥ parasparānu-
gamanapūrvakaṃ padārthāntarānugamanam । tena sahitabhāve yādṛśo'rthānāṃ saṃbandhaḥ tādṛśa
eva samāsenāpyucyate iti । sāmarthye ca sati samāsa iti yuktam । tatra samāso
yatra ca parasparasaṃbaddhayoreva padārthāntareṇa saṃbandhaḥ । tatra tulyadvārasaṃbandhāt dvibahutvopa-
patteḥ dvivacanaṃ bahuvacanaṃ na yuktam । tena samāso dvivacanabahuvacane । yatra itaretara-
savyapekṣayorarthāntarasaṃbandhaḥ tatra tadviṣayāṇyeva । <q>yatra punaḥ padārthāntarasaṃbandhāpekṣaḥ
cārthaḥ na tatra dvivacanabahuvacane bhavataḥ samāso vā</q> । yatra hyekasmin sambandhe
sati punararthāntarasaṃbandhaḥ kriyate na tatraikadvāreṇa sambandhaḥ yathā devadattaḥ pacati yajña-
<note>1. smaryate-mā</note>﻿
<pb n="063"/>
dattaśca iti । na hi tatra yathā devadattaḥ pākena saṃbaddhaḥ tathā yajñadatto'pi punaḥ
sambandhayituṃ śakyate । arthāntarāvaruddhe'rthāntarasambandhitvābhāvāt । tena tatra dvārā-
ntareṇa sambandho'vagamyate । ataścānityasambandhitvāt dvibahutvānupapatteḥ na dvivacana
bahuvacanopapattiḥ । samāsastu sāmarthyābhāve na saṃbhavati । samāse hi paraspara-
sahitānāmarthāntarasambandho'vagamyate iti । tathācārthāntarasaṃbandhānāṃ samuccayāvagateḥ
sāmarthyābhāvaḥ । iha ca patnī yajamānāvaruddhe prayoge paścātsahaśabdena sambadhyate ।
nāsau yajamānādbhinnena dvāreṇa yajamānāvaruddhe prayoge kartṛtvenānupraviśati । <q>tena</q>
tāmapekṣya na dvivacanabahuvacanopapattiḥ atulyasambandhitvāt । yatra sahitayoḥ kriyā-
sambandhaḥ tatra dvivacanabahuvacanopapattiriti । <q>tadidaṃ mahābhāṣyakāreṇa darśitam
sahitayoḥ kriyāsambandhābhidhāne dvivacanameva pradarśanārtheṣu vākyeṣu evamanu-
kṛtaṃ bhavati</q> । <q>anyathāhi anukāro'pi nopapadyata iti</q> । asyārthaḥ---sahitayoḥ
kriyāsambandhābhidhāne dvandvasamāse dhavakhadirau cchindyāt ityādau pradarśanārtheṣu vākyeṣu
vigrahavākyeṣu dvivacanameva prayoktavyam---dhavakhadirau ca iti । evaṃ dvivacanaprayoge
sati sahitakriyāsambandhābhidhāyi samāsapadamanukṛtaṃ bhavati । dvivacanadarśane hi
evamavagamyate---dvitvamastīti । dvitvotpattiśca parasparānvitayoḥ kriyāsambandhe bhavati ।</p>
<p>nanvevaṃ sati kathamekasmin dvivacanamucyate । sahitāvasthāyāṃ dvitvasaṅkhyā-
yogāt । dvitvaṃ ca sādhāraṇaguṇaḥ sahitāvasthālakṣaṇārthaṃ ca padadvayam । ata
evārthāntare kathaṃ vṛttiriti codyasyānavakāśaḥ । yadi punardvivacanena prayujyate tadā
anukāropi na syāt, sahitāvasthāyā adarśanādeva । sahabhāvena kriyāsambandhe'-
vagate yajamānasya tatpurassarā patnī kartṛtvena karmaṇyanupraviśantī yajamānādbhinnadvāreṇa
kartṛtāmanubhavati । <q>tadidamuktam---pratikārakaṃ kriyābheda iti</q> । anyā
kriyā, anyaḥ yajamānasya dvavyatyāgātmo yāgaḥ, madhyagaṃ ca dampatyoḥ dhanaṃ, kevalo
yajamānastyak‍tuṃ na śak‍noti । atyakte hi pat‍nyāḥ svāmyāt yajamānasyāpi svāmitva-
miti yāgānabhinirvṛttiḥ । tena pat‍nī anumatiṃ kurvāṇā yāge kartrīṃ । yajamānastu
sākṣāddevatāmuddiśya tyāgaṃ kurvāṇo yāge karteti । tadidamuktaṃ---<q>pratikārakaṃ
<pb n="064"/>
<q>kriyābheda</q> iti । na hi pat‍nyā anumatiṃ vinā yajamānasya kartṛtvopapattiḥ yāge ।
tena sāpi bhavatyeva yāge kartrī, vyāpārāntareṇānupraveśāt na dvitvabahutvopapattiriti
niravadyā । atka bhāṣyaṃ---<quote>“dvādaśe vā śate ṣaṭa‍pañcāśat”</quote> iti, tadidamākṣipati---
<q>dvādaśe vā śate ṣaṭa‍pañcāśaditi kimidaṃ</q> ? idaṃ kila bhaṣyaṃ rāddhānte yuktyantaramiva
darśayati dvādaśe vā śate ṛtvik‌parikrayārthe yajamānena ṣaṭa‍pañcāśaditi dīyate,
pat‍nyā ca ṣaṭ‍pañcāśaditi । etacca rāddhāntavirodhi । evaṃ hi tulyavyāpārā yajamānena
patnīti dvitvāpatteḥ ekavacanavirodhaḥ । ekadeśyāha---<q>vayamapi brūmaḥ kimidamiti</q> ।
ākṣeptā āha---<q>kimasadevedaṃ</q> ? samādhātā āha---<q>na</q> asaditi brūmaḥ bhāṣyānartha-
kyāpatteḥ । arthamāha---<q>dvādaśe śate yadi vibhāgaḥ syāt syādetadevaṃ</q> ekavacana-
virodha iti । iha <q>punaḥ anya eva pat‍nīvyāpāra iti sahārthatāṃ darśayati na
sahitārthatām</q> । asyārthaḥ---rāddhantavādī evaṃ brūte yadi dvādaśe śate ekena
ṣaṭpañcāśaddīyate apareṇāpi ṣaṭpañcāśaddīyata iti dānavibhāgaḥ syāta tadā ekavacana-
virodhaḥ syādityadhyāhāraḥ । patnī vyāpārastvanya evānumatilakṣaṇaḥ । tena sahārthena
pat‍nyā anupraveśena[śo na] sahitārtheneti । darśitaṃ cedamanumatilakṣaṇaḥ pat‍nīvyāpāra
iti । <q>anyatarānicchāyāṃ tyāga eva na saṃvarteta iti</q> । upasaṃharati---
tena śrutyā sahatvasmṛte<q>ravirodhāt saha kartavyamityasya vacanasya ayathārthatā
na śakyate'vagantum</q> । śrutivirodhe hi tathā syāt । na cāsāvasti । <q>evaṃ ca
pat‍nīśabdassamarthito bhavati</q> । yadi sahaprayogaḥ pat‍nyā na syāt tadā pat‍nyadhi-
kāro bhajyetaiva । tataśca yajñasvāmitvaṃ striyā nāstīti yajñasvāmistrīviṣaye <quote>‘patyurno-
yajñasaṃyoge’</quote> iti pat‍nīśabdo'samañjasaḥ syāt । karmaviśeṣāścāvekṣaṇādayaḥ samarthitā
bhavantīti । anyathā hi <quote>‘pat‍nyavekṣitabhājyaṃ bhavati’</quote> ityanupapannaṃ syāt । <q>liṅgamuktam</q> ।
<pb n="065"/>
<p><q>yatpunaridamuktaṃ bhāṣyakāreṇa</q>---<quote>“tatra śrutisāmarthyāt yaḥ kaścit yayā
kayācit striyā saha saṃbhūya yajeteti prāpte idamucyate yastvayā kaściddharmaḥ kayācitsaha
kartavyaḥ so'nayā saha”</quote> iti । tena na śrutivirodhaḥ smṛteriti gamyate iti ।
<q>asya ko'rthaḥ</q> ? uttaraṃ---<q>nanu cāyamarthaḥ yayākayācit striyā saha kartavye-
prāpte udvāhaniyamaṃ darśayati</q> ityucyate । codayitā āha <q>yadyevamasaṃstarhyaya-
marthaḥ yasmātkartṛsaṃskāro vivāhaḥ na kratvarthaḥ</q> । <q>anyathāhi</q> yadi puruṣa-
saṃkāro na syāt <q>kratuprayuktameva syāt aṅgaṃ ca । na caitadevam</q>। kuta
ityatrāha---<q>kṛtādhānasya hi adhikāraṃ varṇayanti na kratvarthamādhānamiti
bruvantaḥ</q> । <q>yasmāt kṛtādhānasyādhikāraḥ</q> na punaradhikṛtasyāgnayaḥ <q>kṛtodvāhasya
cādhānaṃ</q> ato nādhikāriṇā puruṣeṇa kṛtatvāt nāsāvaṅgaṃ, śrūyatāmayamarthaḥ । yata eva
ca kartṛsaṃskāro'yaṃ <q>ata eva saṃskārapaṅktyāmudvāhaṃ paṭhati gautamaḥ</q> । pari-
harati---<q>satyamevametat । śāstrārthajño bhavān kathamanyathā'bhidhatte</q> । ākṣeptā
pṛcchati---<q>kastarhi bhāṣyārthaḥ</q> ? <q>so'nayeti tathāpi śruteravirodha</q> ityarthaḥ ।
yadyapi kartṛsaṃskāro vivāhaḥ śruterekavacanayuktāyā na virodhaḥ । <q>saṃskārārthāyāḥ</q>﻿
<pb n="066"/>
<q>striyā na virudhyata ityarthaḥ</q> । evamapi <q>sahatvamupapannaṃ bhavatīti manyate</q> ।
yāsau saṃskārāyotpannā patnī tasyā eva vacanāntareṇa sahakartṛtvaniyama iti nānupapanna-
mityakiñcit ।</p>
<p><q>sthitāduttaraṃ</q></p>
<p><q>atha kasmātsvāmitvaṃ na gauṇamityāśaṅkya adhikārāvirodhānna gauṇaṃ
bhavitumarhatīti rāddhāntaḥ</q> । yadi hyadhikāraśrutiviṃrudhyeta tadā tadvirodhādgauṇaṃ
svāmitvasmaraṇaṃ syāt । na cāsti virodhaḥ । <q>yathā cāvirodhastathā darśitam</q> ।</p>
<p><q>dvyādhānam । kathaṃ punaratrasaṃśayaḥ</q> । uttaraṃ---<q>yathaiva bhāṣye</q> kiṃ dvau
pumāṃsau ādadhīyātāṃ uta ekaḥ puruṣa iti । ākṣeptā āha---<q>na tathopapadyate</q>
saṃśayaḥ । <q>bhāṣye hi upapadagataṃ dvitvamupanyastam---vasānau iti</q> । <q>na caitat
pūrvapakṣāyālaṃ bhavitumarhati</q> । <q>kutaḥ ? vasanto brāhmaṇo'g‍nīnādadhīta ityeva-
mādiṣu ekatvaśravaṇāt</q> । tena kathaṃ dvayoḥ puṃsorādhānaṃ śakyate vak‍tum । nanu ca
puṃdvitvaṃ śrūyate vasānāviti । tena patnīsadvitīye puṃsyanupapatteḥ pumāṃsāvādhānasyeti
tatrāha---<q>na ca liṅgaṃ saṅkhyāmapabādhitumarhati utpattau śravaṇāt</q> । utpatti-
vākye śrutasaṅkhyā na liṅgena śakyate bādhitum । athānanyaparatvāt vākyasya liṅgaṃ saṅkhyā-
mapabādhata ityatrāha---<q>anyavidhānācca</q> । kṣaumavidhānaṃ cāvagamyate । ato'nya-
paratāpi śakyate vak‍tum । yataḥ prakṛte ādhāne ekakartṛviśiṣṭe puṃdvayaṃ vidhātuṃ na
<note>1. p 1364</note>﻿
<pb n="067"/>
śakyate । <q>ataḥ ādhānāntaraṃ vā vaktavyam</q> । atha prakṛtādhānāvagamāt ādhā-
nāntaraṃ vidhātuṃ na śakyate <q>kṣaumavidhānārthaṃ vo vasānāvityanūdyate dvitvaṃ yathā-
prāptaṃ</q> yādṛśameva dvitvaṃ prāptaṃ strīpuṃsaviṣayaṃ tādṛśamanūdyate । kṣaumaṃ vidhīyata iti nāsti
pūrvāśaṅkā ākṣepāntaraṃ cāha---<q>nanu cāsminnapi pakṣe ādadhīyātāmiti
dvivacanaṃ nopapadyate</q> pūrvaṃ hi sahabhāvena striyā anupraveśaḥ karmaṇītyuktam-sahabhāvena
dvivacanaṃ nopapadyata iti tata evoktam । tena ādadhīyātāmiti striyamabhipretya-
dvivacanānuvādo nopapadyate । tathā <q>vasānāvityapi</q> nopapadyate dvivacanam <q>vasana-
kriyāyaḥ pratyekaṃ parisamāptatvāt</q> । bhinnayorvasanakriyayorekaikasya kartṛtvāyogāt ।
samādhātā---<q>evaṃ tarhi</q> pakṣadvaye'pi doṣaṃ vadatā <q>bhavataiva saṃśayo'bhihitaḥ</q> ekasmin
pakṣe duṣṭe aparapakṣaṃ samādatte । ākṣeptā āha---<q>satyamabhihitaḥ saṃśayaḥ pakṣagrahaṇaṃ
tu na śakyate kartum</q> dvayorapi pakṣayorduṣṭatvāt । samādhātā āha---</p>
<p><q>bāḍhaṃ na śakyate kartuṃ; tvayaivedamabhihitaṃ aprāptameva dvitva-
mādhāne vasane ca</q> । <q>aprāptasya</q> cānuvādānupapatteḥ <q>vidhānādṛte</q> saṃbandhābhāvo
<q>na śakyate vak‍tumiti vidhānamebāśrayaṇīyam</q> । nanu ca yadyapi vidhānaṃ tathāpi
kathaṃ puṃsorvidhānaṃ yāvatā strīsadvitīyasya kimiti vidhānaṃ na bhavati iti tatrāha---
<q>vidhīyamāne ca dvau pumāṃsāveva vidhātavyau । kasmāt</q> ? uttaraṃ---<q>yugapadadhi-
karaṇavacanatāyāṃ dvandvasmṛteḥ</q> <quote>“yugapadadhikaraṇe dvandvaḥ”</quote> iti vārtikakāreṇa
yugapadadhikaraṇavacanatāyā dvandvaḥ smaryate । kā punariyam ? ucyate---<q>samasyamā</q>-
nānāṃ padānāṃ ye'rthāḥ teṣāṃ yadyugapat ekena padenābhidhānaṃ1 sā yugapadadhikaraṇa-
<note>1. bhisadanaṃ-mā</note>﻿
<pb n="068"/>
vacanatā । adhikaraṇaśabdena śabdasya vṛttiviṣayo'bhidhīyate---yathā dhavakhadirau
iti samāsāntargatayoḥ dhavakhadiraśabdayoḥ vā .... .... na tayorekaikena padena
dhavakhadirayorabhidhānam । nanu naitadupapannam saṃbandhagrahaṇānusāreṇa śabdo'rthamabhidhatte ।
na ca dhavaśabdo'rthadvaye gṛhītasaṃbandhaḥ । yadi cārthadvayamabhidadhyāt tadā padāntara-
prayogo'narthakaḥ । na ca lakṣaṇayā'rthadvayāvagamakatvaṃ, anupapattiṃsabandhayorabhāvāt ।
padāntaraprayogaścānarthaka ityuktam । seyaṃ yugapadadhikaraṇatā duḥkhā ca durupapādā
ceti । <q>atrābhidhīyate</q> - sahitabhāve dvandvo vartate । samasyamānapadānatirekī ca
samāsaḥ । tena ekaikameva prātipadikaṃ sahitāvasthāpannasvārthaṃ lakṣayati । svarūpa-
mātrāvasthite svārthe'bhidhānaśaktiḥ śabdasya, avasthāviśiṣṭāvasthā lakṣyate । sahita-
bhāvaścārthāntareṇa vinā na bhavatīti dvitīyapadārtho'pi tenākṣipyate । ataḥ siddhaṃ
yugapadanekārthapratipādakatvam । ata eva ca dvandve padadvaya(miti)[mapi]lākṣaṇikārtha-
miti vadanti । yaścāsāvartho lakṣyate tasya viśiṣṭasyāvagatiḥ padāntarāyatteti na
padāntarānarthakyam । <q>tadapavādtvāccaikaśeṣasyeti</q> । dvandvāpavāda ekaśeṣaḥ vṛkṣāḥ ।
<q>yadyevaṃ tataḥ kim</q> ? uttaraṃ---<q>idaṃ tato bhavati dvayoridamabhidhānaṃ tantreṇa
vasānau iti tatra ca dvau pumāṃsāveva pratīyete</q> । <q>arthāntarasya vācakābhāvāt</q> ।
vasānāviti tāvat aukārāntena śabdena ekaḥ pumān sadvitīyo'bhidhīyate । tathā
aparo'pi pumāneva tantrāvṛttyā'bhidhīyate । tatra dvitīyasyāpekṣāyāṃ pumāneva tantrā-
bhidhānenopasthāpito gṛhyate na strī tasyā vācakābhāvāt । <q>nanu cādadhīyātāmiti
dvivacanānupapattiḥ ākhyāte</q> puṃdvayasyotpattiśiṣṭaikakartṛkaviṣaye'nupraveśānupapatteḥ ।
pariharati---<q>bhavatvādhānāntaraṃ</q> yadyutpattiśiṣṭaguṇāvarodhaḥ । <q>kā naḥ pīḍā</q> ।
etaccābhyupagamyavādenoktam । kintu prakṛtādhānāvagateḥ ananyapareṇa vākyena
puṃdvitvameva vidhāsyate । viniyogaśeṣasya balīyastvāt । ādhānotpattau vyutpādana-
śeṣabhūtā saṅkhyeti । <q>nanu ca <quote>‘pumān striyā’</quote> iti smarati bhagavān pāṇiniḥ</q> ।
<pb n="069"/>
asyārthaḥ-yatra striyīva s‍trīsadvitīye'pi puṃsi aukārāntaśśabdaḥ sādhuriti । uttaraṃ---
<q>smaratyekaśeṣe puṃso vacanasya sādhutāṃ, na punaḥ stryabhidhānamaukārāntasya</q> ।
<q>taddarśitaṃ bhāṣyakāreṇa</q> asyārthaḥ-yatra s‍trī ca pumāṃśca lakṣaṇāviśeṣaśabdenābhidhātu-
miṣyate tatra puṃvacanaśabdaḥ śiṣyate na s‍trīvacana iti pāṇininā smṛtam । na
punaraukārāntaśabdena s‍triyā abhidhānam । tena s‍trīvācakaśabdābhāvāt pumāneva
dvitoyo'pi gṛhyate tadidaṃ bhāṣyakāreṇāpi darśitam । <q>nanu ca</q> yadi pumāneva
dvitīyo'pi gṛhyate tadā sarvatra puṃsaḥ s‍trīsadvitīyasyā<q>prāpteḥ kathamekaśeṣaniyama
upapadyate</q> ? pariharati---<q>kenavoktamaprāptau niyama iti</q> ? codayati---
<q>yadi prāptau niyamaḥ bhavatu tarhi strī sadvitīyatā</q> । uttaraṃ---<q>bhavatu yadi prāptau
pramāṇamasti tacca nāstīti darśitam</q> । asyārthaḥ-yatra pramāṇāntareṇa dvitīyā
s‍trī pratīyate tatra saiva dvitīyā । yatra tu nāsti tatra śabdābhihitapumāneva dvitīya
iti । iha ca vidheyatvāt dvitīyo'pi pumāneva pratīyate । upasaṃharati---<q>ato
yugapadadhikaraṇavācakatvāt</q> dvayoḥ <q>puṃso(sayo)rvācako'yaṃ na niyamasya viṣaya
iti</q> । pumāṃstriyeti puṃvacanaśeṣaniyamasyāyaṃ viṣayo na bhavatītyarthaḥ । <q>tasmāt dvau
pumāṃsāviti yuktam</q> । yadi puṃdvayaparametadvākyaṃ <q>kathaṃ tarhi kṣaumaśabdo</q> vidheyārthaḥ
kathamanvīyata ityarthaḥ । uttaraṃ---<q>pradarśito'nvayaḥ</q> yaugiko'yaṃ kṣaumaśabdaḥ ṭukṣuśabde
ityasmānmapratyayāntaḥ kṣaumaśabdaḥ kṣaumavatī viceṣṭamānayorvāsasī । gauṇo vā kṣauma-
sadṛśatvāt tayormalīmasayorityanvayo darśito <q>bhāṣyakāreṇa</q> ।</p>﻿
<pb n="070"/>
<p>rāddhāntamāha---<q>evaṃ prāpte'bhidhīyate । nāyaṃ dvayoḥ puṃsorvācaka iti
śakyate vak‍tum</q> । kasmāt ? uttaraṃ---<q>kṣaumapadavaiyarthyāt</q> apravṛttiviśeṣakaratayā
kṣaumapadavaiyarthyāt । nanu kṣaumaviśiṣṭavasanaṃ ādhānaṃ vā vidhāsyate tena nānarthakyaṃ
bhaviṣyati iti tatrāha---<q>vasanādhānayoś‍ca prāptatvāt । nanu ca pudvitvayukta-
mekatvamapi na prāptamityuktam</q> । tena guṇadvayaśravaṇāt ādhānāntaravidhirbhaviṣyati-
uttaraṃ---<q>satyaṃ puṃdvitvayuktamekatvamapi na prāptam । puṃyuktaṃ tu dvayamapi
prāptam । tataḥ kiṃ ? śrūyatāmidam । tatastadanuvādena kṣaumavidhānaṃ saṃbhavati
sadvitīyatvaṃ tu kevalaṃ mṛgyam</q> । sadvitīyapuṃviśiṣṭādhānānuvādena kṣaumavidhāne
saṃbhavati sadvitīyatvaṃ kevalaṃ mṛgyam । yo'sau pumān sadvitīyaḥ tasya kena sadvitīya-
tvamiti yadi paranveṣaṇīyaṃ tatra strī dvitīyā prāpteti tayaiva sadvitīyatvam । <q>nanu
tadeva</q> sadvitīyatvameva <q>vidhānādṛte na saṃbhavati ityuktam</q> । sahabhāvānupraviṣṭā patnī
atulyayoginī na dvitīyā bhavatītyuktam । pariharati---<q>na saṃbhavati yadyādhāna-
vasanagata evetaretarayogaḥ parigṛhyate । tathaiva ca dvandvotpattiḥ abhidhāśraya-
mapītaretarayogaṃ nānumanyante kriyāmātrāpekṣatvāt itaretarayogasya gargā
bhojyantāmiti prayogadarśanāt । devadattayajñadattaviṣṇumitrā iti ca
prayogadarśanāt</q> । asyārthaḥ---na saṃbhavati itaretarayogaḥ । pat‍nyā saha yadyādhānavasana-
gata evetaretarayogaḥ parigṛhyate yāvatā abhidhānāśrayamapi itaretarayogamanumanyante
eva । yeṣāmekābhidhānakriyānupraveśasteṣāmapi tadapekṣobhavatyevetaretarayogaḥ yathā gargā
bhojyantāmiti । dvivacanaprayogopapattau satyāṃ na prakṛtapratyayabādhanena ādhānāntaraṃ
bhavitumarhati । <q>nāpi viśiṣṭavidhānaṃ</q> bhujeḥ pratyekaparisamāptatvāt । abhidhānāśraya
<pb n="071"/>
itaretarayogaḥ । tenehāpyabhidhānāśrayamitaretarayogamāśritya strīsadvitīyatvaṃ grahīṣyate ।
ittha prayogopapattau vasānāvadadhīyātāmiti prakṛte cādhāne <q>kṣaumaśabdasya</q> mukhyārtha-
tyāgena <q>gauṇānvayo</q> rūḍhibādhena <q>yaugiko vā nābhyugantuṃ yuktaḥ । tasmāt</q>
pramāṇāntarasya vidyamānatvāt <q>sadvitīyaniyamaprayoga evāyam</q> ।</p>
<p><q>tasyā yāvaduktam ।।</q></p>
<p>nanu prayogacinteyaṃ kathamatra saṅgtetyāśaṅkyāha---<q>sthitaṃ strīpuṃsayossahā-
dhikāraḥ iti</q> । <q>idamidānīṃ sandihyate</q> । <q>kiṃ sarvaṃ yājamānaṃ pat‍nyā sahaiva
kartavyam yāgavat uta yajamānenaiva kṛtaṃ kṛtaṃ bhavatīti</q> । asyārthaḥ---yaḥ
pūrvamavikāra uktaḥ tasya sahaprayogena nirvāha iti sahaprayoga uktaḥ । tasyaivedānīṃ
viśeṣaścintyate । kiṃ sarvameva yājamānaṃ striyā sahakartavyaṃ yathā yāge dravyatyāgātmakaḥ
striyā saha kriyate tathā । na ca sarvaṃ striyā saha śakyate kartum, sammānādiṣu
kevalasyaiva yajamānasya kartṛtvam । na hi strīvyāpāraṃ binā puruṣasya sammāne kartṛtā
nopapadyate । nanu cānumatidvārā tatrāpi striyā vyāpāro bhaviṣyati । manda ! maivaṃ, tatra
hyanumatyā strī vyāpriyate yatra tadanumatiṃ vinā puṃsa eva kartṛtā nopapadyate yathā yāge ।
yatra punastadanumativyatirekeṇāpi kartṛtā tatra kathamanumatidvāreṇa pat‍nyāḥ kartṛtvam ।
anumatyāpi[tirapi]svavyāpāreṇa pravartamāne puruṣe kīdṛśīti na jñāyate । tasmāt
kevalayajamānakartṛkeṣu sahabhāvo na śakyaḥ saṃpādayitumiti sahādhikārākṣepa evāyaṃ
samādhīyate । nanvevamapi kṣaumādhikaraṇe hyevamāṅkyate sahayogepi dvivacanaṃ prāpnoti-
yathā <quote>‘ādadhīyātāṃ’</quote> iti । atha sahabhāve dvivacanaṃ na mṛṣyate puṃsorvidhistarhi
prāpnoti । tena kṣaumādhikaraṇaparyantena sahabhāve dvivacanaṃ nāstīti sthāpitatvāt
śrutyavirodhena sahādhikāra eva nirvāhyate । sa idānīmākṣepāntareṇākṣipya samādhīyate
<note>1. 1369</note>﻿
<pb n="072"/>
<q>kiṃ sarvaṃ yājamānaṃ pat‍nyā sahaiva kartavyaṃ uta yajamānenaiva kṛtaṃ kṛtaṃ bhavati</q> ।
<q>iti</q> । na sarvatra sahabhāvaḥ kintu keṣucideva । itarāṇi tu yajamānenaiva kṛtāni
[kṛtāni] । tatra pūrvapakṣavādī sahavacanaṃ sāṅgkratau manvānaḥ sahakartavyatāṃ yājamāneṣu
manyate yatkartavyaṃ tadanayā saheti smṛtyā ucyate । sāṅgaṃ ca kartavyam, naikadeśaḥ,
tasyāphalatvāt । tasmān sakalameya saha kartavyam । na caitacchakyate । tasmāt
sahaprayogābhāvāt tadbalabhāvinaḥ pat‍nyadhikārasya durghaṭateti manyate ।</p>
<p><q>rāddhāntavādī tu yatna tāvat vacanenaivaṃ puṃso'ṅgatvaṃ ṛtvijāmiva tatra
naiva s‍triyāḥ kartṛtvam</q> । <q>yatrāpi samākhyayā prāptiḥ tatrānyatareṇaiva siddha-
manuṣṭhānamiti viduṣi saṃbhavati na vidvattā śakyate kalpayitum</q>, anyathā-
<q>pyupapannatvādanuṣṭhānasya</q> । ayamabhiprāyaḥ-na pratipadārthaṃ1 sahabhāvaḥ sahavacanena prati-
padyate, kintu prayogaḥ, tasyaiva kartavyatvāt । yatkartavyaṃ, tat saha kartavyamiti kartavye
sahakartṛtā ucyate । kartā ca prayogeṇa saṃbadhyate, na prayojyena, prayogaścaikasmin
padārthe saha kṛte kṛto bhavati padārthasaṃpattyaiva prayoge kartṛtopapatteḥ । tatra yāge
ṛtvika‍parikraye ca dravyasādhye sahakartṛtvena prayoge sahakartṛtopapatteḥ na pratipadārthaṃ
sahabhāvena prayojanam । kintvekenāpi kṛte padārthe kṛtaḥ padārtha iti na punaḥ kartavyaḥ ।
tatrāpi yatra vacanenaiva puṃso['va]gatā <quote>‘yajamānena saṃmitā auduṃbarī bhavati’</quote> ityeva-
mādiṣu, yathā ṛtvijāṃ, tatra striyā naiva kartṛtvam । yatrāpi yajamānasamākhyayā prāptiḥ
samākhyayā liṅgaviśeṣānavadhāraṇe'pi tatrāpi vidvatsādhye viduṣi puruṣe saṃbhavati
avidyāyāḥ striyā naiva kartṛtvam । nanu yadyasau tatra kartrī na bhavati kathaṃ tatrādhikāra-
siddhiriti atrāha---<q>anyathāpyupapannatvādanuṣṭhānasya</q> । yathāvabo2dhitānuṣṭhānasiddhau
<note>1. prātipādikārthaṃ-mā</note>
<note>2. bodhikānu-mā</note>﻿
<pb n="073"/>
hi adhikārassidhyati । sahavacanenaiva sahaprayogaḥ [gaṃ]pratipādayatā ekameva pat‍nī....
yajamāna bodhikā । tatra yajamānenādhi[pi]kṛtaṃ kṛtamiti siddhatyeva pat‍nyadhikāraḥ ।
tasmāt puruṣārtheṣu vidvattā kartṛtvaṃ ceti । yatra vā pratipadavidhānaṃ anyena kṛte'nyasya
saṃskārābhāvāt adhikārasaṃskāreṣu 2striyāḥ kartṛtvam । yatra punaḥ sākṣātkartṛtvaṃ
vihitaṃ tatrāpi vidvattā kartṛtvaṃ ceti । nanu caivaṃ tatra vidyāprayuktiprasaṅgāt adhikāra
eva striyā na yuktaḥ । ucyate । sahavacanena striyāstāvadadhikāraḥ śṛṅgagrāhitvena
pratīyata eva । taṃ prati prayuktikalpanā na doṣaḥ ।</p>
<p><q>।। cāturvarṇyam ।।</q></p>
<p><q>nanu cātra bhedaṃ cintayā trayāṇāmevādhānamityuktaṃ dvitīyādhyāye</q> ।
ādhānabhedagataṃ cintayatā sūtrakāreṇa trayāṇāmeva varṇānāmādhānamityuktam । <q>na
cānāhitāgneradhikāraḥ saṃbhavati kṛtādhānasya</q> traivarṇikasya kṛts‍nānuṣṭhānasamarthasya
<q>vidyamānatvāt</q> । <q>ataḥ kimanenādhikaraṇena ? atrocyate</q> । <q>abhyupagamyā-
pyanadhikāraṃ vak‍tuṃ nimittārthatayā ādhānaśrutīnāṃ atraivarṇikānāṃ āhitāgni-
tvamabhyupagamyāpi avidvattayā'nadhikāraṃ vak‍tuṃ śūdrasyedamadhikaraṇamārabhyate</q> ।
<q>tathā hi darśayati---yadyapi nimittārthānyādhānaśravaṇāni tathāpyanadhikāra-
śśūdrasyeti</q> । bhāṣyakāro naimittikeṣvapi teṣu śakyata eva śūdraparyudāso vak‍tumi-
<note>2. 1376</note>
<note>1. kriyākartṛtvaṃ-mā</note>﻿
<pb n="074"/>
tyanenaiva granthena । <q>kiṃ punaranvāruhyavādasya prayojanam</q> ? ayabhiprāyaḥ-śūdrasyā-
nadhikāraḥ prayojanam । tattu anāhitāgnitayā siddhameveti kimapareṇa kāraṇāntareṇa
uktena । <q>ucyate</q> । <q>idamasti prayojanam upanayanepyanadhikārapradarśanam</q>
upanayanepyanadhikāraṃ pradarśayitumabhyupagamaḥ । upanayane'nadhikārasya na prayojanaṃ
anagnisādhyeṣu mantravatkarmasu śūdrasyānadhikārapradarśanam । <q>yadyu(pyu)</q>panayane'nadhikāra-
pradarśanārthametat tadā <q>upanayanamevodāharaṇīyam</q> । (śrūyate)tatkiṃ śūdrasyāpi
bhavati neti <q>na śakyate cintayitum</q>-upanayane śūdrasyādhikāro vidyate neti ।
pariharati---<q>na tat udāhartuṃ</q> upanayanaṃ na <q>śakyate</q> । <q>kimiti ? brāhmaṇasya hi
śrūyate---aṣṭavarṣa brāhmaṇamupanayīta</q> iti brāhmaṇasyopanayanaṃ śrūyate । tatkiṃ śūdrasyāpi
bhavati neti [na]śakyate cintayitum sākṣāt brāhmaṇābhisaṃbandhitvena śravaṇāt ।
kiñca siddhānte'pi upanīyādhyāpanaṃ cācāryakaraṇavidhiprayuktaṃ na svātantryeṇodāhartuṃ
śakyate aprayojakatvāt svataḥ । atrocyate । yadi upanayane'dhyayane vā kiṃ śūdrasyā-
pyadhikāro vidyate athavā traivarṇikānāmevādhikāra iti cintyate, tadā rāddhānte
traivarṇikānāmevādhikāra iti varṇayitavyam । na ca tadyuktam । svātantryeṇādhikārā-
bhāvādubhayoḥ yasmāt dvayamapyetat ācāryakaraṇavidhiprayukta(tā)tayā paraprayuktānuṣṭhānasya
labdhatvāt niradhikāratvamubhayoḥ । kasmāt punaḥ arthajñānakāma evādhikārī na
bhavatīti atrāha---<q>nacārthajñānakāmasya tadityuktam</q> arthavādādhikaraṇe adhyayana-
virodhena ca । <q>kasmāt ? upanayanādhyayanayoḥ svato niradhikāratvāt
adhikaraṇāntaramukhenaivātra vicāraśśakyate kartumiti suktam</q> । yata eva
<pb n="075"/>
śūdrasyopanayane'nadhikārapradarśanārthamidamadhikaraṇaṃ <q>ata eva bhāṣyakāreṇa etatpradhāna-
metadadhikaraṇaṃ darśayitvā jyotiṣṭomādiṣu anāhitāgnitayaivānadhikāra
ityupasaṃhṛtam</q> । asyārthaḥ-asminnadhikaraṇe upanayane śūdrasyānadhikāra iti prati-
pādyate । jyotiṣṭomādiṣu agnisādhyeṣu anāhitāgnitayāpyanadhikārassiddha‍yatyeva ।
tadarthamidamadhikaraṇaṃ na bhavatīti darśayatā bhāṣyakāreṇa jyotiṣṭomādiṣu anāhitāgnita-
yāpyanadhikāra ityuktamante ।</p>
<p>idamatrādhikaraṇe vicāryate-kimupanayanamadhyayanāṅgaṃ uta ācāryakaraṇavidhyaṅga-
miti । yadyadhyayanāṅgaṃ tadā kāmaśrutiprayuktamadhyayanaṃ śūdrasyāpi kāmaśrutiṣvadhikāraḥ ।
athācāryakaraṇavidhyaṅgamupanayanaṃ tadā ācāryavidhiprayuktamadhyayanaṃ traivarṇikānāmeva kāma-
śrutiṣvadhikāra iti । tatra pūrvapakṣavādī manyate-svādhyāyo'dhyetavya ityasya sannidhau
śrutaṃ aṣṭavarṣaṃ brāhmaṇamupanayīteti upanayanaṃ copanīyamānasannidhānakārakatayā tadarthaṃ
pratibhāti । tasya ca kāryākāṅkṣā'sti । kimanenopanayanasahakṛtena kartavyamiti ।
tathā svādhyāyo'dhyetavya iti kartrapekṣāsti । tenopanīta evādhyayane kartā । adhyayanaṃ
ca vidyāprāptyartham । prāptayā ca vidyayā kāmaśrutiṣu vidyāsādhyāsu prayojanam ।
ataḥ kāmaśrutaya eva vidyāṃ prayuñjānā adhyayanaṃ upanayanaṃ ca tadaṅgabhūtaṃ prayuñjate ।
anupāttavidyānāṃ ca kāmaśrutiṣu vidyāprayojikāsu adhikāra iti kāmitvāviśeṣāt
śūdrasyāpyadhikāraḥ syāt । sa cādhikāra upanayanaparyanta iti । upanayane cāpyadhi-
kāra iti svāmitvaṃ śūdrasya । nanu cātmanepadaprayogāt upanayīteti tasyācāryakaraṇe
vartamānādupanayatervidhānāt ācāryakaraṇavidhyaṅgamevopanayanaṃ prayuñjāna ācārya-
karaṇavidhiḥ adhyayanamapi prayokṣyate । upanayanasya hi upanīyamānāsattidvāreṇācārya-
karaṇavidhyupakārakatā syāt adhyāpanena cācāryo bhavati । na cādhyāpanamadhyayanaṃ vinā
bhavati । pratīyate copanītakartṛkamadhyayanaṃ tenādhyayanaṃ kurvāṇameva māṇavakamupasādayat
upanayanamaṅgamiti bhavati adhyayanaṃ prati ācāryakaraṇavidheḥ prayuktiḥ । tataśca yeṣā-
mevopanayanaṃ teṣāmevādhyayanaṃ teṣāṃ vidyāvatāmadhikāra iti śūdrasyānadhikāra iti ।</p>
<p>ucyate । syādetadevaṃ yadi ātmanepadādācāryavidhyarthatā upanayanasyāva-
gamyate । kintvācāryakaraṇasaṃpattiḥ । sā pārārthenāpyupapadyata eva । kathaṃ punarupanīya-
mānamāṇavakārthatā upanayanasyāvagamyate ? tadāsattiphalatvāt । yo'pi hi ācārya-
karaṇavidhyarthatāmupanayanasyāha [tasyāpi] gamyate kintvācāryakaraṇasampattissā parārthena
so'pi māṇavakāsattiphalakameva tadicchati । gatameva tatphalaṃ tasyaiva । yasyaiva ca
<pb n="076"/>
yatkarma tattadarthameva tadyuktaṃ pratyāsatteḥ na punarācāryārtham । evaṃ copanayanaṃ tadaṅgameva ।
tena ca māṇavakasya saṃskāro'narthaḥ adhyayanavidhyavidyamānatvāt । na cādhyaya-
namanarthakaṃ kāmaśrutiprayuktatvāt । ato'dhyayanāṅgatvādupanayanasya kāmaśrutiprayukta-
madhyayanasya śūdrasyādhikāro mantravatsvapi karmasviti ।</p>
<p>rāddhāntī tvāha---aṣṭavarṣaṃ brāhmaṇamuyanayīteti ātmanepadaśravaṇāt ācārya-
karaṇasaṃpādakamupanayanaṃ upanīyamānāsattilakṣaṇakārakaphalamavagamyate । tataścopanayane
ācāryakaraṇasya yujyata eva kartṛtvaṃ, ekakartṛka[ta]yā ācāryakaraṇopanayanayoraṅgā-
ṅgibhāvo'vagamyata iti ācāryakaraṇavidhyarthamevopanayanam । yacca yasyāṅgaṃ sa eva tat
prayojayati iti ācāryakaraṇavidhiprayuktamupanayanaṃ tanmukhenādhyayana ca । tataścānyavidhi-
prayuktavidyālābhāt kāmyaśrutayo na vidyāṅgaṃ prayuñjate ityācāryakaraṇavidhyaṅgatvāt
upanayanasya ca tatprayuktatvāt । adhyayanavidhibhyaḥ śūdrasya mantravatsvanadhikāro vidyā-
virahāditi sthitam ।</p>
<p><q>।। trayāṇām ।।</q></p>
<p><q>nanu ca dravyaṃ na prayuṅkte karmavidhirityuktam</q> । <q>tasmādadhikāro[re] na
ghaṭata eveyaṃ cintā</q> । <q>yathāsthite karmabhede'nāhitāgneḥ</q> । asyārthaḥ---caturthā-
dhyāye idamuktam kāmaśrutayo dravyaṃ na prayuñjata iti । tena adravyaḥ kiṃ adhikriyate
neti cintaiveyaṃ nopapadyate rāddhāntasyāsaṃbhavāt । yadi hi adravyo'pyadhikriyate tadā
adhikāre sati vidhayo'pi dravyārjanaṃ prayuñjīran । na ca prayuñjata iti sthitam ।
ato'dravyasyādhikāro nāstīti phalataḥ caturthe pratipāditam jīvanārthopāyārjitadravya
evādhikriyata iti arthādupapadyate yataḥ । yathā dvitīye karmabhede sthite prāpakeṣu
ādhānavidhiṣu satsu anāhitāg‍neradhikāre niraste śūdrasyādhikāracintā ghaṭate tatheyaṃ
<note>1. p 1381</note>﻿
<pb n="077"/>
cintā na ghaṭata iti vaidharmyadṛṣṭānto'yam । kathaṃ tathā na ghaṭata ityatrocyate---
<q>na cānyat prayojanamasti upanayanavat</q> caśabdo hetau । yathā pūrvādhikaraṇe
upanayanaṃ prayojanamasti tatheha prayojanaṃ nāsti yena kṛtvācintānyāyena cintā syāt ।
ataḥ na śakyamevedemadhikaraṇaṃ adhikāracintāyām । samādhatte---<q>ucyate yata eva
dravyaṃ na prayuñ‍jate karmavidhayaḥ ata eveyamadhikāre cintopapadyate</q> । yadi
karmavidhayo dravyaṃ prayuñ‍jata iti syāt tadā'dravyasyādhikāropapatteḥ pūrvapakṣābhā-
vāt neyamadhikāracintopapadyate । yatastu dravyārjanaṃ karmavidhayo na prayuñjate
ata eveyaṃ pūrvapakṣasaṃbhavena cintopapadyate । <q>kathaṃ ? kimanāhitāgnimiva karma-
śrutayaḥ śak‍nuvanti adravyaṃ nirasituṃ uta neti</q> yathā anāhitāgniṃ karmaśrutayaḥ
nirasyanti tathā kimadravyaṃ nirasyanti uta neti । kiṃ punarnirāse bījamiti atrāha
<q>dravyopādānamanākṣipantya iti</q> । yadi dravyopādānaṃ(mā)nākṣipanti tataḥ pūrvopātta-
dravyamadhikurvate anyathā dravyopādānākṣegprasaṅgāt । <q>tatra pūrvavādino'bhiprāyaḥ-
anāhitāgnimivādravyaṃ dravyopādānamanākṣipantya karmaśrutayaḥ adhikartuṃ na
śak‍nuvanti</q> iti । <q>tasmādanadhikāro'dravyasyeti</q> ।</p>
<p><q>atrābhidhīyate---na śakyata etadanāhitāgnimiva adravyaṃ nirūpa-
yitum</q> । asyārthaḥ---svābhāvikī śaktiradhikāriviśeṣaṇaṃ; adravyasyāpi ca
dravyasādhyakarmānuṣṭhānaśaktirasti adravyasyāpi dravyaṃ bhavatyeva । yadi punarevaṃ nirūpayet
asya dravyaṃ na bhavatyeveti tadā'tyantamaśakyatvādadravyasyānadhikāraḥ syāt । yathā
<pb n="078"/>
śūdrasyāgnivirahiṇo'tyantāśakteranadhikāraḥ । <q>tatra hi śūdrādijātiravacchedikā
vidyate evaṃ</q> jāteragnayo na santīti <q>iha punaḥ ādānamaniyataṃ kadācidupādatte</q> ।
<q>kadācinnopādatte sa eva</q> । tena svābhāvikī puruṣāṇāṃ dravyatāśaktirasti । <q>tasmā-
nnaikāntato dravyanirāsassaṃbhavati</q> । tena svābhāvikī śaktiḥ[a]dravyasyāpi tāva
dadhikāro'sti । <q>adhikṛtasya jīvanāyeva karmaṇopyupādānaṃ prāptaṃ</q> yuktamityarthaḥ ।
<q>nanu copādānaśeṣanirāsaḥ</q> caturthādhyāyoktaḥ <q>evaṃ samud‍vṛtto bhavati</q> । pariharati-
<q>noda‍dhriyate</q> । <q>nimittatvena hi asmābhiridamucyate</q> । <q>na śeṣitayā</q> prayojana-
bhūtatayā puruṣasya jīvanamiva dravyopādāne karmāpi nimittaṃ na punaretadeva śeṣītyarthaḥ ।
yata eva śeṣatā dravyārjananiyamasya neṣyate <q>ata eva tatrāpyuktam karmārjitamapi
ārjito vrīhireva</q> । <q>ihāpyuktam jīviṣyati vinā dhanenetyanupapannam iti</q> ।
caturthe hyevamuktam vrīhibhiryajeteti vrīhimātramaṅgatayā vidhīyate, na punaḥ pratigrahādyapi ।
tena karmārthamapi laukikabhojanakarmārthamapi yadi vrīhirupārjyate tadā vrīhibhiryāgo bhava-
tyeva tena vaiguṇyaṃ nāsti । tathā atraivādhikaraṇe uktaṃ <quote>‘jīviṣyati vinā dhanenetyanu-
papannaṃ’</quote> iti । tena jīvanopārjitena yakṣyata ityuktam । nanu cedamayuktaṃ---jīviṣyati
vinā dhanenetyanupapannamiti । etatkilānenoktam । yo jīvettasya jīvanānupapattyā
dravyamasti tena yāgaḥ kariṣyata iti । taccānupapannam---dravyeṇāpi vinā pratiniyata-
karmakāle jīvanasaṃbhavāt । tathā kratvanaṅgenāpi dravyeṇa kodravādinā jīvanopapatteḥ ।
tathāpi kenāpi jīvato nāvaśyaṃ dravyamasti tena nirviṣayamevedamadhikaraṇamiti pṛcchati-
<q>kimanenoktam</q>---iti । uttaraṃ---<q>idamanenoktam aniyatamidamupādānaṃ na
nirāsāyālamiti</q> । etaduktaṃ bhavati-jīvato dhanābhāva ityanupapannam । vyabhicārāt
tenāniyatamupādānam । ato'dravyasyāpi śaktirastīti nādhikāranirāsaḥ । adhikara-﻿
<pb n="079"/>
ṇārthamupasaṃharati---<q>tasmājjīvanāyeva karmaṇopyupādāne yatnaḥ kartavyaḥ</q> । adra-
vyasyādhikāro[re]dravyārjanaprayok‍tṛtvaṃ karmaṇāṃ prasajyate । taccaturthe nirākṛtamiti
pūrvaḥpakṣaḥ । adravyasyādhikāre caturthoktavirodho nāsti । śeṣatā hi tatra pratiṣiddhā na
punaḥ prayojanatāpi bhojanādivat prayuktiriti rāddhāntaḥ adravyasya svābhāvikī
śaktirastītyadhikāro yukta(me)eveti siddhametat । svābhāvikaśaktipratipattyarthaṃmeva
cātra niyatatā dravyavattāyā uktā ।</p>
<p><q>।। aṅgahīnaśca ।।</q></p>
<p>pūrvapakṣamāha---<q>kiṃdharmā ?</q> - asyārthaḥ - na tāvat adravyadharmā śakyate vak‍tuṃ
akalyāṇāṅgaḥ । yasmāt adravyasyāpi dravyasaṃbhavayogyatā dravyavattākālavadaviśiṣṭā,
akalyāṇāṅgasya tu rogavattayāśaktirapagataiva ।</p>
<p>auṣadhādiprayoge punaḥ śaktirutpādya iti tasyāmavasthāyāṃ śaktirupagateti nādravya-
tulyatā । tasmānna jñāyate kiṃdharmā aṅgahīna iti । rāddhāntamāha---<q>adravyadharme-
tyarthaḥ</q> । <q>sa eva hi kadācidaṅgahīno bhavati kadācit kalyāṇāṅgaḥ</q> ।
asyārthaḥ---yo na rogeṇa kāryaṃ prati vyāpṛtaḥ sa eva tasya cikitsāyāṃ satyāṃ punaḥ
kāryaṃ kurvan‍nupalabhyate । tathā ca rogeṇa naiva śaktiḥ nāśitetyavagamyate । ciki-
tsāyāṃ satyāṃ kāryadarśanāt । tena śakteḥ satyā eva pratibandhabhūto rogaḥ cikitsa-
yā'panīyata iti kalpyate । kaḥpunarniścayaḥ nāśotpādau na staḥ pratibandhāpagamāveva
kevalau iti ? ucyate । vināśo nāma ātyantikopalabdhivicchedaḥ । sa ca
śakternāsti punaḥ kāryeṇopalambhāt । utpādopyatyantānupalabdhasya punarupalaṃbhanaśaktiḥ ।
prāgatyantānupalabdharogasya purataḥ kāryeṇauvopalambhāt iti । tataśca tirohitaśakterapi
<note>1. p 1382</note>﻿
<pb n="080"/>
śaktirastīti yukta evādhikāraḥ ityadravyadharmaiva cititsyarogaḥ : <q>tasmādadhikṛtena
satā cikitsādiṣu yatnaḥ kartavyaḥ dravyopādānavat</q> । yasya punarapratisamādhe-
yaivākalyāṇāṅgatā [sa]śakyate nādhikṛta iti vak‍tuṃ śūdravat । śaktināśaśca ātya-
ntikopalambhavicchedaḥ । yathāhi tatra śūdratvaṃ nirāsahetuḥ nityāvagamyatvāt tadvada-
pratisamādheyatvamapīti tulyam । yathā śūdrasyāśaktiḥ atyantamanapāya t jāteḥ tathā-
naṣṭaśaktikāṅgyogitvamapīti । yadā putaḥ pravṛttayāga evāṅgairhīyate tadā kathaṃ ?
yāgaṃ kurvāṇasya(kasya) akalyaṅgatā vartate yadā tadā cikitsāvā abhāvāt katha-
madhikāra iti । ya eva dravye'pyupāyaḥ sa evātrāpi bhaviṣyati yayā prabṛttaprayoga-
madhya eva yo dravyarahitaḥ tasya yathā'dhikāro'napagataḥ tathā'kalyāṇāṅgasyāpīti bhāvaḥ ।
sa cābhyupāyaḥ pratinidhāvupadiśyate ।</p>
<p><q>।। atryārṣeyasya ।।</q></p>
<p><q>nanu kimidaṃ bhinnaṃ vākyaṃ uta ekamiti cintanīyam</q> । atra kila
bhāṣyakāraḥ prathamaṃ tāvadidaṃ cintayati <quote>‘ārṣeyaṃ vṛṇīte’</quote> iti sāmānyeta vidhiḥ
tena prāptānyekasya dvayostrayāṇāṃ ca varaṇāni ekaṃ vṛṇīte ityādibhiḥ pradarśyante ।
tathā <quote>‘na caturo vṛṇīte’</quote> <quote>‘na pañcātipravṛṇīte’</quote> ityābhyāṃ caturṇāṃ atītapañcānāṃ ca
varaṇaṃ pratiṣidhyata iti pūrvaḥ pakṣaḥ <q>rāddhāntastu</q> ārṣeyaṃ vṛṇīte ityārṣeyavaraṇacodanā ।
trīn vṛṇīte iti tatraiva saṅkhyāvidhānam । <quote>‘ekaṃ vṛṇīte’</quote> iti cāvayutyānuvādaḥ ।
<quote>‘na caturo vṛṇīte’</quote> na pañcātipravṛṇīte’ iti nityānuvāda ityetattāvadatra na cinta-
nīyam । kutaḥ ? arṣeyaṃ vṛṇīte ityukte dvayostrayāṇāṃ ca varaṇaṃ prāptameva । upā-﻿
<pb n="081"/> 
dānaśeṣatvādekasaṅkhyāyāḥ । tena dvitvasya tritvasya cāvaśyaṃ vidheyatvameva yuktam ।
tayośca vihitayorekatvasya prāptirnāstīti tadapi vidheyam । tathā ekatvadvitvabahu-
tvānāṃ vidhānato viniyogaśeṣatvāt caturādīnāṃ prasaktireva nāstīti kathaṃ pratiṣedha
iti । tasmādidamatra cintanīyam---ārṣeyavaraṇe codite kimekatvādīni trīṇyapi
vidadhati bhinnānyetāni । [ni] yogaśeṣatvāt caturādīnāṃ prasaktireva nāstīti kathaṃ
pratiṣedha iti । tasmādidaṃ śāstrāṇi uta tritvavidhāyakamekamidaṃ śāstramiti ।
tatrāvayutyānuvāde <quote>‘ekaṃ vṛṇīte’</quote> <quote>‘dvau vṛṇīta iti tasyaiva stutyarthau । tathā ca na
caturo vṛṇīta iti lāghavena stutyartho nityānuvāda iti । tathā caitadeva
darśayan bhāṣyakāraścodayati---<quote>“nanu caikaṃ vṛṇīta ityapi viśeṣavacanamasti”</quote> iti
prathamaṃ yadbhāṣyakāreṇopanyastaṃ tat mandāpyāśaṅkā nirākaraṇīyetyanenābhiprāyeṇa । tasmāt
kimidamekaṃ uta bhinnamiti cintanīyam । <q>tacca śāstrabhedābhedopayogi, nādhi-
kāropayogi</q> । tena lakṣaṇasaṅgatirnāstītyarthaḥ । samādhatte---<q>satyamevaṃ sa tu bhedā-
bhedo'pyadhikāra eva viśeṣamādadhāti ityadhikāra eva cintyate</q> । asyārthaḥ---
yadyapi śāstrabhedābhedāvapi bhavataḥ tathāpyadhikāralakṣaṇa eveyaṃ cintocitā । yasmāt
bhede sati ekārṣeyasya cādhikāro bhavati abhede tu tryārṣeyasyaiveti । evaṃ sati
bhavati manuvat bharatavat amukavat iti yajamānasyārṣeyaṃ vṛṇīteti । tenaivaṃ
prayogakāle yajamānasyārṣeyāṇi varaṇīyāni-manuvat bharatavat śāṇḍilyavat asitavat
devalavat ayaṃ devadattaśarmā yajata iti । tatra yasya yābanta ārṣeyāḥ tāvantastasya
varītavyāḥ । tatra ekatvadvitvayorapi vidhiḥ syāt, tadaikārṣeyadva‍yārṣeyāṇāmapi adhi-
kāro bhavati ārṣeyavaraṇāṅgopasaṃhāro samarthatvāt । ārṣeyavaraṇaṃ hi kathaṃbhāvā-
vasthayā vihitaṃ syāt na samuccayena, asaṃbhavāt । yo hi ekārṣeyo yajamānaḥ tasyai-
kārṣeyavaraṇaṃ vihitam । dva‍yārṣeyatryārṣeyayostu yathāyathaṃ dva‍yārṣeyatryārṣeyavaraṇaṃ na punaḥ
sarveṣāmeva sarvāṇi varaṇāni vihitāni, tathāvivasya yajamānasyāsaṃbhavāt । yadā
punaḥ tritvameva kevalaṃ vidhīyate tadā tryārṣeyāṅgayukte karmaṇi tryārṣeṃya eva
yajamāno'dhikārī syāt ityadhikāraviśeṣāpādakatvāt <q>yāvatsaṅkhyākalpaneti ।</q>
asyārthaḥ---ekaṃ vṛṇīte ityevamādīnāṃ laḍantatvāt sākṣādvidhirna śrūyate । na ca
vidhimantareṇa tritvādīnāmanuvādatvenopapattiriti vacanāni tvapūrvatvāditi <q>vidhiḥ
kalpayitavyaḥ</q> । na ca kaścidviśeṣo'stīti <q>yāvatsu saṅkhyā</q> tāvatsu vidhireva
<q>kalpayitavyaḥ । ityevaṃ prāpte'bhidhīyate । na yāvatsaṅkhyaṃ</q> vidheya<q>kalpanā
<pb n="082"/> 
<q>bhavitumarhati । kutaḥ ? parasparasaṃbandhāvagateḥ</q> । yadi parasparasaṃbandhaḥ saṅkhyā-
śabdānāṃ na syāt tadā bahavo vidhayaḥ kalpyeran । avagamyate tu parasparasaṃbandhaḥ ।
<q>tatra yasyāḥ saṅkhyāyā vidhāvāśrīyamāṇe naikavākyatā'paipi tadvidhīyata
iti nyāyāt</q> triṣu ca vidhīyamāneṣu anuvādopapatterekavākyopapatteriti । atra
codayati---<q>nanu ca yuktaṃ <quote>‘na caturo vṛṇīte’</quote> <quote>‘na pañcātipravṛṇīte’</quote> iti
triṣu vidhīyamāneṣu anuvādopapatteḥ ekavākyatvaṃ vidhānābhāvādeva varaṇā-
bhāvasya prāptasyānuvādaḥ <quote>‘<q>ekaṃ’</quote> <quote>‘dvau'</quote> iti tu nānuvādo ghaṭate । aprāptatvā-
dbhinnānyetāni vākyānītyuktam ।। ata eva pañ‍cānāṃ varaṇaṃ nyāyyameveti
manyāmahe</q> । yadi hyekavākyatvaṃ bhavet tadā <quote>‘na caturo vṛṇīte’</quote> <quote>‘na pañcāti-
pravṛṇīte’</quote> iti anāvṛttavākyaśravaṇāt pañcānāṃ na varaṇaṃ kalpyeta । yadā kalpyeta tadā
tadarthamapi vākyaśeṣasyāvṛttyā sakṛcchravaṇaṃ bādhyeta । yadā tu bhinnāni vākyāni
tadā vākyaśeṣasya sakṛcchravaṇabādhe siddhe pañcavidhisaṃbandhitayāpi āvṛttiḥ kalpyamānā
nānupapanneti pañcānāmapi varaṇaṃ nyāyyamevetyuktam । kathaṃ punaḥ pañcānāmapi varaṇa-
prāptirāṅkyate ? itthaṃ, naño'nuvāda upapannataro bhavati na caturo vṛṇīte na
pañcātipravṛṇīte iti । yadi pañcānāmapi varaṇaṃ na syāt tadā <q>itthaṃ nañarthasya</q>
varaṇābhāvasyā<q>nuvāda upapanno bhavati</q> pañcānāṃ tu varaṇābhāve sati pañcatikrameṇa
varaṇābhāvānuvādo nistātparyaka eva syāt । ataḥ pañcānāmapi varaṇaṃ nyāyya- 
meveti । <q>atrocyate---uktamasmābhiḥ sakalapadaikavākyatā । nanu ca ekaṃ
dvau iti anuvādāsaṃbhavāt anupapannaivetyuktam</q> । uttaraṃ---<q>na nāma triṣvanu-
<note>1. ms. na kathañcittvanuvādaḥ</quote>﻿
<pb n="083"/> 
<q>vādaḥ na ca saṅkhyā saṅkhyāntare'nuvartata iti nyāyāt</q> । nāmaśabdo'ṅgīkāre ।
etaduktaṃ bhavati---na saṅkhyā saṅkhyāntare vartata iti nyāyena tritve ekatva-
dvitvayorabhāvādanuvāda āñjasyena na ghaṭate ityaṅgīkurmaḥ । <q>yatpunaridaṃ nañ-
vākyaṃ tatkena saṃbadhyate sarvaissaṅkhyāvākyairaviśeṣāditi cet । siddhā
tarhyekavākyatā</q> । yadi sarvaiḥ saṅkhyāvākyaiḥ naña‍vākyasya saṃbandhaḥ tadā siddhā
ekavākyatā syāt । <q>yasmāt na naña‍vākye'sya pratyekaparisamāptau
pramāṇamasti । kathaṃ nāsti</q> ? uttaraṃ---sakṛcchravaṇāt pratyekaparisamāptau pramāṇaṃ
nāsti । <q>yadi hi</q> sakṛcchravaṇepi pratyekaparisamāptiḥ <q>syāt</q> tadā <q>ekatvādīnā-
mapi</q> <q><quote>‘na caturo vṛṇīte’</quote> <quote>‘na pañcātipravṛṇīte’</quote> iti pratyekameva
syānnaño'bhyāsaḥ</q> । asyārthaḥ---ekatvādīnāmapi kṛte naño'bhyāsaḥ syāt ।
tataścaivaṃ syāt ekaṃ na vṛṇīte na trīn vṛṇīte iti । bhavatvevaṃ, kā naḥ pīḍeti ।
atrāha---<q>niṣprayojanaśca saḥ</q> । prayojanaśūnyo'bhyāsaḥ syādityarthaḥ । kiñca
<q>nañarthaparatvādekādīnāṃ caturṇāṃ atītapañcānāṃ ca</q> sarveṣāṃ vihitapratiṣiddhatayā
<q>vikalpaḥ prāp‍noti</q> । nanu pramāṇabalena vikalpaḥ prāp‍nuvanna doṣa iti manyamānasya
matamāśaṅkate---<q>bhavatviti cet । na pakṣāntarāvalambanenāpi parihāro bhavati
iti naño'bhyāsakalpanānyāyyā</q> । abhyāsakalpanāyāṃ vikalpaḥ prāp‍noti ।
so'nāvṛttyāśrayaṇena parihriyate । tena prāmāṇikatvaṃ vikalpasya vadituṃ na śakyate ।
<q>yāvāṃś‍ca śrutasyotsarge doṣaḥ tāvānaśrutavākyasyāvṛttikalpanāyām ।
tasmādāvṛttiḥ kalpayituṃ [na]nyāyyeti nyāyavido vadanti । tasmādvaramava-﻿
<pb n="084"/>
<q>yutyānuvāda evāśrayaṇīyaḥ sāmañ‍jasyāt</q> । sakṛcchravaṇādityarthaḥ । anyathā
hi sakṛcchravaṇādbādhitaṃ syāt । nanvevamapi bhavatveko vidhiḥ vākyaśeṣasya sakṛdanu-
mānānuguṇyāt sa tu trayāṇāmeveti kutaḥ ityatrāha---<q>trayāṇāṃ ca na saṃbhavati</q>
ekasya dvayorvā vidhāvāśrīyamāṇe trayāṇāmanuvādo na saṃbhavati । trayāṇāṃ tu vidhā-
ne'vayutya ekasya dvayoścānuvādo ghaṭata iti । <q>atastrayāṇāmeva (vā)vidhānam</q> ।
adhikaraṇārthamupasaṃharati - <q>atastrayāṇāmeva varaṇaṃ tryārṣeyasya cādhikāra iti
sthitam</q> । etāvati vacane tāvadayaṃ śāstrārthaḥ । yadi punaraparāṇi vacanāni tadā
bhavatu atryārṣeyāṇāmapyadhikāra iti niravadyam ।</p>
<p><q>।। vacanāt ।।</q></p>
<p><q>atra pūrvapakṣavādī vidvatsādhyatvādādhānasya upanayanasādhyatvāt vidva-
dbhāvasya yepāmevopanayanaṃ teṣāmevādhānavidhirupapanno bhavatīti manvānaḥ
naisargikānāmevānena nimittena ādhānamiti varṇitabān</q> । asyārthaḥ---
traivarṇikānāmevopanayanaṃ yeṣāṃ copanayanaṃ teṣāmeva vidyā ācāryakaraṇavidhiprayuktatvāt
adhyayanasya । yeṣāmeva vidyā teṣāmevādhānaṃ yuktam vidvatsādhyatvādādhānasya । tataśca
traivarṇikānāmeva rathakaraṇena nimittena ādhānāntarametadvidhīyata iti pūrvaḥ pakṣaḥ ।
<q>ye punaḥ rathakārā brāhmaṇādayaḥ teṣāṃ vasantādikālakramādhānavidhānaṃ
bhaviṣyati pāriśeṣyāditi sarvamupapannam । yatpunaratra bhāṣyaṃ traivarṇikānāṃ
<pb n="085"/>
<q>śilpopajīvitvaṃ niṣiddhamiti tadayuktamiva pratibhāti niṣedhātikramaṇādapyā-
dhānavidhānaṃ [na] naivopapadyate</q> ye pratiṣedhātikrameṇa śilpamupajīvanti teṣāmapyā-
dhānavidhānamupapadyata eva <q>puruṣārthatvāt pratiṣedhasyāgna‍yarthatvācca</q> ādhānasya
sādhyabhedena ādhāna-śilpopajīvitvapratiṣedhayoraṅgāṅgi[bhāvā]bhāvāt na pratiṣedha
ādhānāṅgaṃ, kiṃ tarhi ? puruṣārthaḥ । <q>na ca puruṣārthātikrameṇādhānasya vaiguṇyaṃ
śakyate vak‍tum</q> । yadi vaiguṇyaṃ syāt tadā atikrāntaniṣedhānāmādhānaṃ na syāt ।
na cāsti vaiguṇyamiti samarthante । <q>satyamevaṃ, aucityamaṅgīkṛtyaitaduktam</q>
ye ucitācārās‍traivarṇikāḥ te tāvat śilpopajīvino na saṃbhavantītyanenā-
bhiprāyeṇaitaduk‍tam । yata evaucityāśrayaṇenaitaduktaṃ na punassarvathā śilpopajīvi-
tvāsaṃvena <q>ata eva brāhmaṇādīnāṃ niyatakālataivādhānasya ādhānāntarā-
saṃbandhe heturuktaḥ</q> । vasantādikālataivādhānasya ādhānāntarāsaṃbandhe heturuktaḥ ।
sarveṣāmeva traivarṇikānāmaviśeṣeṇa vasantādikālakādhānaśravaṇānnādhānāntarasaṃbandho yukta
ityarthaḥ । iyamapi cābhyupagamyayuktireva । rathakaraṇena nimittenādhānāntarasaṃbhavāt ।
paramayuktimāha---<q>jātyantaropanyāsaśca traivarṇikanimittaḥ paramārthato heturuktaḥ</q> ।
rūḍhyaiva rathakāraśabdena jātyantarasyābhidhānaṃ yogabalenaiva traivarṇikānām । rūḍhiśca
yogādbalīyasīti । evaṃ hi smṛtiḥ---<quote>“māhiṣyeṇa karaṇyāṃ tu rathakāraḥ prajāyate”</quote>
iti vaiśyāṅganāyāṃ kṣatriyajo māhiṣya ityucyate । tadāhuḥ---</p>
<p><quote>“māhiṣyograu prajāyete viṭa‍śūdrāṅganayornṛpāt”</quote> । karaṇaśca śūdrāyāṃ vaiśyena
jātaḥ । taduktaṃ <quote>‘śūdrāyāṃ karaṇo vaiśyāt’</quote> iti । tena māhiṣyena karaṇyāṃ jātasya
rūḍhyā rathakāraśabdo vācaka iti tasyaivedamādhānam । <q>yat punaḥ aviduṣo nādhāna-
mityuktam asati vacane tadupapadyate vacane punaḥ kā nāmeyamanupapattiḥ</q>---yadā
<pb n="086"/>
śrṛṅgagrāhikayā rathakārasyādhānaṃ vihitaṃ tadā kācidanupapattirnāstītyarthaḥ । vidyāpi
tadbalena bhaviṣyatīti bhāvaḥ । yadā vidyāpyasti tadā vidyālābhāya <q>kimanupanayane-
nāpi teṣāṃ saudhanvanāṃ bhavatu?</q> uttaraṃ---<q>yadi vacanamasti bhavatu upanayanādikaṃ
asati vidhāne strīṇāmivādhānavidhānādevāyaṃ bhaviṣyati</q> । tāvanmātreṇai-
vādhānavidhānopapatteḥ nopanayanākṣepe sāmarthyamastīti । adhikāralakṣaṇamadhikaraṇamiti
lakṣaṇasaṅgatisiddhaye adhikāraviśeṣādhāyakenānena bhavitavyamiti pṛcchati---<q>kasya
punaratra rathakārādhāne'dhikāraḥ ? rathakārasyeti brūmaḥ । rājña iva rājasūye</q> । atra
codayati---<q>nanu cāyaṃ kartṛnirdeśo nādhikāranirdeśaḥ</q> varṣāsu rathakāra ādadhīta
iti rathakāraśabdaḥ kartṛnirdeśaḥ rathakārajāterupādeyakartṛnirdeśaḥ rathakārajāterupādeya-
tvānnādhikāranirdeśaḥ । ekagranthenāha---<q>yathaiva brāhmaṇādayo vasantādikālakeṣu
kartṛtvena nirdiśyante nādhikṛtatayā evamatrāpi</q> । rathakārādhikāravādyāha---yadi
brāhmaṇādayaḥ kartṛtvena nirdiśyante nādhikṛtatayā <q>evaṃ tarhi tatkartṛkeṣvādhāneṣu
kasyādhikāraḥ ?</q> ayamāśayaḥ---yathā brāhmaṇādīnāmadhikāraḥ tathā rathakārasyāpi
bhaviṣyati । adhikārāpavādyāha---<q>na kasyaciditi brūmaḥ</q> । adhikāriṇo'śravaṇāditi ।
rathakārādhikāravādyāha---<q>kiṃ tarhīdamuktaṃ traivarṇikānāmadhikāra iti</q> । apaśūdrādhi-
karaṇe traivarṇikānāmadhikāra ityuktam । tenopādeyāpi brāhmaṇādijātiḥ adhikāri-
viśeṣaṇameveti manyate । uttaraṃ---<q>svargakāmasya traivarṇikasya jyotiṣṭomādiṣva-
dhikāra ityuktam</q> । jyotiṣṭomādiṣu svargakāmo'dhikārīti sthitam । sa tu svargakāmo
brāhmaṇādirnānya ityuktam । na punarjātirevādhikāriviśeṣaṇam । adhikāravādyāha---
yadi niradhikāraṃ <q>evaṃ tarhi aṅgamādhānaṃ</q> kratūnāṃ syāt । itara āha---<q>nāṅgaṃ agna‍ya-﻿
<pb n="087"/> 
<q>rthatvāt</q> । asyārthaḥ---niradhikāratve'pyādhānasya na karmārthatvam agna‍yarthatvenāvagamāt ।
nanu karmārthāgnimukhena avadhātādivat karmārthatā na syāt ityatrāha <q>agnayo hi
karmārthāḥ</q> । asyārthaḥ---agnayaḥ siddhāḥ santaḥ karmaṇi viniyujyante na puna-
rviniyuktānāmevotpattiriti tṛtīye pradarśitam । tena karmāsaṃbandhāgna‍yutpādakatvānna
karmārthatā ādhānasya । yadyanaṅgamādhānaṃ <q>kathaṃ tarhi traivarṇikasvargakāmo jyoti-
ṣṭomādiṣvadhikriyata iti śakyate vak‍tum anaṅgatvādādhānasya</q> । yadi
hi aṅgamādhānaṃ syāt tadā'traivarṇikasyāśakyatvāt traivarṇikasyādhikāraḥ syāt ।
uttaramāha---<q>anagnitvādatraivarṇikānāmanadhikāra ityuktam । na punaḥ traivarṇikā
evādhikriyanta iti</q> । asyārthaḥ---yadyapyanaṅgamādhānaṃ tathāpyatraivarṇikasyānadhi-
kāraḥ । asyārthaḥ---jātiradhikāriviśeṣaṇaṃ na bhavati ityevaṃvidhe'bhyupagame <q>sidhya-
tyeva jyotiṣṭomādiṣu adhikāraḥ</q> svargakāmādīnām । anupādeyaviśeṣaṇaviśi-
ṣṭānāmadhikāriṇāṃ vidyamānatvāt । <q>ādhāne punaḥ</q> tadvidhānasyāparasyāśravaṇāt jāte-
ścādhikāriviśeṣaṇatvābhāvābhyupagamāt <q>kasyādhikāraḥ</q> । na ca niradhikāraṃ
bhaviṣyatīti vācyam, niradhikārasya karmaṇo'nuṣṭhānāpatteḥ । ekagranthenāha---<q>sarva-
syeti prāpte jātyaṅgāsaṃpatteḥ traivarṇikānāmeva bhavati । yathā svārājya-
kāmasya kṣatriyasyaivādhikāro rājasūye śrūyate</q> । <quote>‘rājasūyena svārājyakāmo
yajeta’</quote> iti rājavyatirikte kartari rājajātyasaṃpratipatteḥ rājña evādhikāraḥ
tathehāpi brāhmaṇajātisaṃpattaye brāhmaṇādīnāmādhāne'dhikāraḥ । yadi brāhmaṇajāti-
saṃpattaye brāhmaṇādīnāmadhikāra ādhāne <q>evaṃ tarhi</q> atrāpi rathakārādhāne'pi <q>evaṃ</q>
jātyasaṃpatteḥ rathakārasyaivādhikāra <q>iti siddham</q> । tena sādhūktaṃ rathākārasyeti brūma
iti । <q>āhitāgnitayā ca jyotiṣṭomādiṣvadhikāro draṣṭavyaḥ</q> । yadā rathakāra
<pb n="088"/> 
ādhāne'dhikārī tadā agnimān jātaḥ agnimattā ca jyotiṣṭomādiṣvapi tasyādhikāra-
mākṣipati । ākṣiptādhikāranirvāhāya vidyā prayujyata iti labdhavidyo rathakāro jyoti-
ṣṭomādi kariṣyati । kathaṃ punaḥ karmādhikāraṃ vinā ādhānādhikāro na paryavasyati ।
svarūpamātreṇāpuruṣārthatvāditi । nanu ca brahmasāmādīnāmabhāvāt kathaṃ rathakārasya
jyotiṣṭomādiṣvadhikāra ityatrāha---<q>yāni punarviśeṣavacanāni rāyovājīyaṃ
ityevamādīti tānyasya na saṃbhavanti na punaradhikāraṃ nivartayitumutsahante</q> । 
yeṣāṃ brāhmaṇādīnāṃ viśeṣavacanamasti teṣāṃ viśeṣeṇa brahmasāmādīni । yeṣāṃ tu
nāsti teṣāmaniyamaḥ na punaradhikāra eva tāvannirākṛtaḥ । niradhikāravādī adhikā-
ravādinaṃ pṛcchati---yadi tāvat ādhāne'dhikāraḥ paryeṣaṇīyaḥ tadā <q>kiṃ punarādhāna-
vidheḥ viśvajita iva kalpya evādhikāro na bhavati</q> । asyārthaḥ---yathā viśva-
jiti agnividyāsādhye tadvattayā traivarṇikānāmevādhikāro nāṅgīkriyate jāteradhikāri-
viśeṣaṇatvānupapatteḥ, tathā ādhāne'pi na jātiradhikāriviśeṣaṇībhavitumarhati iti
kalpya evādhikāro yuktaḥ tatra dravyārjaṃnavat agna‍yutpādakādhāne agna‍yarthina eva
eeśvaryalakṣaṇādhikāraḥ kimiti na bhavati niyojyatā tvatra nāstyeva niyogābhāvāditi ।
uttaramāha---<q>bhavatu na kaściddoṣaḥ</q> tathāpyadhikaraṇasya lakṣaṇasaṅgatisti । rathakārasyai-
vāgna‍yarthino'dhikārāt । evaṃ tāvat adhikāra(na)maṅgīkṛtya paramatamuktaṃ saṃprati
svamatamāha---<q>kintvatrāvadhātādīnāmiva niradhikāramevedaṃ sa prayojanatvādanu-
ṣṭhānamicchanti</q> । asyārthaḥ---nātrādhikārakalpanayā prayojanaṃ niradhikāratve'pyanu-
ṣṭhānasiddheḥ agnibhiḥ prayojanabhūtaiḥ prayojanavattvāt । agnīnāṃ ca karmārthatvāt karmabidhayai
[vidhinaiva]vānuṣṭhānaṃ prayujyate iti kimadhikārakalyanayā prayojanam ? niradhikāramevā-
dhānam । na ca lakṣaṇasaṅgatirnāsti; ādhāne kartṛtayā rathakārasyāgnivattayā jyotiṣṭo-
mādiṣvadhikārapratipādanāt kartṛtaivādhāne rathakārasyānyathā nopapadyate svarūpamātrasyā-
gnīnāmapuruṣārthatvāditi । <q>śeṣamuktam</q> ।</p>﻿
<pb n="089"/> 
<p><q>।। sthāpatiḥ ।।</q></p>
<p><q>atrāpi vidvattāpekṣayā ādhānāpekṣayā ca pūrvapakṣavādī ṣaṣṭhīsamāsa-
meva nyāyyaṃ manyate</q> । asyārthaḥ-yadā sthapatiścāsau niṣādaśceti karmadhārayo gṛhyate
tadā niṣādasyaivādhikāra ityāpadyate । yadi ṣaṣṭhīsamāsastadā niṣādavyatiriktasya ।
tatra ca niṣādasyaivādhikāro na ghaṭate, vidyāvirahādagna‍yabhāvācca । ato vidyāpekṣayā
agna‍yapekṣayā ca ṣaṣṭhīsamāsa eva yuktaḥ । <q>bhavati hi kaścit traivarṇika eva niṣā-
dānāṃ svāmī</q> । sthapatiśabdaḥ svāmivacanaḥ <q>ato</q> vidyāgna‍yanurodhāt <q>tasyaiva
traivarṇikasyādhikāraḥ । atrābhidhīyate । nāyaṃ ṣaṣṭhīsamāsaḥ । kasmāt ?
uttaraṃ-ṣaṣṭhīsamāse hi niṣādaśabdo lakṣaṇayā sthapatau vartate । karmadhāraye punaḥ
svārtha eva padadvayaṃ</q> vartate । asyārthaḥ-yaḥ śabdaḥ śrūyate sa evārthapratipattau nimittaṃ
bhavati । na ca samāse niṣādasthapatau ṣaṣṭhī śrūyate । kintu niṣādaśabda eva kevalaṃ, sa
ca śrutyā jātiviśeṣaṃ pratipādayati । na tu jātiviśeṣasaṃbandhinam । ṣaṣṭhīsamāsa-
pakṣe ca niṣādasaṃbandhinaḥ kārye'nvayo na niṣādasya । tatra niṣādaśabdenaiva niṣādasaṃbandhī
sthapatiḥ lakṣaṇayopasthāpanīyaḥ । karmadhāraye punaḥ niṣādasyaivānvayaḥ । niṣādaśabdaśca
śrutyaiva niṣādaṃ śaknoti vaditum । śrutilakṣaṇāviśaye ca śrutirnyāyyeti karmadhāraya
<q>evāyaṃ na ṣaṣṭhīsamāsaḥ</q> । idānīṃ pūrvapakṣamāviṣkaroti---<q>nanu cedamanyāyyamucyate</q>
lakṣaṇāyā vartata iti yāvatā śrutyaiva jñāyata iti bhāvaḥ । kathamanyāyyam ?
taddarśayati---<q>vāvacanaṃ hi samarthayatā bhāṣyakāreṇa vākyavṛttyorekārthatvamabhyupa-
gataṃ bhagavatā pāṇininā</q> । samāsādhikāre <quote>‘ve’</quote>ti smṛtam । samāsa eva nityaṃ
<pb n="090"/>
mābhūt vākyamapi yathā syādityevamarthaḥ । tatra yadi samāsasya vākyasya cārthabhedo
bhavet tadā arthabhedādeva samāsena vākyasya nivṛttirnāstīti kiṃ vāśabdena iti
matvā bhāṣyakāreṇa vāvacanaṃ samarthayitukāmena vākyasamāsayorekārthatvamuktam ।
tatra yadi ṣaṣṭhīsamāse ṣaṣṭhyarthavācakaśśabdo nāsti tadā vākyasamāsayorekārthatva-
meva na syāt । asti caikārthatā । ato'nyāyyamevedaṃ lakṣaṇayā vartata iti ।
rāddhāntī tu vadati---<q>kena vā'nekārthatvamuktam</q> lakṣaṇābhyupagamepi anekārthatā
nāstīti bhāvaḥ । bhāvamabuddhvā pṛcchati---<q>nanvidamuktaṃ niṣādaśabdo lakṣaṇayā
vartata iti</q> । pariharati---<q>prayojanamaṅgīkṛtyaitaducyate</q>-<quote>‘kena vā'nekārthatva-
mukta’</quote>miti yadidamasmābhirucyate tatprayogamaṅgīkṛtya । <q>etaduktaṃ bhavati ।’</quote></q> । vākye
savibhaktikasya śabdasya, samāse vibhaktirahitasya ekasminnevārthe prayogaḥ । tena
vākyasamāsayorekārthatvamucyata iti । etadevāha---<q>atra ṣaṣṭhīsamāse sthapatau</q>
niṣādasaṃbandhini <q>niṣādaśabdaḥ prayujyate । tasya ca lakṣaṇayā prayogasiddhiḥ ।</q>
idamākūtaṃ---vākyasamāsayorekārthatvameva prakāśamānaṃ bhidyate । vākye vācaka-
vṛttyā'rthapratipādakatvaṃ, samāse lakṣaṇāvṛttyeti । codayati---<q>kiṃ lakṣayati ?</q>
niṣādaśabdaḥ । uttaraṃ---ṣaṣṭhyarthaṃ lakṣayati । nanu ca yadi ṣaṣṭhyarthaṃ lakṣayati <q>evaṃ sati
vyadhikaraṇasamāsānāṃ sādhutvānvākhyānamanupapannam । vācakaniyamārthaṃ hi
bhagavato'nuśāsanaṃ pāṇineḥ pravṛttam</q> । apabhraṃśānu1vācakaśabdayoḥ pravṛttayoḥ vāca-
kāneva niyamayituṃ bhagavataḥ pāṇineḥ śabdānuśāsanaṃ pravṛttam । <q>lakṣaṇāpakṣe ca nāyaṃ
vācakaḥ</q> tataścāvācakatvādanuśāsanaṃ na yujyate । anuśāsti cācāryaḥ । tenāva-
gacchāmo vācaka eva samāso'pīti । lakṣaṇāvṛttipakṣe ca vāvacanānarthakyaṃ prakāra-
<note>1. anuvācakāpabhraṃśayoḥ---mā</note>﻿
<pb n="091"/>
bhedenaiva vākyasamāsayoḥ prayogopapatteḥ । tena vāvacanasyārthavattvāt vācakatvamevā-
śrayaṇīyamiti । tadāha---<q>ata eva ca kātyāyano'pi vāvacanānarthakyamukta-
vāniti । tasmādvak‍tavyo viśeṣaḥ</q> samāsasyāpabhraṃśāt gāvyādeḥ yena [a]vāca-
katvepi samāso'nuśiṣyate na gāvyādayaḥ śabdā iti । na cāsti viśeṣaḥ anyo
vācakatvādṛte iti । rāddhāntī vadati---<q>nanu cāyameva viśeṣaḥ lakṣaṇayāpi
vyavahāro loke dṛśyate gaṅgāyāṃ ghoṣaḥ prativasati kūpena gargakūlamiti</q> ।
asyārthaḥ-yeṣāṃ loke prayogaḥ tadanuśāsanaṃ vyākaraṇam । lakṣaṇayāpi ca loke
vyavahāro'sti । tena lakṣaṇayā vṛttasyāpi anuśāsanaṃ [na]virudhyate । gāvyādayastu
loke na prayujyanta iti prayogāprayogāveva viśeṣaḥ । tenānuśāsanama[na]nuśāsanaṃ
ceti । atra pūrvapakṣī---<q>nāyaṃ prayogo'nuśāsanavirodhī</q> । asyārthaḥ-vācanikā-
nāmevānvākhyānāya yat pravṛttamanuśāsanaṃ tadayaṃ gaṅgāyāṃ ghoṣa ityādiprayogo na
ruṇaddhi । yadi hyayaṃ prayogo lakṣaṇayā vṛttasyāpyanuśāsanamāpādayet tato vācanikānā-
mevānuśāsanamiti viruddha‍yeta । asmin prayoge lakṣaṇāvṛttasyānuśāsanāpattiḥ । kutaḥ ?
<q>padāvadhikaṃ hi bhagavato'nuśāsanam</q> । tathāpi kimityāha---<q>bhavati ceha
nimittāvasthāyāṃ vācakamevedam</q> । asyārthaḥ-yasyā nimittāvasthā tasyāṃ nimittārthasya
vācakapadaṃ bhavati gaṅgāyāmityādipadam । etaduktaṃ bhavati - gaṅgāyāṃ s‍nātītyādau
yatredameva vadanti tatra nimittaṃ bhavatyeva vācakamidamiti vācakasyaivānuśāsanamiti
nānuśāsanavirodhaḥ । nanu ca lakṣaṇāpekṣamevānuśāsanamayaṃ prayoga āpādayati । lakṣaṇā-
vṛttādeva gaṅgāśabdādvibhaktyanuśāsanāt iti atrāha---<q>na ca vācakasaṃbandhinya eva
vibhaktayaḥ iti smarati, prātipadikāditi vacanāt</q> । vibhaktiḥ vācikaivānuśiṣṭā
prātipadikaṃ tu vācakavṛttyā vartatāṃ lakṣaṇayā vā vartatāmiti nātrāpekṣāsti । rāddhāntī
vadati---<q>asadidamuktaṃ na</q> vācakasaṃbandhinya eveti yasmāt <q>samarthaḥ padavidhiriti
<pb n="092"/>
smaran samarthāt prātipadikāt vibhaktayo bhavantītyapi smarati । kiñcānyat
sāmarthyamuktvā[rthyaṃ muktvā]svārthasaṃbandhaṃ</q> na ca lakṣaṇāmantareṇa gaṅgāpadārthasya
saptamyarthasya ca ghoṣaprativāsaviṣayiṇaḥ saṃbandho'sti । <q>tasmāt</q> lakṣaṇāvṛttyapekṣatvena vinā
<q>nānuśāsanaprasiddhiḥ</q> । ato lakṣaṇāvṛttasyāpyanuśāsanamiti । na <q>cāyamācāryasya
niyamaḥ padāvadhikamevānuśāsanamiti । vākyāvadhikamapi dṛśyate । <quote>“deva-
sumnayoryajuṣi kāṭhake”</quote> <quote>“janitā mantra”</quote> iti ca darśanāt</q> । vācakāvadhike
cānuśāsane gaḍgāyāṃ ghoṣa iti lākṣaṇikasyānuśāsanaṃ na sthāt । na ca vācakamevānu-
śiṣyate । tasmāt prayogamātrānuśāsanaṃ vyākaraṇamiti mantavyam । tenānuśāsanabalena
tāvadvācakatā na śakyate vak‍tum । <q>ato'tra</q> lakṣaṇāvṛttipakṣe <q>vaktavyo vāvacana-
samarthane hetuḥ । ayamabhidhīyate । abhidhānavyāpāramaṅgīkṛtya etadvāvacanaṃ
samarthitam nārthavyāpāraṃ</q> asyārthaḥ - lakṣaṇāyāmapi śabdo vyāpriyeta svārthamavāntara-
vyāpā[raṃ kṛtvā] । [<q>abhidhānavyāpāramaṅgīkṛtyaitadvāvacanaṃ samarthitam</q>] । etena
vācakavṛttau caśabda eva vyāpriyata ityāśritya vāvacanaṃ samarthitam । <q>nārthavyāpāra-
meva</q> । lakṣaṇām sādhutvānuśāsanena vā kasya asādhutvaśaṅkānivṛttiriti । nanu yathā
gāvyādayaḥ apabhraṃśāḥ tathā lakṣaṇāvṛttirapi gāvyādiṣvapi gośabdopalakṣitādarthaḥ
pratīyate । atrāpi lakṣitāyā eva ṣaṣṭhyā iti । tatrāha---<q>arthaścārthāntaraṃ lakṣa-
yati nābhidhāṃ</q> yadi lakṣyeta tadā apabhraṃśaḥ syāt । iha tvartha evārthāntaraṃ lakṣayati
na śabdaḥ śabdāntaram । <q>nanu ṣaṣṭhyartho lakṣyata ityuktam</q> । ataḥ ṣaṣṭhyāpi
<note>1. pā-su 7-4-38</note> <note>2. pā-su 6-4-53</note>﻿
<pb n="093"/>
lakṣyata ityuktameva । na hi ṣaṣṭhyā'nabhidhīyamānasya ṣaṣṭhyarthatā bhavati । tena...lakṣitaṃ
ṣaṣṭhyabhidhātuṃ na śak‍notītyarthaḥ । pariharati---yata eva ṣaṣṭhyartho lakṣyata ityuktaṃ
<q>ata eva suktaṃ yadi ṣaṣṭhyā'bhidhānaṃ lakṣyata ityuktaṃ syāt syāda‍doṣaḥ</q> ।
alakṣitāyāmapi ṣaṣṭhyāṃ .... .... .... .... .... ṣaṣṭhyarthaṃ ityucyate । ato'nyat
ṣaṣṭhyarthatvena darśanāditi bhāvaḥ । nanu ca lakṣaṇāpakṣe <quote>“tadbha‍ūtānāṃ kriyārthatvena samāmnāyaḥ”</quote>
iti virudhyate yathā yāni hi padāni yadarthapratipādakatayā lokaprasiddhāni tathābhūtānyeva
vākyārthaṃ pratipādayantītyuktam । tat tyaktaṃ syāt gaṅgādipadānāṃ kūlārthe prayogā-
bhāvāt ityatrāha---<q>kvaciccābhidhānaṃ nimittaṃ kvaciccābhihito'rtha</q> iti <q>tadbha‍ūtānā-
mityabhyupagamo na viruddha‍yate</q> ।</p>
<p>lakṣaṇāyāmapi prasiddhamevārthamabhidadhadeva padaṃ vākyārthamavagamayati । ayaṃ tu
viśeṣaḥ---kvacitsvena rūpeṇābhidhānaṃ kvacittenaivābhihito'rtha iti nābhyupagamavirodhaḥ ।
nanu yadi loke ṣaṣṭhyartho lākṣaṇikaḥ kathaṃ tarhi bhagavān ṣaṣṭhīprasaṅge hi lopānuśāsanāt
lopasya ṣaṣṭhyāśca samānārthatā syādeveti atrāha---<q>na hi bhagavato'nuśāsana-
virodhaḥ prayogānuśāsanaṃ hi vyākaraṇam । k‍vacidabhidhānena nirūpyate
k‍vacidekārthatayeti na kaścida‍doṣaḥ</q> । k‍vacidabhidhānavṛttyā prayogaḥ k‍vacillakṣaṇā-
vṛttyā prayogaḥ vyākaraṇe'nuśiṣṭaḥ । tenāyamarthaḥ---vākyasthāne'pi samāsaḥ prayoktavyaḥ ।
ekārthā ca lakṣaṇāvṛttirabhipretā abhidhānena sahaikaprayojanatvāt । yata evobhayathāpi
prayogaḥ <q>ata eva bhāṣyakāraḥ asmadāyatte prayoge kimityavācakaṃ prayokṣyāmahe</q>
iti । na hi aprasaktau avācakaprayogasya etadupapadyate tasmādavācakasyāpyasti prayoga-
siddhiḥ । yadyubhayorapi prayogaprasaktiḥ tarhi ko viśeṣo vācakāvācakaprayogayoḥ ?
<q>anenābhiprāyeṇa</q> pṛcchati---<q>ko'bhiprāyaḥ</q> ? uttaraṃ---<q>ayamabhiprāyaḥ---nānabhi-﻿
<pb n="094"/>
<q>dhānanimittatā yuktā prayok‍tumiti</q> । avācakaprayoge hi abhihito'rtho nimitta-
miti anabhidhānanimittatā na yuktā āśrayitum sākṣatsaṃbhave paramparāśrayaṇānupapatteḥ ।
nanvevaṃ vede'pi prāpnoti ityāha---<q>kaḥkhalvatra viśeṣaṃ paśyati</q> ? uttaraṃ---<q>imaṃ paśyati</q> ।
<q>ekārthanimitte hi kārye kāryasyānāditā</q> । kāryaśabdena prayoga ucyate ।
tenāyamarthaḥ---vede prayoganimitta eva prayogaḥ tatra prayogasyānāditā । tenātra
vācako'vācako vā prayok‍tuṃ kiṃ kriyatām । tathaiva prayoktavyam । <q>asmadāyatte
punaḥkārye</q> śabdayoge <q>kimanyadabhidhānādṛte bhaviturhati</q> । adhikaraṇārthamupa-
saṃharati---<q>atassūktaṃ niṣāda eva sthapatiriti evamabhidhānanimittataiva
bhavatītyabhiprāyaḥ</q> । ṣaṣṭhīsamāsāśrayaṇe tu abhihitārthatimittatā । sāca na yuktā
prathamopanipātyabhidhānanimittatāparityāgena jaghanyārthanimittatānupapatteriti ।</p>
<p>iti ṛjuvimalāyāṃ</p>
<p><q>।। ṣaṣṭhādhyāye prathamaḥ pādaḥ ।।</q></p>﻿
<pb n="095"/>
<p>ṛjuvimalāyāṃ</p>
<p><q>ṣaṣṭhādhyāyasya dvitīyaḥ pādaḥ</q></p>
<p><q>puruṣārthaika</q> । pūrvapakṣavyaktyasaṃbhavena saṃśayamākṣipati---<q>nanu ca svargakāmādhi-
karaṇa idamuktam</q>---<q>naiveyamādhikārikī saṅkhyā, kiṃ tarhi ? kartṛsaṅkhyai-
veyam bhāvāntarānupādānāt iti । evaṃ ca kathaṃ pariṣado'rthinyā adhikāra
iti saṃśayaḥ ।</q> asyārthaḥ - yadya dhikārikī saṅkhyā syāt tadā adhikāra eva
bahutve sati pariṣado'rthinyā adhikāraḥ syāt naiveyamādhikārikā saṅkhyā । <q>kiṃ
tarhi ? kartṛsaṅkhyaiveyamiti</q> svargakāmādhikaraṇe darśitam । kutaḥ punariyamādhi-
kārikī saṅkhyā na bhavati <q>bhāvāntarānupādānāt</q> । yāga eva kevalo bhāvānta
upāttaḥ । tadapekṣeyamākhyātagatā saṅkhyā । na ca yāge puruṣasya niyojyatvaṃ, kiṃ
tarhi ? kartṛtvam । tena kartṛtve saṅkhyaiveyaṃ na niyojyasaṅkhyā । yaśca niyojyassa
evādhikārī iti । adhikāriṇo'pi neyaṃ saṅkhyā tena saṃśaya evāyamanupapannaḥ ।
ucyate । <q>uparitane'dhikaraṇe ākhyātagatasaṅkhyā vivakṣitā sthāsyati ।
sthitāyāṃ ca kartṛsaṅkhyāvivakṣāyāṃ kiṃ yathākartṛtvamadhikāro bhavati ।
utānyathaiva kartṛtvamanyathācādhikāra iti</q> । etadeva vivṛṇoti---<q>na kartṛgatā
saṅkhyā adhikārepi itaretarayogamāpādayituṃ kṣametyarthaḥ । tatra pūrvapakṣa-
vādino'bhiprāyaḥ</q> । adhikārasya <q>kāmanāyogāt kartṛtvamukhena cādhi-
<note>1. 1387</note>﻿
<pb n="096"/>
kārāvāpteḥ 1adhikāra[śca bhāgena] itaravyāpta‍yā ca niyamyate । kāmitayā
cādhikāra iti pariṣado'rthinyā adhikāra ityuktam</q> । asyārthaḥ - yo'yamṛddhi-
kāmādhikārastasya kāmanāyogāt kāmanāsaṃbandhāt kāmanāhetutvāditi yāvat । yaśca
kāmanāhetuḥ so'dhikāraḥ । tatra kāmasya siddhiḥ avikārārthā । tasya prāptiḥ
karturmukhena kartuḥ phalaprāptirityarthaḥ । kartṛtve vā itaretarayoge phalamapi itaretarayuktā-
nām yathābhūtā phalāvāptiḥ tathābhūtaiva kāmanāpyāśrayaṇīyā । tena bhāgaśaḥ kāmanayā
pariṣadaḥ ṛddhikāmanā adhikāriviśeṣaṇam । yathābhūtā kāmanā tathābhūta evādhikāra
iti pariṣado'rthinyā adhikāra iti । <q>atrābhidhīyate । na kartṛtvaṃ karmaprāptiṃ
niyantuṃ śak‍noti । yathābhidhānamāptimavagacchāmo na punaryathāpadārthāntara-
saṃbandham</q> । yādṛśamabhidhānaṃ svargakāmādikaṃ tādṛśaṃ,[na]punaḥ svargakāmādipadāt
svargaikadeśakāmanā gamyate । kintu kṛtsnakāmanā । tena kṛtsna eva svargaḥ sarveṣāṃ
bhavati । na punaḥ padārthāntarabhūtakartranusāreṇa phalāvāptirvarṇanīyā । kutaḥ? <q>svargakāma-
padāvagamyatvāt । tasyā avagatāvā(a)pteśca kartṛsaṃbandhāt</q> svargakāmapadārtha-
phalāvāptiravagamyate avagatāvāptiścādhikārī kartā bhavati । tenottarakālabhāvi kartṛtvaṃ,
na kartṝṇāmitaretarayoga ityarthaḥ । evaṃ tāvat itaretarayuktānāmeva kartṛtvaṃ na kartṝṇābhi-
taretarayoga iti kṛtvā'dhikaraṇaṃ varṇitam । saṃprati kṛtvācintāmuddhāṭayati---<q>kiñca
na kartṛtvamapi atra nirapekṣatāṃ vihanti kartṝṇāṃ hyatra bahutvamavagamyate na
bahūnāṃ kartṛtvam । kimato yadyevaṃ</q> ? <q>etadato bhavati । kartāro bahavaḥ na
<pb n="097"/>
<q>bahavaḥ kartā</q> । adhiṣṭhānamātrabheda eva kartṛtvaṃ tu na bhidyata ityevaṃ na bhavati kiṃ
tarhi sahādhiṣṭhānena kartṛtvameva bhidyata ityarthaḥ । tena kārts‍nyenaikaikasya kartṛtvāt
ekaikasya kṛts‍naṃ phalamiti । yathā kartradhikāre'pi phalāvāptau na pariṣado'dhikāraḥ kiṃ
tarhi ekaikasyaiveti । atra bhāṣyeṇa sahakriyamāṇe satra iti vadatā sahakartṛtvamuktam
sahakartṛtve naikaikasya kartṛtvamityanenābhiprāyeṇa codayati---<q>nanu sahakartṛtva-
matreti</q> । pariharati---<q>sahaśabdo'trārthasahatvaṃ lakṣayati</q> । asyārthaḥ - yadyapyatra-
śabda[taḥ] kartṝṇāṃ sahatvaṃ na pratīyate tathāpi arthasahatvamatrāpyastītyetadabhiprāyeṇa
sahatvamiti । <q>kutaḥ etat ? bhāṣyādeva</q> । yata eva mahābhāṣyakāraḥ [āha]---ekaika-
ścātra karteti । yuktiṃ cāha---<q>ekaikasya svātantryavivakṣāyāṃ</q> kartṛtvavivakṣāyāṃ
<q>ākhyāte saṅkhyāyogāt</q> saṅkhyāvācitvāt । kiñca yadyatraika eva kartā syāt tadā
ekavacanameva syāt na bahuvacanam tena bahavaḥ kartāraḥ । tathā'paramapi bhāṣyakāreṇoktam-
<q>śak‍notyekaikasya svātantryavivakṣāyāṃ---iti</q> । tato'pi gamyate ekaikaḥ karteti ।
ekaikasya svātantryavivakṣāyāṃ ākhyāte saṅkhyāyogāditi yaduktaṃ tadupapādayitumāha---
<q>nyāyyā ceyamavagatiḥ</q> kartāro bahava iti । yasmācchabdāt <q>vibhaktayo bhavanti</q>
tadarthasya saṅkhyāyogāditi yaduktaṃ tadupapādayituṃ <q>avagamayantīti</q> ।। utsargastā-
vadayam । <q>nacākhyātārthaḥ saṅkhyāṃ bhajate । asattvabhūtattvāt atastadākṣiptāni
vyāvṛttānyeva kārakāṇi saṅkhyāṃ bhajante tadavasthānāmevākhyātārthenākṣepāt
na kārakaśabdābhidheyāni</q> kārakāṇāṃ dravyāṇāṃ ye śabdāḥ tadabhidheyāni dravyamātrāṇi
na saṅkhyāṃ bhajante ityarthaḥ । <q>nāmavibhaktayaḥpunaḥ saṅkhyābhājaḥ prātipadikārthā
<pb n="098"/>
<q>eveti tadgatāmeva</q> prātipadikārthagatāmeva <q>saṅkhyāmabhinirvartayanti । ata evāgnī-
ṣomau devatā, devatātvaṃ hi kārakāvasthā, tasyāmavasthāyāmagnīṣomaprātipadi-
kādutpannā dvivacanavibhaktiḥ na saṅkhyāmāha kintu prātipadikāvasthāmātrāyā-
miti । ata evādhiṣṭhānamātrasya dvitvaṃ, devatātve punarekatvamiti</q> eta-
ddarśitam---satyaṃ hi vai devateti vadatā । nanu karmaśabdādapi vibhaktirbhavantī karmasaṅkhyā-
māha na kārakasaṅkhyāmityāśaṅkāmapākareti-<q>utpattau ceyaṃ saṅkhyā । ataḥ kārakagataiva
mantavyā । kimidamutpattāviti</q> ? ākhyātagateyaṃ saṅkhyā nopapadagatetyarthaḥ ।
tathāpi kimityāha---upapada<q>gatā hi karmagatāpi pratīyate sattvavadabhidhānāt
tisra āhutīrjuhotītivat</q> । ākhyātagatā tu asattvabhūtatvāt ākhyātārthasya
tadgatā saṃbhavantī tadākṣiptakārakagatā bhavati । evamapi samabhivyāhāro na dūrānta-
ritaḥ syāditi bhāvaḥ । <q>tasmādekaikasya svātantryamavagamyate svatantraḥ
karteti ca smaraṇāt</q> । tasmādekaikasya kartṛtvamiti । nanu bahutvaśravaṇāt sāpe-
kṣāṇāṃ kartṛtvamavagamyata ityatrāha---<q>bahutvaṃ punaḥ 1kartuḥ sāpekṣatāmāpādayati
na sāpekṣasya kartṛtvam । ataḥ kartrantaraṃ sāhityasaṃpattyarthamupādīyate ।
na kartṛtvasaṃpattyarthamanyopādānam</q> । yadyākhyātena sahasaṅkhyā na saṃbadhyate
<note>1. kartṛsāpekṣatāṃ</note>﻿
<pb n="099"/>
kintu tadākṣiptena kartrā <q>kathaṃ tarhi yugapadabhidhānaṃ ? kathaṃ ca ekaśeṣaḥ ?</q>
ye hi ekaśeṣeṇa yugapadabhidhīyante teṣāmeva vibhaktibhiḥ saṅkhyocyata iti
bhāvaḥ । pariharati---<q>mābhūt yugapadabhidhānaṃ yugapadākṣepo bhaviṣyati</q> tathāpi
yugapadavagamasiddheḥ । <q>ekaśeṣastu yadyabhidhānādṛte na saṃbhavati</q> śabdaviṣayatvaṃ
<q>tanna nāma</q> bhavatu tathāpyayameva śāstrārthaḥ nedaṃ tantraṃ ekadeśābhihitasyaiva saṅkhyā-
yoga iti pramāṇābhāvāditi manyate <q>ataḥ yathā kartṛ</q>tvepyekaikasya kṛts‍naphalaprāpteḥ
<q>na pariṣado'rthinyā adhikāra iti siddham</q> ।</p>
<p><q>।। prayoge ।।</q></p>
<p>atra bhāṣyaṃ---<quote>“nanu tṛtīye uktaṃ śāstraphalaṃ prayoktari”</quote> ityādi । tadākṣi-
pati---<q>kimidaṃ śās‍traphalaṃ prayoktarīti kastenāsya virodhaḥ ? kathaṃ vā
tenedaṃ labhyate</q> yadi hi tenāsya virodho bhavet punaruktatā vā tadā yujyeta <quote>‘nanu
ca tṛtīye uktamiti’</quote>। na caitad‌dvayamapyasti iti । samādhatte---<q>yadā prayok‍tṛtvaṃ
karmaṇi śabdārthaḥ tadā bacanasya vivakṣā prāp‍noti । vivakṣite vacane aviva-
kṣitābhidhānaṃ viruddham</q> । asyārthaḥ---śāstraphalaṃ prayoktarīti prayok‍tṛtvaṃ karmaṇi
śabdevocyata ityuktam । prayok‍tṛtve sati tasyopādeyatvāt saṅkhyāyā apekṣitatvena
vivakṣā prāpnoti । tataścāniyatasaṅkhyānāṃ yāgāśaṅkā virudhyata iti virodhāmi-
prāyeṇākṣepaḥ । yata eva virodhābhiprāyeṇākṣepaḥ atassamādhānakāle idamuktaṃ <quote>“tadevā-
kṣipyata”</quote> iti । <q>kathaṃ punarākṣepaḥ ? niyojyasya hi karmaṇi <quote>‘idamasya’</quote>﻿
<pb n="100"/>
ityevaṃ saṃbandho'vagamyate asyātreti vā</q> । niyojyasya karmaṇyaiśvaryamityadhikāra-
lakṣaṇasambandho'pi niyojyasyaiva nānyasya । yaśca niyojyassa evādhikārī sa eva
karteti । <q>ato yathāniyuktasyaiva saṅkhyāsaṃbandha iti pūrvaḥ pakṣaḥ</q> ।1 niyojyatve
saṅkhyā vivakṣitetyāha---<q>kāmimātratayā ca niyogaḥ na saṅkhyāpekṣa ityu-
ktam</q> । nanu svargakāma ityekavacanaśravaṇāt saṅkhyāyuktasyaivādhikāra iti atrāha---
<q>svargakāme ca vibhaktivacanaṃ bhāvārthānapekṣamityuktam</q> tadanukāritvāt svargakāmo
yajeta ṛddhikāmā yajeranniti śravaṇāt । nanu bhavatu saṅkhyāśūnyo niyoga iti
tathāpi kartā kimiti eko na bhavatītyatrāha---<q>niyojyasya bhāvārthasaṃbandhaḥ
kartṛtvamityetaduktaṃ na bhāvasaṃbandhasya niyoga ityarthaḥ । tasmānna bhāvagatā
saṅkhyā vibakṣāmarhati adhikārapadagateva</q> । yadi hi adhikārapadagatā vivakṣyeta
tadā liṅgamapi vivakṣitaṃ syāt iti striyā adhikāro na syāt । <q>kiñca phalasya
puruṣārthatāparyantaṃ caitadvākyamityuk‍taṃ</q> tṛtīye । <q>tatparatve ca vākyasya
kriyākārakasaṃbandho natarāṃ vivakṣyeta । nanu kriyākārakasaṃbandho'pya-
trāvagamyate । sa kathaṃ tyajyate</q> । yathā phalapuruṣārthasaṃbandho'vagamyate tathā
kriyākārakasaṃbandho'pi avagamyamāno'sau kathamiva tyajyata iti । uttaraṃ---<q>anya-
<note>1. mātṛkāyāṃ bhavannityadhikam ।</note>﻿
<pb n="101"/>
<q>paratvādbākyasya</q> । bhavatvanyaparaṃ vākyaṃ tathāpi kimityāha---<q>ekārthaṃ caikaṃ vākya-
mityuktam । ato viṣaṃ bhakṣayediti ca na vivakṣyate</q> । asyārthaḥ-vyutpattyabhi-
prāyeṇa śabdārthapratītiḥ । vṛddhavyavahāre'pi vyutpattiḥ । tatraikaṃ vākyamekamevārthamava-
gamayatīti vyutpattiḥ । tena arthāntaraparatve arthāntaraṃ na pratīyate vyutpattivirahāt
iti । ato na vivakṣitetyucyate । pratipattibhramastu sāmānyato dṛṣṭanibandhanaḥ syāt ।
yathākāmī prayoge syāditi । yadācaikaṃ vākyametadarthadvayaṃ pratipādayituṃ na śaknoti ।
<q>evaṃ ca iṣvasanadṛṣṭānta upapan‍no bhavati । liṅgamuktam । atrābhidhīyate ।
na karma vā saṅkhyāpyavivakṣitā śakyate vak‍tum</q> । yathā karma avivakṣitamiti
na śakyate vak‍tuṃ na tathā saṅkhyāpītyarthaḥ । <q>kutaḥ ? viśiṣṭa eva hi karmaṇyadhi-
kāro bhavati yathā dravyaviśiṣṭakarmaṇyadhikārāvagamāt na dravyāntareṇa kriyate
tathā kartṛsaṅkhyāviśiṣṭe karmaṇyapyadhikārāvagame na saṅkhyāntaramāśrīyate</q>
viśiṣṭaṃ yatkārakaṃ kartrākhyaṃ tasyā yā saṅkhyā tayā viśiṃṣṭa caitatkarma tena tadviśiṣṭatā-
saṃpattaye saṅkhyā ādaraṇīyetyarthaḥ । nanu ca bhavatu viśiṣṭaṃ karma tathāpi vākyaṃ
tatparaṃ na bhavati ityatrāha---<q>na ca svargaḥpuruṣasyetyevaṃparaṃ tadvākyaṃ kiṃ tarhi
asmin karmaṇi asyādhikāra iti</q> । bhavatvevaṃ tathāpi kimityatrāha---<q>adhi-
kāraścāyaṃ</q> vidhyarthaścāyaṃ <q>viśiṣṭakriyākārakasvārthaphalaprayuktaḥ pratīyate iti
sarvamanavadyam</q> । ekakartṛkakriyārtho yuktaḥ svārthaḥ phalasāghako vidhyarthaḥ pratīyata
ityarthaḥ । nanvevamapi adhikāriṇaḥ phalaṃ na prayok‍tuḥ ityatrāha---<q>evaṃ ca sati
prayok‍tuḥ phalamityetadapi siddham । adhikāryeva hi prayoktā</q> । tenādhi-
<note>1. vagamotmā - mā</note>﻿
<pb n="102"/>
kāriṇaḥ phalamucyamānaṃ prayok‍turbhavati । anyasyāprayok‍tṛtvāt । yadi niyogaparamidaṃ
vākyaṃ kathaṃ tarhi karmādīnāṃ tārtīyo viniyogaḥ ityatrāha---<q>karmādīnāṃ tārtīyo
viniyoga etasmādeva</q> niyogādeva । yadi niyogādeva phalasya puruṣārthatā
'vagamyate tadā <q>yatpunaridamuktaṃ bhāṣyakāreṇa ātmanaḥparasya vā svargaṃ kāmayataḥ
svagarkāmapadābhidhānamaviśiṣṭam । ātmanepadācca liṅgācca</q> । śabdai(da)stu
śabdārthe niyojyasyaiva phalāvāptiruktā । <q>ādhāne ātmanepadakartṛkopanyāsācca
aṅgaphalānāmapi pradhānakartṛsaṃyoga uktaḥ । kimanenoktam</q> ? uttaramāha---
<q>sarvaviśeṣaṇaviśiṣṭaniyogāt sarvamidaṃ labhyate yadātmanepadaṃ kartṛgāmitāmava-
gamayati phalasya yacca svargakāmapadamātmasaṃbandhini kāme kāmitāmabhidhatta
iti</q> liṅgasthānīyamidamuktamiti bhāvaḥ । <q>pāṇinirapyayameva prayogo liṅgābhidhāne</q>
ātmanepadaliṅgābhidhāne <q>nimittaṃ yadevaṃ smarati yajate yajamāna iti bhavati
yajanti yājakāḥ</q> asminneva prayoge niyogasāmarthyena svārthatāṃ phalasya jñātvā svārthe
phalamātmanepadaṃ bhavatīti smaraṇaṃ anyathā nirmūlaṃ syāt । upasaṃharati---<q>ato yathā-
nimittamevā</q>tmanepadādi nimittānatikrameṇaiva <q>niyogādapyavagatirbhavatīti</q> liṅga-
tvena <q>nimittopanyāso bhāṣyakārasya</q> । adhikaraṇārthamupasaṃharati---<q>ato
vivakṣitā saṅkhyeti sūk‍tam pratipadvidhānaṃ tu prakṛtāvasaṃbhavāt utkṛṣyate
vākyāditi tṛtīye uktam</q> ।</p>﻿
<pb n="103"/>
।। prakramāttu ।।
<p><q>kathaṃ punaratra saṃśayaḥ ? katha vā na saṃśayaḥ ? phalaparyantaḥ kāmādhikāra
ityuk‍tam</q> । tatra yadi kāraṇāntareṇa <q>phalaprāptau satyāṃ nivṛttaḥ kāmaḥ</q> kathañcidvā
<q>anyato</q> doṣadarśanādeḥ <q>tadadhikāra eva nivṛtto bhavati । niradhikārasya
cānuṣṭhānaṃ na śabdāt nāpyanyato'vagacchāmaḥ । tasmādapratiṣṭhitamevemaṃ
saṃśaya paśyāmaḥ</q> । asyārthaḥ-na nimittaparyantaḥ kāmādhikāraḥ kintu phalaparyanta
ityuktam । yadi nimittaparyantaḥ syāt tadā kāmanā utpannā satī nimittamiti
nivṛttāyāmapi kāmanāyāṃ prayogaḥ parisamā[pyaḥ](pta) syāt । phalaparyante tu kāmanā-
nivṛttau puruṣasya karmaṇyaiś‍varyanivṛttiriti kinnibandhanamanuṣṭhānam । ato vītāyāmapi
phalecchāyāṃ prayogaparisamāptisaṃbhāvanā'nupapanneti । <q>ucyate । idamatra saṃśayadvāram ।
kartavyatāpūrvakaṃ hi karmādīnāṃ phalapuruṣasaṃbandhamuk‍tavanto'dhikārajñāḥ</q> ।
asyārthaḥ-yo'yaṃ phalapuruṣayoḥ sambandhaḥ sa kartavyatājñānapūrvakaḥ na punaḥ phalapuruṣa-
saṃbandhajñānapūrvikā kartavyatāvagatiḥ । phalakāmasya hi puruṣasya vidhyarthaḥ kartavya-
tayā'vagamyamānaḥ kartavya eva na bhavati yadi phalasiddhirnākṣipatīti । evaṃ phala-
puruṣayoḥ sambandho'vagamyate na punaranyathā । tena phalapuruṣasaṃbandhāvagamāt prāgeva
tāvat kartavyatā'vagamyate । tathāpi kimityāha-<q>pravṛttaścet kartavyatāyāṃ kāritaḥ
śāstreṇetyavagacchāmaḥ</q> । kartavyatājñānena karmakartavyatāvagamanibandhane'nuṣṭhāne
pravṛttiḥ kartavyatāvagame jāte tanmātranibandhanatvāttadanuṣṭhānasya pravṛttaḥ puruṣaḥ śāstreṇaiva
<pb n="104"/>
pravṛttiyogyamarthaṃ jñāpayatā puruṣo'nuṣṭhānaṃ kāryate । nānyathā । tena kartavyatayā
vidhyarthaṃ bodhitavatā śāstreṇa kāritamevānuṣṭhānamiti । nanu copakramamātre bhavatu śāstrasya
vyāpāraḥ ityatrāha---<q>śāstraṃ copakramāderapavargaparyantasya svārthasyābhidhānam । ato
nāparisamāpyāvatiṣṭhate avayavaśo'navagamānniyogārthasya । nanvevaṃ tarhi
phalārthatā karmaṇo nopapadyata ityuktam</q> । iṣṭalakṣaṇaṃ hi phalam । yadā tadiṣṭaṃ na
bhavati tadā tatphalameva na bhavatīti pariharati---<q>pravṛttau tāvannimittatayā nānupapannam ।
pravṛttikāle kartavyatāvagamena prayojanam । tasyāṃ cāvasthāyāṃ satyāṃ kāmanāyāmadhikāra-
nimittatvāt upapannamanuṣṭhānam <q>pravṛttau cāparisamāptereva śāstraṃ karaṇamityuktam ।
ataḥ paramadhikārānuvṛttiḥ k‍vopayujyate</q> । nivṛtte'pyadhikāre nānuṣṭhānaṃ nivartata
ityarthaḥ । <q>tasmāt vītāyāmapi phalecchāyāṃ samāpanīyaṃ karmeti manyate । evaṃ
prāpte'bhidhīyate - satyamārambhaḥ apavargaparyantaḥ śāstrārthaḥ । satyaṃ cāvayavaśo
nāvagamyata</q> iti । <q>na punaradhikārādṛte śāstraṃ kāraṇamityavagantuṃ śakyate</q> ।
ayamabhiprāyaḥ-yasya vidhyarthaḥ kartavyaḥ tasyaḥ tatsādhake sāṅgapradhāne'dhikāraḥ । kāma-
nāyāṃ ca nivṛttāyāṃ na kāryo vidhyarthaḥ । puruṣasya kāryatayā'vabhāsipramāṇābhāvāt ।
akāryabhūte ca vidhyarthe tatsādhake'pyavikāro nivṛttaḥ । nivṛtte cādhikāre kinnibandhana-
manuṣṭhānam । <q>nanu pravṛttau nimittatayopapannamanuṣṭhānamityuktam</q> । uttaraṃ---<q>nāsādhyaṃ
nimittaṃ bhavitumarhati</q> । asyārthaḥ - yadaiva puruṣasya kāmanā vidyate tadaiva putrādikaṃ
sādhyam । sādhyaṃ ca sat tadadhikāranimittam nānyathā । tena yadyapi pravṛttidaśāyāṃ
<pb n="105"/>
kāmanāyā vidyamānatvāt sādhyatāyāṃ satyāmadhikāranimittatā putrādeḥ tathāpi vītāyāṃ
phalecchāyāṃ asādhyabhūtaṃ nādhikāranimittamiti nimittābhāvena adhikāranivṛttau
nāstyanuṣṭhānamiti । tasmādasādhyasya nimittatā nāstītyāha---<q>yathāpratipannameva hi
nimittaṃ nāpratipannaṃ sādhyanimittatayā pratīyate</q> । kāmanāviṣayasyādhikāra-
viśeṣaṇatvāt syādityuktam । <q>ataḥ pravṛttāvapi yāvannimittameva pravṛttiḥ
nimittābhāve vā uparamaḥ</q> । yāvadevādhikāranimittamasti tāvadeva satyadhikāre-
'nuṣṭhānaṃ kartavyam । tadabhāve ca nānuṣṭhānamastīti <q>nyāyavido manyante</q> । ayamatra
saṅkṣepaḥ---prārambhasamaye satyāṃ kāmanāyāṃ sādhyatayā putrādikaṃ avagamyamānaṃniyojya-
viśeṣaṇamastīti niyogaṃ tāvatpuruṣaḥ kartavyatayā'vabudhyate । tatsādhakatayā'vasāne'pi
pradhāne vikārāvagamo jātaḥ tadeva cānuṣṭhānaheturiti pūrvaḥ pakṣaḥ ।</p>
<p>notpannamātramadhikārajñānamanuṣṭhāne hetuḥ । kiṃ tarhi ? anuvartamānam । na
vītakāmasyādhikārajñānānuvṛttirastīti rāddhāntaḥ । <q>yatpunaridaṃ bhāṣyakāreṇoktam-
vedaivāsau mayaitatkartavyamiti upāyaṃ tu na vedeti</q>--- asyārthaḥ---pṛcchataścāyamāśayaḥ-
anena kila bhāṣyeṇaivamāha-svata eva puruṣaḥ phalecchayā'ṅge pravṛttaḥ iti । sa cāyamarthaḥ
ihānupayogīti । uttaraṃ---<q>ayamarthaḥ phalecchoparame tāvat śāstraṃ na pratyakṣī-
bhūtamasti</q> । asyārthaḥ - phalecchā kartavyeti vacanaṃ nāsti । yadi vacanaṃ syāt sādhye
karaṇabhāvo dhātvarthasya । asti cet akāraṇabhūte cet tadā phalecchoparame śāstrasya
pratyakṣībhūtatvāt phalecchoparama eva nopapadyate । na caivaṃ vacanamasti । <q>ato vītāyāṃ
phalecchāyāṃ avadhūtaśāstrārthāyāṃ na karaṇatā dhātvarthasyopapadyate</q> । icchābhāve
phalasyāniṣṭatvāt na sādhyārthaḥ na cādhikāra iti <q>sa eva śāstrārthābhāvo</q> bhāṣya-﻿
<pb n="106"/>
kāreṇānena darśitaḥ । <q>nanu caitat</q> bhāvārthādhikaraṇaviruddham yadidamucyate na
yāgaḥ kartavyatā codyata iti । <q>uttaraṃ-yathā na virudhyate tathā svargakāmādhi-
karaṇe darśitam । yatpunaridaṃ pakṣāntaropanyasanaṃ śiṣṭavigarhaṇāt parisamāpa-
nīyamiti tathā kimiti vigarhanta iti paricodya kimatra kāraṇāntareṇetya-
syaiva śiṣṭavigarhaṇasya samāptau kārāṇatoktā । tathā <q>mithyāsaṅkalpadoṣaśca
darśitaḥ । tadidamasamañ‍jasamiva pratibhāti । kathamasamañ‍jasam ? yadi
tāvat mithyāsaṅkalpadoṣaparihārāyaiva prakrāntaparisamāpanaṃ tarhi na śakyaḥ
śiṣṭavigarhaṇopanyāsaḥ ।</q> vināpi śiṣṭavigarhaṇayā mithyāsaṅkalpadoṣaparihārārthatvenaiva
siddheḥ । <q>atrocyate । mithyāsaṅkalpataivātra nāsti ।</q> kutaḥ ? <q>śāstrārthe hi
saṅkalpaḥ kṛtaḥ na ca vītecchasya samāpanaṃ śāstrārthaḥ ।</q> yathā śāstrārthonopapadyate
tathā darśitam । te tveva manvate । <q>vigarhayitāraḥ śiṣṭā evaṃ manyante । mithyā-
saṅkalpadoṣo'syāsti yo'yaṃ prakrāntaṃ na parisamāpayati iti matvā ca
vigarhante atastadvigarhaṇāt samāpanaṃ kartavyam ।</q> yadi mithyāsaṅkalpadoṣabudhyā
vigarhante nirmūlamidaṃ vigarhaṇaṃ paramārthato mithyāsaṅkalpadoṣābhāvāt । tenocyate
<q>kimiti nimūlamidaṃ vigarhaṇamāśrayante ।</q> iti । <q>kimatra mūlānveṣaṇena ।
idameva</q> śiṣṭavigarhaṇaṃ mahad‍duḥkham । nirmūlamapi tāvadbhavati śiṣṭavigarhaṇam । tacca
<pb n="107"/>
tathābhūtamapi । <q>duḥkhaparihārārthaṃ ca kṛtino yatnavanta iti suṣṭhūktaṃ - vigarhante
tāvacchiṣṭā iti ।</q></p>
<q>।। loke ।।</q>
<p>saṃśayamāṣyāmarthato vyācaṣṭe - yadidaṃ 2<q>sūtradhāraiḥ karma kriyate tatkiṃ
prārabdhaṃ samāpanīyaṃ uta vītāyāṃ phalecchāyāṃ tata evoparama iti ।</q> atra
bhāṣyakāraḥ śāstrīyatvaṃ vicārayati । tadākṣipati---<q>nanu śiṣṭavigarhaṇābhayāt
samāpanīya karma, na śāstrīyamiti । atastadevānusaraṇīyaṃ ki vigarhante
neti । kiṃ śāstrīyāśāstrīyatvānusaraṇeneti ।</q> asyārthaḥ---prakrāntaparisamāptau
śiṣṭavigarhaṇameva kāraṇaṃ na śāstrīyatvam atastadevānusaraṇīyam - kiṃ vigarhante
kramasādhyaparisamāpanaṃ uta neti kiṃ śāstrīyānusāreṇa । samādhatte---<q>ucyate - satyameva
yadi nirūpādhikameva tadvigarhaṇaṃ</q> bhavet tadā na śāstrīyānusāreṇa kriyeta । tena
idaṃ śāstrīyaṃ idaṃ prārabhya na parisamāpayati tasmāt mithyāsaṅkalpadoṣo'sti iti ।
evaṃ manvānāḥ <q>śāstrīyamiti kṛtvā vigarhante nāśāstrīyaṃ</q> atasta<q>d‍bhramāpanuttaye</q>
śāstrīyatvabhramāpanuttaye <q>vicāraṇīyaṃ</q> śāstrīyatvam । [a] (ya to vicāraṇīyameta-
dbhavati । tatra <q>devatāsaṃbandhāt prāyaścittavidhānena śāstrīyamiti pūrvaḥ pakṣaḥ ।
na hmaśāstrīyasya śāstrīyamaṅgaṃ bhavati vaiguṇyasamādhirvā । yatkhalu
<note>1. p. 1398</note>
<note>2. sūtrakāraiḥ-mā</note>﻿
<pb n="108"/>
<q>(a)śāstrīyaṃ tatra devatā aṅgaṃ sambhavati</q> śāstraikasamadhigamyatvāt devatābhāvasya ।
aśāstrīyasya yadaṅgaṃ tat anvayavyatirekasamadhigamyam । aśāstrīyasya vaiguṇyasamādhiḥ
aśāstrīya eva bhavati pramāṇāntarasamadhigamyatvāt । tena śāstrīyatvamavagamyate ।
śāstrīyaṃ cet tadā prakrāntāparisamāpane sambhāvyata eva śiṣṭavigarhaṇeti tannivṛttaye
samāpanīyameva gṛhādi ārabdhamiti ।</p>
<p><q>atrocyate । na śāstrīyamiti pramāṇamasti ramaṇīyārthatvāt praya-
tnasya ।</q> ato'nvayavyatirekamūlānyeva kṛts‍nāni sasūtrāṇi na vedamūlāni । <q>yadapi
cedaṃ smaranti sūtrakārāḥ brāhmaṇasyedaṃ gṛhādi rājña idamiti, yathācodi-
tasyānyathākaraṇe maraṇādipratyavāyaṃ smaranti tadapyanvayavyatirekamūlaṃ vaidya-
kādivat । yatpunaḥ prāyaścittaṃ devatāvidhānaṃ ca puruṣārthatvāt na gṛhādi-
karmārthamiti parihṛtam ।</q> asyārthaḥ---śāstramūlamevedaṃ prāyaścittādi tathāpi na
śāstrīyaṃ gṛhādyaṅgatvenāśravaṇāt prāyaścittādeḥ । kimarthaṃ tarhi smaraṇaṃ ? puruṣārtho['to]
na deṣa iti ।।</p>
<p>।। pratiṣedhe ।।</p>
<p><q>kimidaṃ niyogavyāpāracintanam kiṃ nañartho vidhīyate uta dhātvarthaḥ
tadviśiṣṭa iti । dvaitīyaniyogacintanamidam ।</q> kiṃ nañartho viṣayaḥ atha
<note>1. karmārambhaṇārthaṃ</note>
<note>2. 1399</note>﻿
<pb n="109"/>
nañarthaviśiṣṭo dhātvartha iti । bhavatu viniyogacintanaṃ ko doṣaḥ ? ākṣeptā āha---
<q>na khalu kaściddoṣaḥ pūrvottarapakṣayoḥ kintvasaṃbandho'dhikāralakṣaṇe ।</q> dvitīya-
cintārūpatvāt । samādhatte - <q>evaṃ tarhi adhikāracintaiveyam । kathamadhikāra-
cintā ? ittham । yadyatra nañartho vidhīyate tato bhakṣayatiḥ adhikāri-
viśeṣaṇam ato nañarthaviśiṣṭakarmavidhiḥ । tataḥ kalpyamadhikāri-
viśeṣaṇaṃ viś‍vajita iva । tatsiddha‍yarthaṃ cedaṃ balābalacintanamupanyastam ।</q>
nañarthe vā audāsīnyātmake vidhiviṣaye prakārāntareṇa sambandhamalabhamāno balāt
bhakṣayatiḥ adhikāriviśeṣaṇam । yadā tu karmāntaravidhiḥ tadā viśvajinna‍yāyena
kalpyamadhikāriviśeṣaṇam adhikāriviśeṣābhidhāyakatvāt asti lakṣaṇe saṅgatiḥ ।
<q>pūrvapakṣavādī bhāvārthāḥ karmaśabdāḥ ityutsargaṃ manvānaḥ viśiṣṭavidhiṃ manyata
iti ।</q> <quote>‘bhāvārthāḥ karma śabdā’</quote> ityatrādhikaraṇe bhāvārthānāṃ vidhiviṣayatvamuktam ।
na ca nañarthaḥ audāsīnyātmako bhāvārthaḥ tena vidhiviṣayatā tasya na yuktā । nanu
abhāvārtho dadhyādi <quote>‘dadh‍nā juhoti’</quote> iti vidhiviṣayaḥ ityāśaṅkyāha-<q>tadāśrita-
tvāccopapadavidheriti ।</q> bhāvārthāśrita evopapadapadārtho vidhīyate । <q>etaduktaṃ
bhavati ।</q> bhāvārtha eva tadanurakto vidhīyate prāptāprāptavivekena tu upapadavidhiḥ iti ।
tasmāt bhāvārthātmako'bhakṣaṇasaṅkalpa eva lakṣaṇayā vidhīyata iti yuktam ।</p>
<p><q>kiñca nañarthavidhāne'nuṣṭhānamāpadyate ।</q> yadi hi nañartho vidhīyate
tadā prasajyamānaṃ bhakṣaṇamevādhikāriviśeṣaṇamiti anuṣṭhānamāpadyate । <q>kathaṃ ? prati-
ṣiddhamapi hi yanna puruṣasyopakaroti abhyudayena duḥkhaparihāreṇa ca na tatra</q>﻿
<pb n="110"/>
<q>buddhipūrvakāriṇaḥ pravartanta iti laukikāḥ । tasmādayameva śāstrārthaḥ śreyān ।</q>
pravṛttyānu[rūpyāt] yadi phalamantareṇa pravṛttirnāsti tadā nañarthavidhipakṣe'pi tarhi
phalaṃ kalpyamityāha---<q>nanu ca nañarthavidhāne'pi pratyavāyakalpanā bhavatu kiṃ</q>
nañarthādeva pratyavāyaḥ uta niṣidhyamānāyāṃ kriyāyām iti vikalpya dṛṣayati---<q>kathaṃ
nañarthavidhau pratyavāyaḥ śakyate kalpayituṃ</q> nañarthādeva pratyavāyakalpanena
<q>natarāmanuṣṭhānaṃ prāp‍noti</q> pratyavāyahetorananuṣṭhāpakatvāt । <q>atha viṣayānuṣṭhānena</q>
bhakṣaṇānuṣṭhānena <q>pratyavāyaḥ kalpyate pratiṣedhānuṣṭhānenāsau parihṛto bhavati
lokavat iti । tadayuktam yasmānnañarthavidhistāvat nañarthe eva paryavasito
bhavati</q> na viṣayānuṣṭhānaṃ bodhayatīti । <q>viṣayānuṣṭhānaṃ tu laukikam । laukike
cānuṣṭhāne yadi na laukikāt</q> pramāṇāt <q>pratyavāyo'vagamyate kutaḥ anyataḥ
śakyate'vagantum ।</q> viṣayanibandhanapratyavāyakalpanāṃ vināpi vidheranubandhadvayāva-
gamāt na śakyate kalpayituṃ pratyavāyaḥ kāmapravṛttiḥ syāditi <q>tasmānnaivānyathā
puruṣārthatā upapadyate ityabhakṣavidhiḥ syāt ।</q> tasmin pakṣe viśvajita iti svarga-
phalatvena karmaṇaḥ puruṣārthatopapattiḥ ।</p>
<p><q>atrābhidhīyate - satyaṃ yadāha devānāṃ priyaḥ</q> abhakṣaṇavidhipakṣe puruṣārtha-
teti । <q>kintu nāsāvabhakṣavidhiḥ pratīyate yato bhakṣayatistāvat bhakṣaṇamācaṣṭe</q>
<note>1. na ñarthe ityarthaḥ</note>﻿
<pb n="111"/>
<q>nañapi nivāraṇaṃ nivṛttimāha</q> । audāsīnyamiti yāvat <q>padadvayenāpyabhakṣaṇa-
mevāsad‍bhūtaṃ gamyate । na ca tadvidhātuṃ śakyate akriyārūpatvāt । māna-
sastu vyāpāro na padāt</q> pratīyate <q>na vākyāt</q> pratīyate । apratītasya ca
vidheyatā nopapadyate । nanu abhakṣaṇavallakṣaṇayā saṅkalpo'vagamyate ityatrāha---
<q>anīkṣaṇādiṣu vrataśabdaḥ sākṣācchrūyate</q> । ato yukta tatra vratalakṣaṇā । vrataśabdasya
saṅkalpavacanatvāt tatsāmānādhikaraṇyāt । atra tu tathā vidhaṃ na kriñcidasti । atra tu
bhakṣayatiranyena sambandhamanubhavitumaśak‍nuvan <q>galepādukayā adhikṛtaviśeṣaṇaṃ
nañarthasya vā'bhāvārthasyaudāsīnyamayuktameva vidheyatvam</q> । kasyacicchabdasyā-
virodhāt । śabdāvirodhena hi bhāvārthaḥ nāniyogaviṣayatvamuktam na dhātvarthatvādeveti
<q>nibandhanakāraḥ</q> śabdabalavādī manyate ।</p>
<p><q>nanu cānuṣṭhānaṃ nopapadyata ityuktam</q> । samādhatte-<q>kimiti nopapadyate</q> ।
ekagranthenāha---<q>kiṃ kartavyatāvagamo nāsti ?</q> asyārthaḥ---yadi hi vinā phalaṃ
kartavyatāvagamo na syāt tadā syādeva phalāmāve'[na]nuṣṭhānam । asti ca phalaṃ
vināpi kartavyatāvagamaḥ । tasmāt <q>kartavyatāvagame sati kāmādayaḥ sambadhyanta
iti darśitaṃ bhāvārthādhikaraṇe</q> । tenāsti phalaṃ vināpi kartavyatāvagamaḥ । nanu
ca svargakāmādivat bhavatvatrāpi phalāvagamaḥ ityatrāha---<q>yatra te svargakāmādayaḥ
tatraivāmyudayaparyantaḥ kartavyatāvagamaḥ । yatra punaḥ na vidyate kastatra karta-
vyatāvagamamahnupate</q> । kartavyatājñānāccānuṣṭhānaṃ na phalāvagamādityuktam ।
<pb n="112"/>
tanmūlatvāt</q> kartavyatājñānapūrvakānuṣṭhānamūlatvāt <q>phalāvagateḥ ।</q> anuṣṭhānaparyante hi
kartavyatājñāne sati svargādiḥ kāmyamāna[ma]sya phalatvena saṃbadhyate nānyathā । yata
eva kartavyanājñānamātreṇānuṣṭhānasiddhiḥ <q>ata eva jīvanāderapyadhikāriviśeṣaṇatvaṃ
siddhaṃ bhavati । evaṃ kartavyatāmavagacchannapi yo nāma na karoti svargakāma-
codanāsvapi tasyākriyāṃ ko nāma vārayituṃ kṣama iti । yopi svarṇa-
mupalabhya mṛttiketi brūyāt kastasyottaraṃ dadāti ।</q> kartavyatāmapi yo nāma
akartavyatāmāha kastasyottaraṃ dadātīti । yadi kartavyatāmātreṇānuṣṭhānaṃ <q>kimiti tarhi
bhāṣyakāraḥ</q> śiṣṭavigarhaṇamupanyasyati । vināpi śiṣṭavigarhaṇamanuṣṭhānasiddheḥ । samādhatte
---<q>ayamabhiprāyo bhāṣyakārasya-yo'pi laukikaśāstrāvagatimavidvān phalā-
bhāve na karoti tasyāpi mūḍhātmano vidyata eva laukikaṃ śiṣṭavigarhaṇaṃ
pravṛttaye । tasmānnāyamaṣahnotuṃ śakyate vākyārthaḥ---kaḻañ‍jabhakṣaṇaṃ na
kuryāditi ।</q></p>
<p><q>।। tasmiṃstu ।।</q></p>
<p>adhyāyasaṅgatisiddha‍yarthaṃ saṃśayaṃ bhāṣyakārīyaṃ vyācaṣṭe---<q>idamatra cintyate
<note>1. p 1402</note>﻿
<pb n="113"/>
kimanugamanādinā ācāragaṇena jātamātro'dhikriyate uta upanīta eva ।</q>
evadeva vivṛṇoti---<q>etaduktaṃ bhavati - kiṃ jananamevādhikāriviśeṣaṇaṃ utopanaya-
namiti । tatra pūrvapakṣavādī pranyate - svargādestāvadadhikāriviśeṣaṇatā nopapadyate
dṛṣṭārthatvādācāragaṇasyādhānasyeva ।</q> yathā''dhāne'gnyarthe svargāderadhikāriviśeṣaṇatvaṃ
nāsti tathā'sminnapyācāragaṇe dṛṣṭārthenaivātrādhikāra iti na svargakāmasyādhikāraḥ
kalpyate । <q>tasmāt sāmarthyameva adhikāriviśeṣaṇam ।</q> yadi sāmarthyamevādhi-
kāriviśeṣaṇaṃ tadā jātamātrasyāsāmarthyāt kathaṃ jātamātrasyādhikāraḥ ucyata ityāha
---<q>nanu caivaṃ sati na jātamātrasyādhikāraḥ ।</q> pariharati---<q>etaduktaṃ bhavati
nopanayanamapekṣate iti ।</q> anupanītaparo'yaṃ jātamātraśabda iti yāvat ।</p>
<p><q>evaṃ prāpte'bhidhīyate upanayanottarakālamevādhikriyata iti । kā yuktiḥ?
svādhyāyādhyayanottarakālaṃ hi vaidikaiḥ padārthaiḥ adhikriyate । vaidikaśca
pāṭhagaṇa iti smṛtipāde uktam । svādhyāyādhyayanaṃ tu upanītasya ।</q> tenopa-
nayanottarakālamācāreṣvadhikāra iti anena bhāṣyārthasvarūpamuktam । akṣiyati-<q>bhavatu
svādhyāyādhyayanamupanītasya । padārthāstu yathā yasyāvagamyante upanīta-
syānupanītasya vā tasyaiva te na bhavanti yathā niṣādasthapateriṣṭiḥ ।</q> atra
codayati-<q>nanu ca tatra</q> sthapatīṣṭau <q>svādhyāyavirodhāt</q> karmadhārayavirodhāt <q>evamabhyu-
pagatam</q> niṣādasyaivādhikāra iti । iha tu ācāragaṇe <q>svādhyāyāvirodhāt adhīta-﻿
<pb n="114"/>
<q>vedānāmevādhikāro bhaviṣyati kāmivat</q> yathā kāmināmadhītavedānāmevādhikāraḥ
tathehāpi । anyathā tatrāpyanadhītavedānāmadhikāranivṛttiḥ syāt । pariharati---<q>ayukta-
midaṃ</q> adhītavedānāmevādhikāra iti pramāṇābhāvāt । yattu kāmināmivetyuktam
tatrāha---<q>tatra hi adhītavedasaṃbhave na adhyayanaprayuktau pramāṇamasti viduṣāṃ
kāmināmityuktam । iha punaramantrasādhyatvāt ācāragaṇasya naitacchakyate
vak‍tuṃ</q>---anadhītavedo nādhikriyata iti yasmānmantraprayuktiratra nāsti ityuktam । tato-
'nadhītavedasyāpi adhikāro yuktaḥ । <q>kiñca na copanītamātra evādhītavedo
bhaviṣyati ।</q> yadyadhītavedasyādhikāraḥ yadyupa/?/nītamātra evādhītavedo bhavet tata evaṃ
syāt । na caitadasti । tasmādupanītādhikāre vaidikatva/?/pradarśanaṃ śaṅa‍kyameva । atrābhi-
dhīyate---<q>ayamabhiprāyo bhāṣyakārasya । prāgupanayanādvidhayaḥ pituḥ dārviho-
mikasya vopalabhyante । upanayanaṃ cācāryasya ।</q> ayamāśayaḥ---yāvantaḥ keci-
dvidhayo vaidikāḥ te sarve upanītasya sataḥ nānupanīto'dhikārīti piturevādhikāraḥ ।
<q>dārvihomikasya vā kartu</q>kāmasya । bālakasyopanayane ācāryo'dhikārī kartā
ca । <q>taduttarakāla tu saṃskṛtaviṣayā vaudikā vidhayaḥ śrūyante । tanmūlāśca
smārtā apīti te'pi taduttarakālabhāvina eveti bhagavān bhāṣyakāro
manyate</q> sarvatra hi dṛṣṭānusāryanumataṃ vaidikāśca vidhayaḥ pratyakṣāḥ upanītaviṣayāḥ smṛtyanu-
mitā api tathaiva bhavitumarhantīti bhāvaḥ । <q>tasmātsūktaṃ upanītasyādhikāra iti ।</q>﻿
<pb n="115"/>
<p><q>।। abhyāsaḥ ।।</q></p>
<p>kathamatra pūrvapakṣamāśaṅkate ? yathā kālāṅgatvāt karmaṇo vaiguṇyamāpadyate tasmādā-
gate kāle'nuṣṭhānaṃ kartavyam tatrāha---<q>asminnadhikaraṇe sarvaśaktyadhikaraṇe sthite
bhavati saṃśayaḥ kiṃ kālaśūnyaḥ śaucaśūnyaśca prayogo hi jīvananimittatayā
kartavyaḥ uta neti ।</q> asyārthaḥ---sarvaśakta‍yadhikaraṇe idamuktaṃ adhikārabalenāṅa‍ga-
tyāgenānuṣṭhānaṃ kartavyamiti । tadihāpi jīvananimittakaḥ prayogaḥ kimadhikārabalena
uṅgabhūtakālaṃ parityajya kartavyaḥ ata neta cintā । <q>tatra pūrvavādino'bhiprāyaḥ---
nimittabalenāṅa‍gatyāgo'bhihitaḥ tasmāt yāvannimittaṃ prayogaḥ ।</q> asyārthaḥ---
jīvananimitto jīvanādhikāraḥ kālābhāve'pi jīvanaṃ nimittabhūtamasti iti tadbalenāṅa‍ga-
bhūtakālaparityāgenānuṣṭhānaṃ kartavyamiti <q><quote>‘‘juhudhi juhadhi’’</quote> ityeva hotavyamiti ।</q>
kimiti juhudhi juhudhi ityeva hotavyamiti । ābhīkṣaṇyena hotavyamityarthaḥ । tathāhi
---kriyāsamabhihāre tavyapratyayārthe juhoterloṭ‌vidhīyate tasya sthāne hiśabdādeśaḥ
sa ca loṭa ādeśaḥ । tathāca sūtraṃ---<quote>‘‘kriyāsamabhihāre loṭ loṭo hisvau vā ca
tad‍dhvamoḥ tataśca <quote>‘ābhīkṣaṇye dve bhavataḥ’</quote> iti dvirvacanam । tathā <quote>‘yathāvidhyanu-
prayogaḥ pūrvasmin’</quote> nimittatavyapratyayāntasya juhoteranuprayoga iti । <q>nanu ca āhāra-
vihārakāle na śakyate prayogaḥ kartumiti ।</q> pariharati---<q>yathā śakyate
tathā'bhyasanīyaḥ</q> yena prakāreṇāhāravihārakāle ca prayogaḥ śakyate kartuṃ sa prakāra
āstheyaḥ । nanu ca śaucādi tyaktaṃ syāt atrāha---<q>śaucamapyaṅa‍gameva ।</q> ataḥ kāla-
<note>1. p. 1403</note>﻿
<pb n="116"/>
<q>śocaparityāgenāpi prayogaḥ kartavyaḥ ।</q> rāddhāntamāha---<q>atrocyate nābhyā-
sāpekṣaṃ śāstram śaktasyāpi nimittāvagamopapatteḥ ।</q> asyārthaḥ---yathā śakyate
tathā kartavyamiti yo'yamabhyāsaḥ tadapekṣamidaṃ śāstraṃ na bhavati । sarvāṅgopasaṃhāre
śaktasyāpi nimittāvagamopapatteḥ । yadi hi sarvāṅgopasaṃhāre śaktasyādhikāre jīvanasya
nimittatāvagamo nopapadyate tadā evaṃ syāt । nacaitadasti । tasmānnāṅgabhūtaśaucakāla-
[tyāge] pramāṇamasti । nanvadhikārabalena tyajyate ityatrāha---<q>pratipanne hi nimitte-
'ṅgatyāgo'bhihitaḥ tasminnadhikaraṇe ।</q> yādṛśaṃ nimittaṃ tādṛśe pratipanne sati
aṅgatyāgaḥ sarvaśakta‍yadhikaraṇe darśitaḥ । <q>iha punaḥ nimittameva nābhyāsāpekṣaṃ
pratīyate ।</q> jīvanamātrameva nimittatayā na pratīyate । yadi hi abhyasāpekṣaṃ śāstra
evaṃ tarhi nimittaṃ pratīyeta । tadā jīvanamātrameva nimittaṃ syāt śaucānapekṣam । na caita-
dasti abhyāsābhāve'pi nimitāvagamopapatteḥ । yadi hi jīvanaśruteranadhikārāt nābhyā-
sāpekṣaṃ śāstraṃ <q>evaṃ tarhi kālaśūnyaṃ kriyatām ।</q> kālasya puruṣaviśeṣaṇatvānupapatteḥ
aṅgamātratvāt tena tattyāgenāpi bhavatyanuṣṭhānam । <q>neti brūmaḥ</q> kālaśūnyaṃ nimittaṃ naiva
pratīyate <q>nityayuktatvāt kālasya ।</q> nityasaṃbandha[āt] kāle karmaṇi śaktasyādhi-
kārāt tatkālameva jīvanaṃ nimittaṃ anyasmit kāle tadupasaṃhārasamarthatvāt । atra
codayati---<q>nanu ca sarvāṇyevāṅgāni nityayuktāni ।</q> asyārthaḥ---sādhikāri-
sannidhau niravikāritayā śravaṇāt tadarthatvenopādīyante । na ca kaścidviśeṣaḥ kālasya
nityatvenopādānaṃ itareṣāmanityatveneti । tena sarveṣāṃ nityānvaye sati kimidaṃ
nityayuktatvātkālasyeti । pariharati---<q>satyaṃ nityayuktāni na punaraṅgāntara-
tyāgena pratīyante ।</q> yasminnapi kāle tāni na santi tasminnapi kāle puruṣasya
<pb n="117"/>
tadupasaṃhārasāmarthyamastīti satyadhikāre tattyāgenāpi yuktamanuṣṭhānam । <q>kālaḥpunaḥ
kālāntaratyāgena nimittamavagamayati śaucamiva ।</q> asyārthaḥ---sarvaśakta‍yaghi-
karaṇena aṅgatyāgenāpyanuṣṭhāne gauṇāvayavatve prāpte - aṅgaśāstrāṇāmatyantabādho nāsti ।
kālasya tu punaḥ tyāge atyantabādhāpattireva syāt niravayavatvāt kālasya śaucamiva ।
yathā tasyaiva śaucaṃ aśaucaparityāgena nimittamavagamayati tathetyarthaḥ । tasmādanyathānupa-
padyamānakālānurodhena nimittatā'vasīyate । yata eva kālānurodhena nimittatā'-
vasīyate <q>tasmānna kālaśūnyanimittamavagacchāmaḥ । na cānavagamanimittaṃ
bhavitumarhati ।</q> bhāṣyamākṣipati---<q>bhāṣyakārastu kālameva nimittamāha---
"na kālo guṇaḥ nimittaṃ hyetat’’</quote> iti । taccāyuktam jīvanasya nimitta-
tvāt ।</q> nimittatve kālasya <q>kāmye prayoge kālasyopādānaṃ na syāt anaṅga-
tvāt ।</q> samarthayate-<q>tasmādayamatra bhāṣyārthaḥ---na kālo guṇo nimittamanava-
cchindannityarthaḥ ।</q> nimittamanavacchindannityetadadhyāhṛtya bhāṣyagrantho vyākhyeyaḥ ।
nimittānavacchedako guṇo na bhavati kintu nimittāvacchedako guṇa iti yāvat ।
uktanimittaṃ hyetaditi yaduktaṃ tadātmakālīnajīvananimittatvābhiprāyeṇa । na sākṣā-
nnimittatvābhiprāyeṇa । etacca tasmādāśritakālasya yāvajjīvanaṃ prayoga ityanena
bhāṣyeṇa prakaṭīkṛtam ।</p>
<p><q>।। teṣāmautpattikatvāt ।।</q></p>
<p>kathaṃ punaratra pūrvaḥ pakṣaḥ ? yāvatā nimittasyāvṛttau naimittikasya
<note>1. p. 1404</note>﻿
<pb n="118"/>
<q>bhavitavyamiti āgate kāle iti yuktam । evamatra pūrvaḥ pakṣaḥ---kālānu-
rodhena nimittāvagatiḥ aṅgaṃ ca kālaḥ sakṛdanuṣṭhānena kṛtamaṅgaśās‍tramiti
nimittamapi tathaiva, tadanurodhitvāt ।</q> asyārthaḥ---kālastāvadaṅgam sakṛccopasaṃhāre
kṛte kṛtamaṅgaśāstramiti na punaḥ punaraṅgaśāstramāśrayaṇīyam । kālānurodhe ca pūrvādhi-
karaṇe nimittasaṅkoco'varṇi । tena sakṛdupasaṃharaṇīyāṅgabhūtakālānurodhena nimittamapi
sakṛdeva । anyathā tadanurodhitā na syāditi kriyāvat । <q>rāddhāntastu naitadyuktam-
sakṛdevānuṣṭhānaṃ kartavyamiti । utpadyamānaṃ hi karma kālasaṃyuktamevotpanna-
miti tatkālīnaṃ jīvanamavagamayatīti nimittamityuktam na punarvidheyatāmapi
nimittasyāpādayati ।</q> asyārthaḥ-yadi nimittatvamasmābhiḥ pūrvādhikaraṇe kālasyoktaṃ
tat kālasya nityayuktatvāt tadupasaṃhārasamarthasyaivādhikārāt kālāntare ca niyamena
tadupasaṃhārāsāmarthyāt balāt tatkālameva jīvanaṃ nimittamavagamayatītyanayā yuktyā ।
na punaḥ nimittasya vidheyatāmapyāpādayati । <q>avihite ca</q> tasminnimitte avidheyabhūte
cetyarthaḥ । nimittāvṛttau kālopasaṃhārasāmarthye ca sati <q>kṛtaḥ śāstrārtha iti na
śakyate vak‍tuṃ,</q> punaradhikāravṛtteḥ । <q>tasmāt tatkālīnaṃ</q> pūrṇimāntarakālīna <q>jīvanaṃ
nimittabhūtaṃ punaḥ punaḥ śās‍trārthānuṣṭhānaṃ prayuṅk‍te । āgate āgate
kāle'nuṣṭhānaṃ kartavyamiti sūktam । liṅgamuktam ।</q></p>
<note>2. p. 1404</note>﻿
<pb n="119"/>
<p><q>।। tathāntaḥ kratu ।।</q></p>
<p>nanūktaṃ nimittāvṛttau naimittikasyāvṛttiriti । tena bhedanādyāvṛttau naimittikā-
nāmapi homādīnāmāvṛttiruktaiva । <q>kena punarviśeṣeṇa vā idaṃ punaratidiśyate
asati viśeṣe[na]tulyatā bhavati</q> api tu ekataiva syāt । ayamasti viśeṣaḥ ।
<q>kratvarthatvādbhedanādinimittānāṃ homānāṃ sakṛtkṛtenaiva prayogavacanopakāra-
siddheḥ kṛto'dhikāraḥ iti pūrvapakṣavādī manyate ।</q> asyārthaḥ-yadyapyetāni naimitti-
kāni tathāpyeṣāṃ kratvaṅgatvāt kratūpakārāyānuṣṭhānam । ekaścāyaṃ kratuprayogaḥ
sakṛtkṛtenāpi cāṅgena pradhānopakāranirvṛtteḥ nivṛttāvapi na punaranuṣṭhānam prayojanā-
bhāvāt । agnihotrādīnāṃ tu na prayogavaśenānuṣṭhānaṃ, kintu nimittabaleneti yuktaṃ
paunaḥ punyam ।</p>
<p>rāddhāntastu <q>satyamevaṃ kratūpakārāyaiva anuṣṭhānaṃ tathāpi punaḥ punarbheda-
nādyutpattau punaḥ punaradhikāraṃ vārayituṃ tāvadupakāro na kṣamaḥ । nanu
bhavatu punaḥ punaradhikāraḥ tathāpi niṣprayojanatvātkimadhikāraḥ kariṣyati ?</q>
nānuṣṭhānāntaraṃ prayojayituṃ śavanotīti bhāvaḥ । pariharati---<q>na niṣprayojanatā ।
adhikārāddhi prayojanaṃ na prayojanato'dhikāra ityuktam</q> anapekṣatvasiddhaye
pramāṇalakṣaṇe । asyārthaḥ-yadā adhikāraḥ āvṛttaḥ tadā vidhānamāvṛttam । yathāvihi-
tasya ca prayojanakalpanā । tena yāvadvāraṃ nimittamāpatati tāvadvāraṃ naimittikenānuṣṭhitena
kratūpakāro niṣpadyate nānyatheti kalpyate । <q>tasmādyāvadadhikāgmatrāpi prayogaḥ
iyāṃstu viśeṣaḥ yāvatpradhānaprayogaṃ hi saḥ । tadadhikāratvādasya agni-﻿
<pb n="120"/>
hotrādibhiḥ naimittikānām ।</q> iyān viśeṣaḥ te svatantrā eva prayoktavyāḥ
bhedanādihomāstu yāvat pradhānaṃ prayujyate tāvatprayoktavyāḥ pradhānādhikṛtasyaiva bheda-
nādihomeṣvadhikārāt । pradhānābhāve'dhikārābhāvāt ।</p>
<p><q>।। ācārāt ।।</q></p>
<p>nanu svargakāmādīnāmapi adhikāriviśeṣaṇatvāt adhikārāvṛttau prayogā-
vṛttiryukteti kathaṃ pūrvapakṣa ityāśaṅka‍yāha---<q>gurvanugamanādiṣu nāgamanamadhikāri-
viśeṣaṇamiti pūrvapakṣavādī</q> nimittasyāpi gurvāgamanādeḥ adhikāriviśeṣaṇatāṃ na
manyate pūrvapakṣī । nimittenāpi vākyārthe'nvayopapatteḥ <q>gurumāgatamabhyutthānena</q>
prīṇīyāditi vidhāṃna manyate । <q>sakṛcca kṛtaṃ prīṇanamiti kṛtaḥ śās‍trārthaḥ iti ।</q>
rāddhāntamāha---<q>na hi adhikāriviśeṣaṇatvādṛte nimittatā saṃbhavatīti tadva-
dityatideśaḥ ।</q> asyārthaḥ-anuṣṭhānaṃ prati nimittabhāva eva adhikāriviśeṣaṇatvena
vinā na saṃbhavati adhikāramātranibandhanatvāt anuṣṭhānasya । tasmāt yāvat nimittaṃ
tāvat adhikāriviśeṣaṇamiti balādaṅgīkaraṇīyam । ata eva sūryasaṅkāntyādeḥ[diḥ]
puruṣasaṃbandhābhāvāt asaṃbaddhasya ca viśeṣaṇatvānupapatteḥ adhikāriviśeṣaṇatvāsaṃbhavānna
nimittam । api tu kālatayaivānvayaḥ s‍nānādīnāmiti mantavyam । tasmādāgamana-
syādhikāriviśeṣaṇatvāt āvṛttāvadhikārāvṛtteḥ punarabhyutthānaṃ kartavyamiti ।</p>
<p><q>।। brāhmaṇamya ।।</q></p>
<p><q>nanu cātra pūrvapakṣa eva nopapadyate na hi vacanamadṛṣṭvā pūrvapakṣaḥ</q>﻿
<pb n="121"/>
<q>vacanena rāddhānta iti yuktam</q> nyāyaparatvādasya śās‍trasyeti । <q>atrocyate ।
yāvajjīvanādīnāmadhikāriviśeṣaṇatvānupapatteḥ adhikāriśūnyatayā viśva-
jidādivadadhikāro'pyadhyāhāryaḥ</q> iti pūrvapakṣavādino'bhiprāyaḥ । <q>kā
yuktiḥ ? uttaraṃ-aniṣpādyasya vastuno adhikāriviśeṣaṇabhāvo nopapadyate ?
kasmāt ? sādhyaṃ siddhaṃ vā pāralaukikatayā saṃbadhyate</q> । yāvatkiñcit vākye
sādhyaṃ siddhaṃ vā śrūyate tatsarvaṃ tāvat kriyayā saṃbadhyate । <q>tataḥ kiṃ ? idaṃ tato
bhavati-siddhaṃ niṣpādakatayā sādhyaṃ phalatayeti, jīvanaṃ siddham । tasmātsādhana-
bhāva eva yukta iti manyate</q> । sādhyasya tu phalatayā'nvitasyānyathā phalatvānupapatteḥ
adhikāriviśeṣaṇatā bhavati । tena svargāderadhikāriviśeṣaṇatā na jīvanāderiti ।
<q>rāddhāntastu-ṛṇadarśanamavaśyakartavyatāṃ sūcayati । jīvanamadhikāriviśeṣaṇa-
tayā jñāpayati</q> । anyathā'vaśyakartavyatvānupapatteḥ । <q>nanu siddhasya sādhana-
bhāvādṛte saṃbandho nopapadyate iti kimatra darśanaṃ kariṣyatīti</q> nirmūlaṃ darśana
vyāmoha iti yāvat । <q>atrocyate-uktamasmābhiḥ svargakāmādhikaraṇe na kartu-
rniyoga iti</q> । yadi kartuḥ niyogaḥ syāt tadā jīvanaṃ kartṛviśeṣaṇaṃ syāt । yadā
tu niyojyasya sataḥ adhikāriṇaḥ kartṛtvaṃ tadā'nayā niyojyaviśeṣaṇameva jīvanam ।
nanvevamapi 2kartṛviśeṣaṇatā na saṃbhavatītyanvayo na saṃbhavati ityāśaṅkyāha-<q>nayojya-
<note>1. adhikārakalpanā viśvajin‍nyāyena---mātṛkā.</note>
<note>2. kriyāyāṃ---mā.</note>﻿
<pb n="122"/>
<q>ścāyaṃ yāvacchabdādityuktam</q> svargakāmādhikaraṇa eva । kartṛviśeṣaṇatāyā anupa-
pattiśca avyavacchedakatvāt svargavat । yathā svargasya kartṛviśeṣaṇatā na saṃbhavati
ityekādaśādye nirūpitam tathā jīvanasyāpi nājīvan kaścitkaroti । yacca sādhya-
tayā'nvitasya svargasya paścānniyojyaviśeṣaṇatvamiti tadapi nopapadyata iti darśayati---
<q>niyogācca sādhyaṃ</q> svargādiṣvapi niyojyaviśeṣaṇasyaiva sato'rthātsādhyatvamiti
darśitam । <q>tasmānna sādhyatā niyoge niyojyaviśeṣaṇatve hetuḥ</q> । nanu ca
bhavatu niyojyaviśeṣaṇatā jīvanasya tathāpi kathamavaśyakartavyatetyāha---<q>niyojya-
viśeṣaṇaṃ cādhikāriviśeṣaṇamityuktam</q> niyojya evādhikārī bhavatīti ।
adhikārasyāvaśyakartavyāt anuṣṭhānamāvaśyakamiti <q>ṛṇadarśanasāmañ‍jasyaṃ cānyathā
nopapadyata iti</q> tadanusārādapi niyojyaviśeṣaṇatvameva yuktam । <q>tasmānnityānyevai-
tāni karmāṇi nimittanityatvāditi siddhaṃ</q> darśanaṃ mūlasaṃbhavānna vyāmoha ityarthaḥ ।
<q>athavā ṛṇavākye brāhmaṇaśabdaśravaṇāt brāhmaṇasyaivādhikāro</q> viśeṣaṇādadhikārā-
vagamāt <q>vidhyuddeśe brāhmaṇaśabdaśravaṇābhāvāt । asya cārthavādasyānyārthatvāt</q>
vidhyantaraśeṣatvāditi yāvat । <q>yathā'dhikāraṃ vyākhyānaṃ yuktam naitadvaśenādhi</q>-
<note>1. p. 12 ayaṃ mantrārtho brāhmaṇasya tu somavidyāprajamṛṇavākyena---mā</note>﻿
<pb n="123"/>
<q>kāraḥ</q> । ayamāśayaḥ-yāvajjīvanacodanāyāmeva vākyaśeṣabhūtamarthavāda[gataṃ] brāhmaṇapadaṃ
[yadi]syāt tadā vākyasya saṃbhūyakāritvāt tadanurodhenāpi adhikāripadaṃ vyākhyāyeta
vākyāntaraśeṣatvāt । tannirapekṣārthabodhakatvāt yājavajjīvacodanāyā brāhmaṇasyaivādhi-
kāravarṇanaṃ na yuktam mūlāpekṣatvāt । darśanasya mūlabhūtayāvajjīvanānusāreṇa brāhmaṇa-
grahaṇamupalakṣaṇatvena varṇanīyamiti ।</p>
<p>iti mahopādhyāyaśrīśālikanāthakṛtāyāṃ ṛjuvimalāyāṃ pañcikāyāṃ</p>
<p><q>ṣaṣṭhādhyāyasya dvitīyaḥ pādaḥ</q></p>﻿
<pb n="124"/>
<p>ṛjuvimalāpañcikā</p>
<p>।। ṣaṣṭhādhyāsya tṛtīyaḥ pādaḥ ।।</p>
<lg><l>।। 1 ।। sarvaśaktau pravṛttiḥ syāt tathābhūtopadeśāt ।। 1 ।।</l></lg>
<p>asminnadhikaraṇe gambhīrasya nyāyamahāhṛdasya upari bahavo laghudhiyaḥ plavanta
iti nyāyavicārameva tāvadāditaḥ ārabhāmahe---</p>
<p>tatra tāvat <q>kecit</q> evaṃ codayāṃbabhūvuḥ---yathā jīvanādikamadhikāri-
viśeṣaṇaṃ tathā sakalasāṅgapradhānakarmakalāpānuṣṭhānasāmarthyamapi । tatra yastāvat
kārts‍nyena yatprayogamupasaṃhartuṃ prabhavati tadviṣayo nāyaṃ vicāraḥ---kiṃ aṅgatyāgenāpya-
nuṣṭhānaṃ kartavyaṃ uta neti । yastu na prabhavati tasyānadhikāra eva śūdrasyevāgnihotrādau ।</p>
<p><q>yadapi</q> caike samādhānadhiyā'bhidadhati na-pravṛttāvevedaṃ yathāśaktyanuṣṭhāna-
mucyate । kintu pravṛttasya । tena sarvāṅgopasaṃhārasāmarthyenādāvadhikṛtasya yadyantarā
śaktiḥ vyāpadyate tadā prāktanādhikāradārḍhyenānuṣṭhānaṃ parisamāpyata eva । ata eva
nityeṣvagnihotrādiṣu śūdrādīnāṃ nānuṣṭhānam । adhikārasamadhigamasamaya eva teṣāma-
śaktatvāditi ।</p>
<p><q>tadapi</q> jātuṣamivābharaṇaṃ vipratipannajanamanīṣānalaśisvā[yāṃ] vilīyate ।
tathāhi---adhikāriviśeṣaṇayogāt adhikārī, pravartate ca । āprayogāpavargaṃ
cādhikāranuvṛttiranuṣṭhānasamāptaye'bhyupagamanīyā । anyathā hi nivṛtādhikārasyānuṣṭhānaṃ
na śabdataḥ, nāpyanyataḥ pramāṇāt syāt । tatra madhye prayoge'pi satyāmaśaktau śakte-
radhikārāṃśaniveśitvānnivartata evādhikāraḥ । nivṛttādhikārasya ca kinnibandhanamārabdha-
prayogaparisamāpam । śiṣṭavigarhaṇābhayāditi cet; tarhi naimittikakāmyayoḥ na kaści-
dviśeṣaḥ । nimittaparyanteṣu cedamadhikaraṇamityācāryāḥ । tasmādārambhasamaye prayoga-
madhye vā śaktivirahiṇāmadhikārābhāvādanuṣṭhānamayuktamiti ।</p>
<p><q>yadapi</q> kaścidāha---yannityaṃ kartavyaṃ tat sarvāṅgayuktamiti asaṃbhavānnityeṣu
yathāśaktyanuṣṭhānameva śāstrārthaḥ । tena sarvāṅgopasaṃhārasāmarthya vināpi nityeṣvadhikāra
iti</p>﻿
<pb n="125"/>
<p>tadidaṃ mīmāṃsātantramanādriyamāṇasya svamanīṣikākalpitam । tathāhi---
yathāviniyogamadhikāra iti nyāyasyāvagatirnāsti । tena jīvato'pi yaccoditaṃ tat
yasyaiva coditaṃ tat tasyaivāvaśyakartavyamiti nānyasya । nityānvitāṅgayuktaṃ ca karma
anuṣṭhānopasaṃhārasamarthasyaiva tadavaśyaṃ kartavyam; aśaktasya kimāyātam । na cāsaṃ-
bhāvyo'yaṃ śāstrārthaḥ kadācit sarvāṅgopasaṃhāraśaktisaṃbhavāt । anyathā kāmyānāṃ
karmaṇāmanavakāśatvāpātāditi yāvat । yatkiñcidetat । yadi ca yo yāvacchaknoti
nityakarmaṇi tasya tāvadeva coditamiti syāt tadā śūdrādīnāmagnividyāviyo-
gitvāt tadrahitamevānuṣṭhānaṃ coditamiti teṣāmapyagnihotrānuṣṭhānaṃ syāditi sakalācāra-
virodhaḥ ।</p>
<p><q>tathedamapare</q> vadanti---iha ca nimittaparyanteṣu phalaṃ nāstīti na tatprayukta-
manuṣṭhānaṃ tathāpi niyogasiddhiṃ prati vivādābhāvāt svasiddha‍yarthaṃ niyoga evānuṣṭhāna-
mākṣipatīti samāśrayaṇīyam । anyathā tadasiddheḥ । niyogasiddhistu yathācoditakṛts‍nā-
nuṣṭhānalabhyeti kṛts‍nasyaivānuṣṭhānamākṣipati na vikalasya । na cedamāśrayituṃ yuktam-
kadācitsakalasya sādhakatvaṃ kadācidvikalasyeti । sakalasyāpi kalāpasyādhikāra-
vidhinā yugapadga‍ṛhītatvāt । tathā gṛhītasya sādhakatvakalpanāt । yadi vikalasyāpi
sādhakatvaṃ tadā aṅgavat pradhānamapi parityajya kimityanuṣṭhānaṃ[na]syāt ।</p>
<p>api ca kāmyeṣu karmasu kasmādvikalānuṣṭhānaṃ neṣyate । phalāsiddheriti cenna,
niyogāyattatvātphalasiddheḥ । niyogādeva kālāntarabhāviphalamiti mīmāṃsakapravarāḥ
pratipedire । yadi ca vikalādeva niyogasiddhiḥ atrāpi kiṃ na syāt । athātra
sakalasādhyatvaṃ niyogasyāśrīyate, nityeṣvapi kimayaṃ niyogo rājājñāyā nirvāsitaḥ ?
tadidamadhikaraṇaṃ śraddhāvipralabdhamatīnāmevādaraṇīyamiti ।</p>
<p>atra prabhākarasevāhevākajaḍimānamāracayanti । satyaṃ śaktiradhikāri-
viśeṣaṇaṃ tathāpyeṣā cintā yujyata eva । dvidhā hi pumāṃsaḥ tirohitaśaktayaścāti-
rohitaśaktayaśca । tatra[ye]atirohitaśaktayaḥ teṣāṃ yadyapi śaktirasti[tathāpi](teṣāṃ)te
pratibandhakavaśāt śaktiphalamanuṣṭhānaṃ na labhante । kathaṃ punasteṣāṃ śaktirastīti gamyate ?
phalagamyā hi sā phalābhāve kiṃ tasyāṃ pramāṇam ? atrātridhīyate---ya eva prāk
kāryaṃ kuvan‍nupalabdhaḥ sa eva punarantarā na kṛtavān । punaśca kāraṇāntarasamupanipāte
kurvan‍nupalabhyate । tatra kiṃ śakternāśotsādau kalpyeyātām uta tirodhānatadvigamāviti ।
<pb n="126"/>
tatra dharmikalpanāto dharmakalpanā laghīyasīti pūrvaśaktivinaśapurassaro na śaktyanta-
ropajanaḥ kalpyate । kintu antarā kāryānudayadarśanāt pratibandhameva manyāmahe ।
punareva kāryodayadarśanāt tadapagama eva kalpanāmarhati । tasmādanuṣṭhānābhāve'pi
tiraskṛtā śaktirastīti sugamametat । tatra śakteradhikāriviśeṣaṇatvāt tirohi-
tāyāmapi ca sadbhāvāviśeṣāt tirohitaśaktīnāmapyadhikāro bhavatyeva । anuṣṭhānā-
tprāgbhāvinī hi daśā puruṣasyādhikāraviśeṣaṇam nānuṣṭhānameva, tasyādhikārāyattatvāt,
prāgadhikārādasaṃbhavāt । tena śaktirevādhikāriviśeṣaṇam । sā ca tirohitaśaktī-
nāmapyasti ityukto'dhikāraḥ । ye tu svabhāvata evoktāḥ śūdrādayaḥ atyantocchinna-
śaktayaḥ nāndhādayaḥ teṣāṃ śaktyabhāvādeva nādhikāraḥ । tatra ye tirohitaśaktayaḥ
teṣāmadhikāre sati kasyacidaṅgasyānuṣṭhānābhāve sati kimadhikāradārḍhyasadbhāvādanuṣṭhānaṃ
bhavatu uta aṅgāsadbhāvādananuṣṭhānaṃ (teṣāṃ śakta‍yabhāvādeva nādhikāraḥ । tatra ye
tirohitaśaktayaḥ teṣāmadhikāre sati) iti cintā । sā ceyamupakrame prayogamadhye ca
tulyā ।</p>
<p>tatra pūrvapakṣavādī manyate---yadyapi pratibaddhaśaktīnāmadhikāro bhavati tathāpyasau
nivartata eva sādhanavaikalyāt । kṛts‍nānuṣṭhānasampādyo nimittaparyante viniyoṃgaḥ
pratīyate । yadā ca kṛts‍namanuṣṭhīyate tadā vikalatvāt sādhanasya niyogasiddhirnāsti
tadabhāvācca na puruṣasyādhikāraḥ । niyojyasaṃbandhiniyogalakṣaṇe kārye sādhanatayā
karmaṇāmadhikāra ityutpannāpyadhikārapratītiḥ vilayamupaiti । yadi nitye vikalādapi
niyogasiddhiḥ tadā kārye'pi tathā syāditi । tathā pradhānaparityāgenāpi anuṣṭhānaṃ
prāpnoti aṅgaissaha sādhanatve pradhānasyāpyaviśeṣāditi ।</p>
<p>rāddhāntī tvāha-satyamadhikāro yāvadadhikāravidhinā prayujyate tāvataiva vini-
yogārthanirvṛttiḥ na yāvadviniyuktaṃ tāvataiva; bādhavat । sarveṣāmaṅgatve satyapi keṣā-
ñcidaṅgānāṃ bādhe yāvantyevādhikāravidhinā'nuṣṭhāpyante tāvadbhireva tatsiddhiḥ tathehāpi
adhikāravidhireva sādhanabhāvamupakalpayati na pramāṇāntaram । tena yāvatprayuṅkte
tāvataiva tatsiddhiṃ gamayati । yathāsaṃbhavinaśca prayuktiḥ nāsaṃbhavinaḥ । tena satyadhikāre
yāvatsaṃbhavaṃ prayuktāṅgasampādya evādhikāravidhiḥ nimittaparyanteṣviti kalpyate ।</p>
<p>yattūktaṃ---kāmyo'pi tathā syāditi । tatra brūmaḥ-kāmye phalaparyantānvayitvāt
adhikārasya phalaṃ prati karaṇībhūta eva yāgādirviṣayaḥ । nacetikartavyatārahitasya
<pb n="127"/>
phalaṃ prati karaṇatā'sti । kṛts‍nā cetikartavyatā । tenaikadeśābhāve'pi itikartavyatayā
śūnyatayā karaṇatvānupapatteḥ akaraṇībhūtasya viṣayatvamiti । itikartavyatāvirahe kevala-
viṣayāt viṣayābhāve ca niyogābhāvāt tadabhāve cādhikārābhāvāt nānuṣṭhānasiddhiḥ ।
ata eva pradhānaparityāge'pyanuṣṭhānaṃ syāditi nāśaṅkanīyam । nityeṣu phalāntarā-
bhāvāt na karaṇībhūtasya viṣayatvamiti itikartavyatāvirahe kevalaviṣayapratyabhijñānāt
niyogāpatteḥ adhikāro yuktaḥ । tadbalena cānuṣṭhānamapīti granthārthaḥ ।</p>
<p><q>nimittaparyantamatrādhikāraṃ cintayatyācāryaḥ</q> iti kāmyeṣu neyaṃ cinteti
darśayati । cintāsvarūpamāha---<q>kimaṅgairanupasaṃhniyamāṇaiḥ nimittatvamevāpaiti</q>
kimaṅgairanupasaṃhniyamāṇaiḥ kṛts‍nānuṣṭhānasādhyasya vidhyarthasya asiddheḥ adhikārābhāvā-
jjīvanādeḥ (na) nimittatvamevāpaiti satyapi tasminnananuṣṭhānāt । [u]ta nimittatvaṃ
nā(।nnā)paiti anupasaṃhniyamāṇairapyaṅgaiḥ uktena nyāyena niyogena niyogārthasiddheradhikāre
sati nimittatvamanuṣṭhāne yujyata eva ।</p>
<p>svavacanameva vivṛṇoti---<q>etaduktaṃ bhavati-kimadhikārāvagamo bhavati ।
utādhikārānavagamāt kathañ‍cidanuṣṭhānamiti</q> ।</p>
<p>yadā'dhikārāvagamo bhavati tadā nimittatvamevāpaiti । yadā tu adhikārāna-
vagamāt kathaṃcidanuṣṭhānaṃ tadā nimittatve nāpaiti । nanu ca yadā'ṅgānuṣṭhānāsaṃbhavaḥ
tasyādhikāra eva nāsti । yasya cādhikāraḥ tasya ca kṛts‍nānuṣṭhānameva saṃbhavatīti
cinte/?/yaṃ na jñāyate kīdṛśī[ti] tadāha---</p>
<p><q>nanu ca saṃśaya evāyamaprakaṭīkṛtārthaḥ iti । ayaṃ prakaṭyate-sarvāṅga-
viśiṣṭe karmaṇi adhikṛtasya kadācit prayogaśaktau sāmarthyānapagame'pi
cinteyamiti viṣayaviśeṣapradarśanenaiva saṃśayo vyākhyātaḥ</q> ।</p>
<p>yasya sāmarthyaṃ nāpagataṃ tasya sarvāṅgaviśiṣṭe karmaṇyadhikṛtasya prayoga[ā]śaktau
kiṃ nimittatvamevāpaiti uta neti cintā । kathaṃ punaḥ sāmarthyānapagamo'śak‍tiśca ।
śaktireva hi sāmarthyam । tena sāmarthyamanapagataṃ aśaktiśceti parasparaviruddham ।
samādhatte---</p>
<p><q>daivānmānuṣādvāpi tiraskārādaśak‍tiḥ na punarājānataḥ, svabhāvaśak‍ti-
rastyeveti sāmarthyānapagamo varṇyate</q> ।</p>﻿
<pb n="128"/>
<p>daivādrogādeḥ mānuṣāt abhighātādeḥ śak‍testiraskāra iti aśaktirityu-
cyate । etattu prāguktameva । tasmāt kadācidaśaktiriti sūktam । nanu tiraskārepi
śakteḥ anadhikāra eva atrāha---</p>
<p><q>sāmarthyaṃ cādhikārahetuḥ nopadhānavyapekṣam</q> ।</p>
<p>sāmarthyaṃ svābhāvikamevādhikāriviśeṣaṇaṃ na punaḥ upadhānasāpekṣam । upadhāna-
śabdena upādhibhūtaṃ vastvabhimatam । pratibandhāpagamaṃ cikitsādi । apratibandha ca
sāmarthyaṃ nādhikārehatuḥ kiṃ tarhi svābhāvikam । na hi kāryāt prāk apratibandhatā
śakteḥ śakyate vak‍tum । kāryaṃ cānuṣṭhānameva । tena satyanuṣṭhāne apratibandhaśakti-
niścaye sati adhikāraḥ, adhikāre cānuṣṭhānamiti itaretarāśrayatā syāt । tasmāt
svābhāvikī śaktiradhikāriviśeṣaṇam । adhikṛta eva pratibandhavigamāvapi tathā ।
yathā nayanācchādanapakṣmavigamaḥ(mau) ājyāvekṣaṇādiṣu iti bhavati saṃśayaḥ---
kimupadhānādrogādeḥ pravṛttiśaktirivādhikāro'pi virudhyate uta upādhinirapekṣatvāt
apravṛttāvapyadhikṛta eveti । atra pūrvapakṣavādī paśyati---</p>
<p><q>satyamanupādhikamevājānataḥ svabhāvata eva yatsāmarthyamanupādhikaṃ
anapekṣitapratibandhavigamaṃ adhikārahetuḥ kintu pravṛttyarthatvāttasya upādhi-
vihatāyā api pravṛtteḥ hetorakiñ‍citkaraṃ vidyamānamapi</q> ।</p>
<p>asyārthaḥ---sāmarthyasya pravṛttiḥ prayojanam । tatra yadi satyapi sāmarthye
pravṛttirnāsti tadā vidyamānaṃ akiñcitkaram । tasmin satyapi pratibandhavaśena
pravṛttyanupapatteḥ । asatyāṃ pravṛttau kṛts‍nānuṣṭhānasya saṃpādanīyasya vidhyarthasyāsiddheḥ
nivartata evādhikāraḥ । tasmāt sarvāṅgopasaṃhāreṇaiva [aṅgīkaraṇī]yā pravṛttiḥ । atrai-
vādhikārakāryasya niyogasyābhirnivṛttiḥ naikadeśaprayogāt anyathā ko viśeṣaḥ phala-
paryanteṣvadhikāreṣu ? asāvapi phalaparyanto'dhikāraḥ anaupādhika eva upādhinira-
pekṣa eva । na ca pravṛttyaśaktau kāryakṣamo bhavati, tathābhūte sakalāṅgayukte'dhi-
kṛtatvāt ।</p>
<p><q>atrābhidhīyate । phalaparyante viśeṣaṃ vakṣyāmaḥ nimittaparyanteṣvadhi-
kārānapa(va)gamo varṇyate pravṛttāvaśaktāvapi । yadi pravṛttāvaśak‍tiḥ kathaṃ
tarhi varṇyate ? itthaṃ varṇyate । anaupādhike adhikārāvagame hi nimittatva-</q>﻿
<pb n="129"/>
<q>mapahnotuṃ śakyam । bhavati hi aśak‍terautpattikyāḥ śūdrādīnāṃ nādhikāraḥ
na punaḥ svābhāvikasāmarthyavaśenopajātasyādhikārasya pratibandhavaśenāśak‍te-
radhikāravighātaḥ(m)</q> ।</p>
<p><q>tasmādanapagatādhikārasya yathāśaktyanuṣṭhānamanuṣṭhānavido manyante evaṃ
yathāśaktyanuṣṭhānaṃ nityeṣvasti</q> ।</p>
<p><q>ata evātra nityādhikāre gauṇo mukhyaśca śāstrārtha ityācakṣate
mīmāṃsakāḥ</q> ।</p>
<p>codayati---</p>
<p><q>kimidaṃ kūśmāṇḍabhūtaṃ pralapyate asaṃbandhaṃ, ekadeśasya śāstrārthasya
gauṇatvaṃ mukhyatvaṃ ceti</q> ।</p>
<p>pariharati---</p>
<p><q>bhavānevātra pralāpī</q> ।</p>
<p>na mīmāṃsakāḥ pralāpinaḥ । kathamiti pṛcchati । uttaraṃ---<q>avihanyamāne
hi aśaktāvapyadhikāre yāvacchaktyā cānuṣṭhāne pratīyamāne arthākṣipte ca
saṃbhavati śrautāpāye ca nopadānaṃ virudhyate</q> ।</p>
<p>nanu yadi śrautaṃ tyajyate tadā'paramapi kimiti na tyajyate ityatrāha---</p>
<p><q>yāvadaśaktistāvannopādīyate । tathāpi śakyatyāgeṣu na kiñcana
pramāṇamasti śakyopādāna [iva] iti</q> ।</p>
<p>anena hi yathāśaktyavagamo hetuḥ । <q>tena kiñcittyājyaṃ kiñciccopādātavyam ।
punaścodayati---<q>gauṇasya kimāyātam</q> ।</p>
<p>bhavatu arthasya kimāyātaṃ ? yadyapyarthānnīvārādi upādīyate tathāpi kathaṃ
gauṇatvaṃ ?</p>
<p>pariharati---</p>
<p><q>tadeva hi ārthamabhyupagamya na śakyate upādātuṃ</q> yāvat gauṇatā vrīhi-
śāstrārthasya nocyate tāvannīvārāṇāṃ nopādānaṃ saṃbhavati । nanu ca kiñcidvikala-
vrīhiśāstrārthagrahaṇenāpi karmasiddheḥ kartha gauṇatetyatrāha---</p>﻿
<pb n="130"/>
<p>na hi nīvārāṇāṃ na pratītyā bhūyo'vayavasāmānyamupapadyate । nīvārāneva
hyupā/?/dadānaḥ bhūyovayavasāmānyopādānaṃ śaknoti kartuṃ nānyathā । nīvāreṣu vopādīya-
māneṣu siddhaṃ gauṇatvam । tasmātsupṭhūcyate gauṇo mukhyaśca śāstrārtha iti ।</p>
<p>anyatra kathamiti atrāha---</p>
<p><q>ārādupakārakāṅgahāne'pi kasyaciccopādānāt sadṛśabuddhirbhavati</q> ।</p>
<p>abhinne'pi dharmiṇi yathā[loke](yoge)kasyacidanekaguṇasaṃbhṛ(bhū)tasya dṛṣṭasya
punaḥ kālāntare kaiścidga‍uṇairviyuktasya draṣṭāro bhavanti vaktāraḥ sa ivāyaṃ dṛśyata iti ।
avasthāvato'bhede'pyavasthānāṃ bhinnānāṃ sādṛśyamupapadyata eveti । tasmādubhayaṃ siddhaṃ
gauṇamukhyatā yathāśaktyanuṣṭhānaṃ ca । darśanamuktam । <q><quote>‘tadeva yādṛk‌kīdṛk‌ca
hotavyaṃ’</quote> iti vacanamidaṃ kasmānna bhavati yena darśanamucyate</q> । uttaraṃ---
<q>(sa)[na] yādṛk‌kīdṛk‌śabdārthau vidhātuṃ śakyete vihitāpekṣatvādanayoḥ</q> ।</p>
<p>vihitadravyamapekṣya yādṛk‌kīdṛk‌śabdārthau vidheyau nānyathā । tatra yadi tāvat
dravyaṃ viśiṣṭameva vihitaṃ tadā na yādṛk‌kīdṛk‌śabdārthau vidhātuṃ śakyete । atha
dravyamātraṃ vihitaṃ na viśeṣaḥ tadāpi prāptatvādvidhānaṃ nopapadyate । tasmāt nyāyānu-
vādāviti sūktam ।</p>
<lg><l>।। 2 ।। kāmyeṣu caivamarthitvāt ।। 8 ।।</l></lg>
<p>nanvekādaśe darśitaṃ kāmādhikāre sakalāṅgopasaṃhāra eva kartavya iti ।
kimaparamiha cintyata iti । atrāha---</p>
<p><q>iha vikṛtayaḥ udāharaṇam । ekādaśe yadadhikaraṇaṃ tatprakṛtiviṣayam</q> ।</p>
<p>iha tu vikṛṣu cintā kena viśeṣaṇena ? uttaraṃ---</p>
<p><q>na hyatrāṅgopadeśaḥ । kiṃ tarhi ? kāryato hi saṃbandhaḥ</q> । vikṛtiṣu
aṅgāni nopadiśyante । kintu kāryeṇa karaṇopakāralakṣaṇenābhisaṃbadhyante ।</p>
<p><q>kaścaivaṃ sati viśeṣaḥ ? ayamasti viśeṣaḥ । upadiṣṭe hi karmaṇyadhi-
kāraḥ । upadeśāvagatipurassaro'tideśaḥ । vikṛtiṣu ca pradhānamātra-
mevopadiśyate । ataḥ kāryābhisaṃbandhānāmaṅgānāṃ kadācidanuṣṭhānāśakteḥ
adhikāro nivartate iti śakyate vak‍tuṃ upadeśaviṣayatvādadhikārasya</q> ।</p>﻿
<pb n="131"/>
<p>upadiśyata ityupadeśaḥ । evaṃ caupadeśikasyādhikārasya na saṅkocaḥ kṛto
bhavati । kriyatāṃ ko doṣa ityatrāha---</p>
<p>na hi kāryeṇa karaṇopakāralakṣaṇena prākṛtān padārthānatidiśatā
pramāṇabhūtenopadeśasya saṅkoco nyāyyaḥupadiṣṭārthasiddha‍yarthatvāt kāryasya ।
upadiṣṭo'rthaḥ kathaṃ nāma siddha‍yedityevamarthaṃ kāryaṃ pramāṇamāśrīyate । tena
yadarthameva yajjātaṃ tasya tena saṅkoco[na]nyāyyaḥ । na hi guṇānurodhena
pradhānaṃ saṅkocamarhati ।</p>
<p>idamatrākūtam-yadyapi sāṅgapradhānaviśiṣṭasya niyogasya kāryabhūtasya tadanuṣṭhāna-
yogyameva saṃbandhībhavitumarhati । ākāṅkṣasannidhiyogyatānāṃ sambandhahetutvāt ।
tathā ca bhavatu nāma tathāvidhasyaivādhikāra iti ayogyasya nādhikāraḥ । yastu śakta
eva1tirohitaśaktiḥ kiñcidātideśikamaṅgamupasaṃhartuṃ na śakroti tasyāpi vikṛtiṣu
kāmyāsvapi nānuṣṭhānamanupapannam । na ca tatraivaṃ śakyate vak‍tuṃ - phalaṃ prati karaṇī
bhūteṣvadhikārāt setikartavyatākasya ca karaṇatvāt aṅgābhāve karaṇatvānupapatteḥ
viṣayatvābhāve cādhikārāsaṃbhavāt ananuṣṭhānamiti, upadiśyamānaviṣayatvādadhikārasyeti ।</p>
<p><q>atrābhidhīyate---yadi kāryanirapekṣo'dhikāraḥ phalaparyanteṣu syāt
syādetadevam ।</q></p>
<p>asyārthaḥ---phalaparyanṣu karaṇībhūteṣu adhikārāt setikartavyatākasya karaṇa-
tvāt kāryeṇa ca pramāṇena vinā vikṛtiṣvitikartavyatāyā abhāvāt kāryasamarpiteti-
kartavyatānvayalabdhakaraṇabhāva evopadiṣṭe pradhāne sādhikāra iti atideśikopa-
saṃhāreṇānuṣṭhānam । yadi paraṃ phalaparyanteṣvapi karaṇopakāranirapekṣa evādhikāraḥ
syāt tadaivātideśikasyāpi aṅgasya tyāgaḥ syāt । na caitadasti tadāha---<q>yathā ca
sakārya eva sakaraṇopakāra eva upadeśopadiṣṭe pradhānepyadhikriyate phalārthī
tathā ekādaśe vakṣyāmaḥ ।</p>
<p>kāmyanimittādhikārayorviśeṣamaparamāha---</p>
<p><q>yathā ca nimittaparyanteṣu nimittāpagamo mābhūditi viguṇamapi
kartuṃ yuktam ।</q></p>
<note>1. atirohita---mā</note>﻿
<pb n="132"/>
<p>anuṣṭhānaṃ prati nimittatayā pratīyate । yadi cānuṣṭhānaṃ na kriyeta nimittatva-
mevāpaiti । na ca tadyuktam । [ato]viguṇamapi kartuṃ yuktam । anuṣṭhānaṃ prati nimi[ttaṃ]
phalāvagatiḥ ananuṣṭhāne'pi 1phalāvagamāvirodhāt । pratyuta viguṇānuṣṭhāne sā phalā-
vagatirna saṃbhavati sādhyatvāt phalasya sādhyasya setikartavyatākakaraṇāyattatvāt iti
sarvāṅgopasaṃhāra eva atrāpi vikṛtiṣvapi nyāyyaḥ ।</p>
<lg><l><q>।। 3 ।। kriyāṇāmāśritatvāt dravyāntare vibhāgaḥ syāt ।। 11 ।।</q></l></lg>
<p>nanu ca gauṇamukhyatveśāstrārtha ityuktam । na punastatpratyayādṛte'nuṣṭhānaṃ
saṃbhavati । yadi mukhyaśāstrārthaikadeśo'pi nānugṛhyate tadā kimananuṣṭhānene । gauṇā-
vagatāvapi tadityevānuṣṭhāne hetuḥ । tasmāt tatpratyaye yatraḥ kartavyaḥ ।</p>
<p>pūrvapakṣamāha-<q>nanu cānumānīkī kriyetyuktam । svarūpāgrahaṇe tu kathaṃ tatpratyayaḥ</q> ।</p>
<p>anumānena kriyā'vagamyate anumānācca svarūpāvagame ca pratyabhijñāyā anu/?/-
pattiriti kathaṃ kriyāyāṃ tatpratyaya iita ।</p>
<p>rāddhāntamāha---<q>śāstrāvagamyatayā tatpratyayābhidhānaṃ na svarūpeṇe-
tyadoṣaḥ ।</q> yadyapyānumānikī kriyā tathāpi tasya dravyāntareṇa kriyāyāḥ tenaiva
śabdenābhidhānam auṣādhikatvena śāstrāvagamyatayā tatpratyayaḥ na punaḥ svarūpeṇetyadoṣaḥ ।
śāstrāvagamyatvaṃ cānuṣṭhānahetuḥ na svarūpāvagatiriti sūktaṃ śāstrārthānanvayitvam । <q>nanu
svarūpe pratyabhijñānaṃ kimiti nocyata iti</q> suhṛdbhāvena kathayati । svarūpa-
pratyabhijñānaṃ tu na pratyakṣādṛte'stīti prathamapāde uktam buddhikarmaṇī abhihite-
'pratyakṣe iti ।</p>
<p>atra yadi śāstrāvagamyatayā tatpratyabhijñābhidhānaṃ <q>kathaṃ tarhi sve sve
prameye(na)[tena]tena pramāṇena pratyabhijñāpyastītyuktam ।</q> bhavati pratyakṣeṇa
pratyakṣagrāhye śāstrāvagamye ca śāstreṇetyāpatitam । pariharati---</p>
<p><q>naitadevam darśanāntarasya smaraṇapūrvikā hi pramitiḥ pratyabhijñetyuktam ।
pūrvadarśanānusandhānena pratītiḥ sā pratyabhijñā tadevedamiti ।</p>
<note>1. phalāpagama-mā</note>﻿
<pb n="133"/>
<p>anumānādiṣu punaḥ na darśanāntarapūrvikā pratītiḥ, viṣaye liṅgādimātrabhāvya-
manumānādikam । tena pūrvadarśanānusandhānaṃ tatra nāstīti । pratyakṣaṃ tu pūrvadarśana-
saṃskārasacivendriyajanyatayā pūrvadarśanānusandhānenotpadyata iti yuktaṃ pratyabhijñānam ।
ato viṣayāntarānavagatimātram । <q>atrocyate । na, pratyabhijñābalasyaivaṃjātīya-
kasyopādhibhūtatvāt ।</q> śabda eva paraṃ tatra pravartate na punaḥ pratyabhijñā'stīti ।</p>
<lg><l>।। 4 ।। śrutipramāṇatvācchiṣṭābhāve nāgamo'nyasyāśiṣṭatvāt ।। 13 ।।</l></lg>
<p><q>nanu sarvaśaktyadhikaraṇe'yathābhūtamapi kartavyamevetyuktam ।</q> tena
vrīhyādīnāmapi parityāgenānuṣṭhānamuktameva । ataḥ kathamatra pūrvapakṣāśaṅkā ? uttaraṃ---
<q>tenaivamuktam ।</q> yathāśrutamapi kartavyamityetāvaduktam । yadi śrutāntarāsaṃbhave'pi
śrutāntaraṃ kartavyamevetyuktam athāpyetadadhikaraṇaṃ na kartavyam vrīhiśrutyarthāsaṃbhavepi
puroḍāśaśrutyarthaḥ kartavya eva ।</p>
<p>ekadeśī samādhatte---<q>evaṃ tarhi prayojanamidaṃ tasyādhikaraṇasya ।</p>
<p>dūṣayati---<q>prayojane'rthyamāne pūrvapakṣeṇa kiṃ ?</p>
<p>kṛta evātra pūrvaḥpakṣaḥ । tena prayojanamidaṃ na bhavati । paramasamādhātā āha---
<q>ya[dī]daṃ sarvaśaktyadhikaraṇasya prayojanamātraṃ na bhavati evaṃ tarhi kartavya
evātra pūrvaḥpakṣaḥ ।</q> sa evāha---<q>uk‍taṃ dvitīye śāstrāntaratayā dravyavidhayo
nāvagamyanta iti ।</q> nirapekṣasādhyabhede[vā]'nubandhamede vā śāstrāntaratā bhavati ।
na dravyavidhīnāṃ pradhānavidhikāryānapekṣaṃ kāryāntaramasti । na cānubandhabhedaḥ । tena
śāstrāntaratā tāvanna śakyate vak‍tum । tathā dvādaśe vakṣyāmaḥ । <q>kāryeṇa vikalpaḥ
na śāstrāntaratayā ।</q> kāryeṇa vikalpo vakṣyate । sa na śāstrāntaratayā bhavati ।
śāstrāntaratve hi vikalpānupapatteḥ । kutaḥ ? kāryānyatve hi śāstrānyatvaṃ nānyathā ।
tena śāstrānyatve sati balāt kāryānyatvāpattiḥ । ekārthāstu vikalperannityuktaṃ[na]
nānārthānām । tena śāstrāntaratā tāvat dravyavidhīnāṃ nāsti ।</p>
<p><q>bhavatvevaṃ tataḥkim ? idaṃ tato bhavati---āgneyo'ṣṭākapālaḥ
<quote>“vrīhibhiryajeta”</quote> iti caikaṃ śāstram</q> ekaśca śāstrārthaḥ kāryasyānantarasya śrutya-
ntarasya tyāgo'yam yasya śrutyantarasya tyāgena śrutyantarārtho'nuṣṭhīyate ।</p>
<p>upasaṃharati---<q>tasmādyuk‍taṃ yatsamidho yajatītyeva</q>mādyarthaparityāgenā-
gneyo'ṣṭākapāla ityasyārthasyānuṣṭhānam । anubandhabhedena śāstrabhedāt śāstrāntaratyāge-﻿
<pb n="134"/>
nāpi śāstrāntarārthasyānuṣṭhānaṃ yuktam । yuktameva । vrīhibhiryajeteti punaśśāstrānta-
rānupapatteḥ tadabhāve nānuṣṭhānamiti pūrvapakṣavādī manyate ।</p>
<p><q>atrābhidhīyate---satyaṃ nedaṃ śāstrāntaram puroḍāśaśāstrāt vrīhi-
bhiryajeteti ।</q> yata eva śāstrāntaraṃ na bhavati <q>ata evānuṣṭhānaṃ puroḍāśa-
śrutyā'stīti śrutadravyaparityāge'pi anuṣṭhānamucitam ।</q></p>
<p>yadi puroḍāśaśrutyaiva dravyamākṣipyate <q>kiṃ tarhi vrīhibhiryajetetyanena
kriyate ।</q></p>
<p>uttaraṃ---<q>niyamo vrīhīṇām ।</q> puroḍāśaniyogāṅgatve nirjñāte niyoga-
siddha‍yarthatayā vrīhīṇāmevopādānam anyasādhakatānavagamāt । avihiteṣu vrīhiṣu
kiyāmātrasiddhaye yatkiñcid dravyamupādīyata iti niyamaḥ prayojanaṃ bhavati । na hi
niyamaḥ śāstrārthatvaṃ (kāmaṃ) vihanti puroḍāśavidheḥ । yadi hi niyame sati puroḍāśavidheḥ
śāstrārthatvaṃ vihanyeta tadā niyamābhāve puroḍāśaśrutyartho nānuṣṭhīyeta । na cāyaṃ(a)
śāstrārthatāṃ vihanti । kutaḥ ? niyamo hi anirjñāte kārye ātmānaṃ labhate । na ca
śāstrādṛte kāryāvagatiḥ । tasmātsiddhaṃ niyamābhāvepyanuṣṭhānam । niyamanirapekṣatvā-
tkāryasya niyamamantareṇāpi śāstrasyārthavattvāt । kathaṃ niyamanirapekṣatetyatrāha---
<q>niyamena hi tadapekṣyata iti ।</q> atra na tena niyamaḥ । tasmādaśāstrāntaratve'pi
tadabhāve niyamābhāve'nuṣṭhānasiddhiḥ । yatpunardravyāntaravidhānumaktam tatparihṛtam ।</p>
<lg><l>।। 5 ।। na devatāgniśabdakriyamanyārthasaṃyogāt ।। 18 ।।</l></lg>
<p>kena punaḥ prasaṅgetedamadhikaraṇamāyātam । yadi tāvat dravyaguṇacodanā-
bhāve'pi śāstrāntaramapi pradhānaṃ kartavyamityucyeta pūrveṇaivādhikaraṇena gatamidam ।
athaiṣāmabhāve'kartavyatāmeva manyate tat pūrvādhikaraṇena sarvaśaktyadhikaraṇena ca
viruddham । pūrvādhikaraṇe hi pradhānaśāstrārtho'nuṣṭheya ityuktam । tathā sarvaśaktyadhi-
karaṇena ca viruddham prayājādikarmābhāve'pi pradhānaṃ kartavyamiti sarvaśaktyadhi-
karaṇe pratipāditam । ucyate । sāmānyaṃ taccikīrṣā hi ityanena sadṛśe pratinidhau
prāpte tadapavādārthamidamadhikaraṇam । keṣu cinneṣyate sadṛśapratinidhiḥ yeṣu ca neṣyate
tānīmāni pratyudāhriyante---na devatāgniśabdakriyaṃ ityanena sūtreṇaiva sadṛśapratinidhya-
pavādo'yam । ata eva karmāpyatrodāharaṇam । tatrāpi pratinidhyabhāvasya saṃbhavāt ।
<pb n="135"/>
yeṣāṃ tu mate pūrvādhikaraṇokte dravyāntaropādāne tatpratiṣedhārthamevedamadhikaraṇaṃ teṣāṃ
mate karmodāharaṇamasaṃbaddhaṃ syāt ।</p>
<p><q>nanu ca devatābhāve'pi ananuṣṭhānameva pradhānasyāpi manyante kecit ।</q>
tena pratinidhyapavādamātratā tvatra nāstīti । kintu karmaṇo lopapratipādanārthameva ।
kecichabdaṃ prayuñjānaḥ asminnarthe'nāsthāṃ darśayati । etacca vakṣyāmaḥ । samādhatte-<q>nānta-
rīyakametadbhaviṣyati ।</q> devatāpratinidhau pratiṣiddhe nāntarīyakametadbhaviṣyati
karmāpi tyājyameveti । kathamidaṃ nāntarīyakamityatrāha---<q>yuktyantarābhidhānāt
devatāvirahe karmārthatyāge anyārthasaṃyogāt iti ।</q> ato mūlādhikaraṇayukteḥ
yuktyantarasya bhāṣyakāreṇoktatvāt । atraiva pratipādayiṣyāmastadyuktyantaram । tatra
pūrvapakṣavādī sadṛśacikīrṣāṃ manyate । tāvatā ca lābhena kiyānapi śāstrārtha-
ssaṅgṛhīto bhavati ।</p>
<p>evaṃ prāpte'bhidhīyate---<q>na devatādiṣvetatsaṃbhavati yo hyuddeśassūrya iti ।</q>
upādīyamāneṣu [nīvāreṣu]vrīhyavayavasāmānyalābho labhyate । naivamatra kiñcillabhyate ।
<quote>‘vrīhibhiryajeta’</quote> iti vrīhīṇāṃ sādhanabhāvo'vayavaparyantaḥ tena sādhanībhūtasādhāraṇā-
vayavalābhena tatra śāstrārthaikadeśānugrahaḥ । devatāyāṃ tu tannāstīti । na hi bhāsva-
ratvādiguṇaparyanto'tra śāstrārthaḥ iti ।</p>
<p>nanu āhavanīye juhoti ityayaṃ śāstrārthaḥ agna‍yantare'pyupādīyamāne
prāyeṇānugṛhyata evetyatrāha-<q>evamāhavanīyādiṣvapyagniṣu na dravyāntare kiñ‍jit
sādṛśyaṃ sādhāraṇarūpamuglabhāmahe ।</q> codanālakṣaṇatvādāhavanīyaśabdavācyasya
svarūpasya । ādhānādijanyasyātīndriyasyāhavanīyaśabdavācyatvāt tasya kaścidbhāgo
dravyāntaropādānenānugṛhīta iti nāsti pramāṇam । atha śabdamātramupādīyate na
mantrasādṛśyaṃ kiñcidupāttaṃ bhavati । mantratayā copādānaṃ na śabdatayeti vyarthaṃ śabda-
mātrasyopādānam ।</p>
<p>evaṃ karmasvapi sādṛśyābhāvānna kiñcitsādṛśyamupādātuṃ śakyate । karmaṇāma-
tīndriyāṇāṃ sādhāraṇamasādhāraṇaṃ vā rūpamavagantuṃ na śakyata iti sādṛśyābhāvānnānyo-
pādānam । ida nīṃ devatābhāve tadyuktyantaramāha---</p>
<p><q>devatāyāṃ punaḥ dravyāntare upādīyamāne āstāṃ tāvat sādṛśyaṃ,
devatātvamapi nāstīti । ko'bhiprāyaḥ evaṃ vadato bhāṣyakārasya ? aya-</q>﻿
<pb n="136"/>
<q>mabhiprāyaḥ-tadabhāve kevalaṃ karmānuṣṭhānamapi naiva saṃbhavatīti manyate ।</q> devatā-
bhāve yāgasyāniṣpatau kevalaṃ karmānuṣṭhānamapi na saṃbhavati ।</p>
<p>nanu ca <quote>‘agnihotraṃ juhotīti’</quote> ityavagamāt śāstrārthasya devatāviśeṣābhāve
sāmānyataḥ siddhe kimityananuṣṭhānam ? yathāha devānāṃ priyaḥ-yadi devatātvaṃ nāma
sāmānyamasti, prāgviśeṣacodanāyāḥ tacca nāsti caiva hi, yasya viṣayaścodyate saiva
tasya devatā nānyetyuktam । ataḥ sāmānyena devatā nāsti svarūpato viśeṣato'pi
tāvat devatā bhavati śabdamātropakāriṇī hi setyuktam । kutaḥ tasyāṃ sādṛśyaṃ
sāmānyaṃ vā ? yadi devatā sā । tathā mantre śabdāntaropādāne na kiñcitsādṛśya-
mupalabhāmahe, varṇasaṃhatyātmano mantrasyāpi kāryata upagamāt । svabhāvato hi varṇāḥ
parasparavilakṣaṇā eva । teṣāṃ mantrabhāvaḥ kāryasamadhigamya eva sa varṇasaṅghātāntare
upātte'nugṛhīta iti na śakyate vak‍tum kramānyato nāsti । <q>evaṃ tarhi devatāyā
vinā yāgānupapatteḥ agnihotraṃ juhotīti śāstrārthaḥ parityakto bhavati ।</q> uttaraṃ-
<q>coditāgna‍yabhāve yadi na śakyate saṃpādayitumiti tadā kimanyada-
tastyāgācchreyaḥ ।</q></p>
<p>yadiśabdaṃ prayuñjāno'trāpyanāsthāmāha । yadi devatābhāvepi yāgānapāyaḥ tadā
bhavatvanuṣṭhānam । atha yāga eva na saṃvarteta tadā bhavatu tyāgaḥ[kimetena] (kiṃ naitena)
nirbandhena । tasmānna kevalaṃ sādṛśyaṃ nāsti devatāyāṃ sāmānyamapi nāstīti, tadabhāve
cānuṣṭhānamapi nāstīti । tadidaṃ nāntarīyakam ।</p>
<lg><l>।। 6 ।। pratiṣiddhaṃ cāviśeṣeṇa hi tacchrutiḥ ।। 20 ।।</l></lg>
<p>pūrvapakṣamāha---</p>
<p><q>sādṛśyalābhāt sādhāraṇāvayavalābhāt sadṛśapratinidhiriti taccikīrṣā
hīti vakṣyāmaḥ । tena māṣā api pratinidheyā iti ।</q></p>
<p><q>nanu ca pratiṣedhaḥ śrūyate na māṣā yajñasambandhāḥ kartavyā iti । tena
kathaṃ pratinidhiriti ।</q></p>
<p>pariharati---</p>
<p><q>satyaṃ śrūyate yatra bhāṣā ityeva sambadhyante tatrāsau pratiṣedhaḥ । iha
punaḥ śrutadravyasadṛśā iti pratinidhīyante na bhāṣā iti ।</q></p>﻿
<pb n="137"/>
<p>ayamāśayaḥ---yatra bhāṣāṇāṃ yajñasaṃbandhaḥ tatrāsau pratiṣedhaḥ । kutaḥ ? yajña-
saṃbandhapratiṣedhāt iha tu bhāṣāṇāṃ yajñasaṃbandho nāsti । śrutasaṃpādakatayā iha bhāṣāṃ
nāntarīyakāḥ । tasmānnātra pratiṣedhaḥ kramata iti pūrvapakṣavādino'bhiprāyaḥ ।</p>
<p><q>atrābhidhīyate । satyaṃ sadṛśā iti pratinidhīyante te na bhāṣā iti
na punaḥ bhāṣabhāvo'pahnotuṃ śakyate ।</q> yadi bhāṣabhāvo'panhūyeta tadā pratiṣedho
nāvataret । na ca tasyāpahnavo'sti । sa evāha---<q>pratinidhau bhāṣabhāvo na
vivakṣitaḥ</q> iti । etadapi satyaṃ, kintu pratiṣedho bhāṣabhāvaviṣayatayā bhāṣabhāvasya
bhāṣatvasya viṣayatayā bhāṣajātyāśrayatayā pratiṣedho vārayituṃ na śakyate । nanu bhavatu
bhāṣajātyāśrayatayā yajñasaṃbandhastu nāstīti atrāha---</p>
<p><q>tasya ca nāntarīyakayajñasaṃbandhānapahārāt saṃbhavo na nivārayituṃ
śakyate ।</q></p>
<p>nanu ca vikalpaḥ prāpnoti vihitapratiṣiddhatvāt tataśca kathamekāntenānu-
pādānamiti atrāha---<q>na cātra vikalpo'pyāśaṅkyate śrutasaṃbhavamātrākṣepāt
pratinidhānasya ।</q> ye śrutasya dravyasyāvayavāḥ teṣāmākṣepo'vaidhaśrutasya viṣayasya
saṃbhavāt । pratiṣedhasya śrautasya ca bhāṣatvasya pratiṣedhaviṣayasya saṃbhavāt bhinnaviṣayatvānna
vikalpaḥ । tasmāt pratiṣedhātikramāt bhayāt na pratinidheyā bhāṣā iti ।</p>
<lg><l>।। 7 ।। tathā svāminaḥ phalasamavāyāt phalasya
karmayogitvāt ।। 21 ।।</l></lg>
<p>adhikāriṇamācikṣipsuḥ pṛcchati---<q>kasyāyaṃ pratinidhiḥ kartavyatayā
cintyata iti ।</q> kimayaṃ pratinidhirupādeyo neti cintyate ।।</p>
<p>uttaraṃ---<q>yasya karmaṇyadhikārastadīya iti ।</q> ākṣeptā āha---<q>evaṃ cet
svāmyapacāre ko'nyaḥ pratinidhatte ।</q> yadi svāmyevāpacaritaḥ kastarhi pratinidhi-
mupādatte । ekagranthenāha---<q>tadidaṃ bālajalpitamiva pratibhāti ।</q> samādhatte---
<q>astyatra pratinidherviṣayaḥ pat‍nīyajamānayoranyatarāpacāre'nyataraṃ pratinidhātuḥ
nīvāravat ।</q></p>
<p><q>evaṃ prāpte'bhidhīyate---adhikṛtayoḥ sahatvaṃ karmaṇi ।</q> pratyekamadhikṛtayoḥ
strīpuṃsayoḥ pratyekameva prayoge prāpte sahatvaṃ coditam । <q>tataḥ kiṃ ? idaṃ tato bhavati ।</q>﻿
<pb n="138"/>
adhikṛtaḥ karma kurvan yajamānākāratāmāpannaḥ । na karturadhikāra ityuktam ।</q>
adhikṛtasya sataḥ kartṛtvam tatrāyaṃ sahabhāva ityuktaṃ bhavati ।</p>
<p>codayati---<q>satyamevaṃ kārakamātravyāpāraḥ anyatagapekṣitaḥ ।</q> śakyate
ca kārakamātravyāpāro'nyenāpi saṃpādayitum । pariharati---<q>sahatvaṃ tābhyāma-
pekṣitam na sahitabhāvaḥ ।</q> adhikāravaśaprāpte'nuṣṭhāne sahatvamātramapekṣitaṃ, na
sahakartṛtvaṃ karmaṇaḥ । kasmāt sahabhāvo'pekṣito na sahitatvamiti atrāha---<q>netare-
tarayuktayoḥ kartṛtvaṃ kartṛtve ca sahabhāvaḥ ।</q> ekavacanaśravaṇāt netaretarayuktāḥ
kartāraḥ । kintu kartṛtva eva sahabhāvaḥ patnīyajamānayoḥ । tasmāt nādhikārādṛte
pratinidhānaṃ saṃbhavati । adhikārāyattaprayogasahatvasiddhaye pratinidhānamiti nādhikāra-
mantareṇa tatsiddhiḥ । adhikṛtaścenmukhya eva na pratinidhiḥ tasmādapratinidheyā svāmitā ।
so'yaṃ kāryabhūtasahaprayogāsapatteḥ na pratinidhiḥ । sahatvameva parityajya anuṣṭhānaṃ
kimiti na bhavatīti nāsyādhikaraṇasya viṣayaḥ । tathā'dhikṛtenāpariṇetrāpi sahatvamiti
strī na yajatītyapi ।</p>
<lg><l>।। 8 ।। bahunāṃ tu pravṛtte'nyamāgamayedavaiguṇyāt ।। 22 ।।</l></lg>
<p>satreṣvidānīṃ cintyate-<q>kiṃ kasyacidapacāre pratinidhāya satriṇaḥ prayogaṃ
parisamāpayanti uta neti ।</q> kasya citsvāmino'pacāre kiṃ svāminoḥ svāminaṃ
pratinidhāya satraṃ samāpayanti uta neti cintā । pūrvapakṣamāha-<q>na hyasvāmī yajamāno
bhavatītyuktamadhastāt । pratinidhīyamānaścāsau yathā na svāmī tathā
vakṣyāmaḥ । tasmādatrāpi pūrvavat pratinidhānābhāvāt</q> <quote>‘ye yajamānāsta
ṛtvija’</quote> iti vacanāt yajamānairevārtvijyaṃ karma kartavyam । svāmī ca yajamāno bhavati
yo hi phalabhāgī sa yajamāna ucyate । na cāsvāmī phalabhāgī । asvāmī cāyaṃ
pratinidhīyamāna iti uttarādhikaraṇe vakṣyate । tasmāt puruṣāntare'pi pratinidhīyamāne
tatkāryāsiddheḥ pūrvavadatrāpi pratinidherabhāvaḥ ।</p>
<p><q>atrocyate---atra hi sahitatvamapekṣyate na sahabhāvamātraṃ itaretara-
yuktānāṃ kartṛtvena śravaṇāt । ataḥ tatsiddha‍yarthaṃ itarakārakavat kartrantaraṃ
pratinidhātavyam ।</q> bahukartṛke karmaṇi ekaikasyādhikārāt kartṛtvamupādeyam ।
kathaṃ tarhi pratinivivācoyuktiḥ ? svāmisthāne nipātāt ।</p>﻿
<pb n="139"/>
<p>nanvevaṃ tarhi anadhikṛtamapyupādāya prayogaprārambhaḥ syāt । bhavatu na doṣaḥ
svāmini pravṛtte'pacārite puruṣāntaropādānamapi avaiguṇyānna‍yāyyamityucyate ।</p>
<p>nanvasvāmino yajamānatā nāsti । ayajamāne cānuṣṭhātari ārtvijyasyaiva
vaiguṇyaṃ syāt । ucyate । ye yajamānā iti pradhānakartṛtayaivārtvijyeṣu viniyogaḥ
[na]phalabhāgitaiva vivakṣitā । vākyabhedaprasaṅgāt । na cātmanepadāt tasyopādāna-
śeṣatā । yathānirjñātapradhānakartṛmātralābhena viśeṣaṇasyānapekṣitatvāt iti ।</p>
<lg><l>।। 9 ।। sa svāmī syāt tatsaṃyogāt ।। 23 ।।</l></lg>
<p><q>nanu ca kartṛtvenopādānamityuktam । kathamatra svāmyāśaṅkā ?</q> yo
hyārabhya parisamāpayati sa phalabhāgī yaśca phalabhāgī sa svāmī । tena pratinidhīyamāna;
svāmī na bhavati iti kathaṃ svāmyāśaṅketi । samādhatte---<q>satyamuk‍taṃ, tathāpyāśaṅkā
kācidvidyata eva । adhikāramukhena kartṛtvamuktam । aiśvaryaṃ hi karmaṇi
pratītya kartṛtvaṃ bhajate puruṣaḥ । ato'nadhikṛtasya kartṛtā nopapadyata iti
pūrvaḥ pakṣaḥ ।</q> yadā'dhikṛtatvaṃ tadā kartṛtvaṃ, athānadhikṛtaḥ tarhi na kartṛtvamiti
bhāvaḥ ।</p>
<p>rāddhāntamāha---<q>satyaṃ, anadhikṛtasya kartatvaṃ nāsti । itaraiḥ punaḥ
kartṛtvamātramupādīyate saṅkhyāpūraṇāya । tasyāḥ karmaṇi śravaṇāt ।</q> ayamāśayaḥ-
adhikṛtakartṛtvamāpannaiḥ anadhikṛtasya sāmadānādibhiḥ śakyamāpādayituṃ, kartṛtvam ।
kartṛtvenetareṣāṃ prayojanam, tāvanmātreṇaiva saṅkhyāpūraṇāditi । tasmādārthakartṛtvamātra-
mevopādīyate śrautasyānupayogāt । ārthaṃ śrautamadhikṛtatvaṃm । tayorārthamevopādīyate ।
tasyaiva copayogāt । itarat śrautaṃ aupayogyeveti ।</p>
<lg><l>।। 10 ।। sa taddharmā syāt karmasaṃyogāt ।। 26 ।।</l></lg>
<p>pūrvapakṣamāha---<q>yadyasau na svāmī sa kathaṃ svāmidharmeṇa saṃbaddha iti pūrvaḥ
pakṣaḥ ।</q> rāddhāntamāha---<q>bhavati saṃbandhaḥ । svāmino hi idamarthatayā''kṣiptaṃ
kartṛtvam । atastadarthāpatteḥ ।</q> kohi .... .... .... .... sūktam ।</p>
<p>asyārthaḥ---svāmyarthā ete saṃskārāḥ kartrādikāḥ pratipannāḥ । yaścāsāvekaḥ
kartā pratipannaḥ tasya sthāne bahavaḥ kartāraḥ pratītā iti । svāmināmaidamarthyena
svāmiṣvapi kartṛbhūteṣu taddharmatvamākṣipati । tasthānāpattyā taddharmā bhavantīti ।</p>﻿
<pb n="140"/>
<lg><l>।। 11 ।। sāmānyaṃ taccikīrṣā hi ।। 27 ।।</l></lg>
<p>pūrvapakṣamāha---<q>nanu ca śrutadravyāpacāre yathāśaktyanuṣṭhānaprāptau dravya-
mātropādānameva prāptam ।</q> na hi [sadṛśenāsadṛśenavā] (sadṛśasadṛśeṣā) samāptaukaści-
dviśeṣaḥ । rāddhāntamāha---<q>satyaṃ samāptau na viśeṣaḥ । upadeśatyāge tu
yāvatsaṃbhavaṃ nāsti pramāṇam</q> (apayāti) । <q>yāvatsu</q> upadeśalavo'pi labhyate
tad‌dravyamupādātavyam । jāterhi sādhanatā vyaktiparyantā । vyak‍terapi sādhanatā
avayavavyāpāraparyantā iti sādhanabhūtāvayavatyāge na kiñcit pramāṇamasti ।</p>
<p>nanu kāryasyobhayathāpi siddheḥ kimupadeśādareṇeti atrāha---<q>upadeśataḥ kāryā-
vagamāt</q> upadeśāvirodhena ca kāryata upādānaṃ kāryavido manyante । tasmātsūk‍taṃ
śrutasadṛśasyopādānamiti ।</p>
<lg><l>।। 12 ।। nirdeśāttu vikalpe yatpravṛttam ।। 28 ।।</l></lg>
<p><q>atra pūrvapakṣavādino'bhiprāyaḥ---yāvacchrutasaṃbhavaḥ tattyāge pramāṇaṃ
nāstītyuktam । ato vaikalpikasyopādānameva nyāyyam ।</q> śrutasaṃpattyarthaṃ hi
sadṛśamupādīyate । yadapi tatsadṛśamupādīyate tat śrutasaṃpattyartham । śrutaṃ cenmukhyameva
saṃpadyate ko nāma gauṇīṃ sampadaṃ pratipadyate ।</p>
<p><q>atrābhidhīyate---prayogārthaṃ hi pratinidhānam । apacāre hi prati-
nidhiḥ । prayoge cāpacāraḥ । tasmāt prayogārthameva pratinidhānam । prayo-
gasya copāttamaṅgaṃ na śrutamātrameva ।</q> prayogasya hi śrute saṃbandhaḥ na prayogasya
anekaprayogasādhāraṇaṃ karma prayojyaṃ(karma) tatrānekaguṇasaṃbandho'pi yuktaḥ । kasmāt
prayogasya śrutamaṅgaṃ na bhavatītyatrāha---<q>śrutopādānamātrasādhyatvāt prayogasya
1ekaśrutopādānamātreṇa tasya siddheḥ anekaśrutasaṃbandhānupapattiḥ । prayoga-
saṃmpattyarthaścāyaṃ pratinidhiḥ na śrutasampattyarthaḥ ।</q> etaduk‍taṃ bhavati---na
śrutāvāgamasampattyartho bhavati । yadi hi tathā syāt tadā vaikalpikamapyupādīyeta ।
śrutānuṣṭhānasaṃmpatyartho hi saḥ । tasmādupāttasadṛśamevopādeyam, na vaikalpikaṃ tadānīṃ
tasyānaṅgatvāditi bhāvaḥ । abhāvavidhau hi pūrvaśrutābhāve paścācchrutamupādīyeta na
<note>1. etacchruto --- mā</note>﻿
<pb n="141"/>
tulyavidhau । yadi hi vrīhyabhāve yavānāṃ vidhiḥ syāt tadā vrīhyabhāve yavā
upādīyeran । na ca yavānāṃ vrīhyabhāve vidhiḥ । yavābhāve vā vrīhīṇām । kintu
tulyatayā yavā vrīhayaśca vihitāḥ ।</p>
<p>kasmātpunarabhāvavidhau paścācchrutasyopādānaṃ na tulyavidhau tatrāha---</p>
<p><q>prayogāpekṣo hi abhāvavidhirbhavati । prayoga evābhāvasambhavāt ।</q>
na prayojyate, abhāvānupapatteḥ nanu prayogasya prayojyādabhedāt prayojyārtho'pi prayogāṅga-
meva । tena prayojyāṅgabhūtasya vaikalpikasyāpi prayogāḍgatvamastyeveti tadupādānameva
yuktam । vikalpaśāstrārthāvāpteriti । anenāśayena pṛcchati---<q>kiṃ prayojyārthaḥ
prayogāṅgaṃ na bhavati ?</q> bhavatīti bhāvaḥ । uttaraṃ---<q>bhavati tu prayojyamukhena
netaravat prayogamukhena ।</q> yathā'bhāve vihitaṃ prayogamukhenaiva prayojyāṅgam । na
tathā vaikalpikam । kintu prayogaḥ prayojyasyaivāvasthāntaramiti prayojyāṅgaṃ prayogāṅgatāṃ
yati । tatra prayoge kṛtakṛtyatvāt dvitīyayopādānāt ekamevāṅgaṃ na sarvamiti
upāttasyaivāṅgatvāt tatsadṛśamevopādeyam । na vaikalpikam । prayoge tasyānaṅga-
tvāditi ।</p>
<lg><l>।। 13 ।। vacanāccānyāyyamabhāve tatsāmānyena pratinidhi-
rabhāvāditarasya ।। 31 ।।</l></lg>
<p>nanu abhāvidhipratinidhiniyamayoḥ na viśeṣamupalabhāmahe । tathāhi-abhāve
vidhirabhāvavidhiḥ । sa hi abhāve vidhiḥ upādānasāmarthyābhāve adhikāre ca līyamāne
kasyacitpratinidherupādānāprasakte'pi vidhiḥ na niyamaḥ । api tu vi(dhe)dhireva ।
yatra punaḥ aniyamenānekopādānasaṃbhave vidhānamekasya asau niyamavidhiḥupādāna-
sāmarthye satyadhikāre coditābhāve'nekapratinidhiprasaṅge'pi ekasya vidhiḥ niyama-
phalam । tatra saṃśaya upapadyate---kiṃ somopādānāsāmarthye etadvidhānaṃ utānekaprati-
nidhiprasaṅge niyama iti । <q>tatra pūrvapakṣavādī <quote>‘na vindet’</quote> iti asāmarthyamava-
gamyata iti manyate ।</q> na vindediti bhāvaḥ । ata idamavagamyate yadi somaṃ
labdhuṃ na śak‍nuyāditi । tena vedanasāmarthyaṃ nāstītyavagata ityuktam । na punarapacarita
ityetasmādavagamyate । ato'sāmarthyeṃ vidhirabhāve vidhireva ।</p>
<p><q>atrābhidhīyate । na śakyate'sāmarthyanirūpaṇam adravyavatkartuṃ na
vidyaḥ ko'sāvasamarthaṃ iti ।</q> yathā adravyādhikaraṇe uktam-avidyamānadravyasyāpi
<pb n="142"/>
dravyopādāne sāmarthyamasti iti । tathā anupāttasomasyāpi somalābhasāmarthyamastyeva ।
tena sāmarthyam । sarvapuruṣāṇāṃ sahajasāmarthyasaṃbhavāt saṃbhavati apacārābhāvāt ।
sa evāpacāro'nena vakṣyate । avedanena asāmarthyaphalatvāt abhāvasya, asāmarthyenā-
bhāvo lakṣyate । tasmāt sāmarthye'dhikāriṇaḥ somābhā(vaḥ)ve anekapratinidhau prasakte
niyamaḥ pūtīkānāmiti siddham ।</p>
<p>sthite'pyadravyādhikaraṇe sākṣācchabdenaiva asāmarthyoktitvāt asāmarthyasyāyaṃ
vidhiriti adhikāśaṅkā ।</p>
<p>asāmarthyābhāvāt lakṣaṇayā abhāva evārthādanena lakṣyata iti tannirākaraṇam ।
prayojanamuktam ।</p>
<lg><l>।। 14 ।। na pratinidhau samatvāt ।। 32 ।।</l></lg>
<p>pūrvapakṣamāha---<q>kiṃ punaḥ kāraṇaṃ pratinidhisadṛśasya upādāne ?</q> mukhyo
gauṇaśca śāstrārtha iti bhrāntyā pratinidhisadṛśasyopādānamāha ।</p>
<p>rāddhāntamāha---<q>yasmānna pratinidhisampattyarthaḥ pratinidhiḥ kiṃ tarhi ?
śrutasampattyarthaḥ ।</q> śrutamevopādātukāmaḥ pratinighimupādatte tadupādāne'pi śrutaleśa-
lābhāt । tadarthaścet śrutasampattyarthaścet pratinidhiḥ tatsadṛśameva śrutasadṛśameva
dravyāntaramupādeyam । tasminnupādīyamāne śrutaikadeśānugrahāditi yuktam ।</p>
<lg><l>।। 15 ।। syācchrutilakṣaṇe niyatatvāt ।। 33 ।।</l></lg>
<p>nanvabhāvavidhinirākaraṇatyedaṃ prayojanaṃ yatpūtīkāpacāre'pi somasadṛśamevopā-
deyamiti1 kimarthamidamadhikaraṇamārabhyata ityāśaṅkyāha---<q>yatprayojanamuktaṃ tade-
vedamākṣipyate</q> pūrvapakṣe yatra pratinidhiniyamaḥ śrūyate tenārabdhakarmaṇyapacarite(ka)[ta]-
sminniyam evādartavyaḥ । sa hi tatra śrutaḥ śrutasampattyarthaśca pratinidhiḥ ityuktam ।
<q>yatra punararthāt pratinidhānaṃ tatra śrutadravyasadṛśameveti yuktam, arthasyātrā(ta)-
sattvāt</q> ।</p>
<note>1. anupādeyaḥ - mā</note>﻿
<pb n="143"/>
<p>ayamāśayaḥ---sarve hi dravyavighayo niyamārthā eva । tena somābhāve
vihitatvāt pūtīkasya tadapacāre tatsadṛśamevopādātavyam । somāpacāre tatsadṛśa-
miveti । evaṃ prāpte'bhidhīyate---</p>
<p><q>yatrāpi pratinidhiniyamaḥ śrūyate tatrāpi na dravyasyāyaṃ niyamaḥ ।</q>
pūtīkasvarūpasyāpyayaṃ niyamaḥ । kintu tadgatā hi ye śrutadravyasadṛśāḥ śrutadravya-
sādhāraṇā avayavāḥ ta eva niyamyante । anyathā hi pūtīkasvarūpavidhiḥ syāt na
pratinidhiniyamaḥ aprasaktatvāt pūtīkasvarūpa(syā)grahaṇasya । pratinidhiniyamaścāyaṃ
pratipāditaḥ apekṣitavidhoḥ । yato'yaṃ pratinidhiniyamaḥ ato'trāpi arthena tulyaṃ
mukhyasadṛśamevopādātavyam । evaṃ tvatra nyāyyam---mukhyasadṛśamapi tadevopādātavyaṃ
yatra pūtīkasādhāraṇāḥ somāvayavā vidyante, na punaryatra pūtīkasadṛśāḥ somāvayavā
vidyante tadupādeyam । somāpacāre teṣāṃ niyatatvāt । tatsomāvayavasadṛśaṃ ca
pūtīkasadṛśaṃ copādeyamiti ।</p>
<p>atra cādhikaraṇe anapekṣitasādṛśyāḥ pūtīkā vidyanta iti pūrvaḥ pakṣaḥ ।
apekṣitavidhānāt tadgatāvayavā eva niyamyanta iti rāddhāntaḥ ।</p>
<lg><l>।। 16 ।। mukhyādhigame mukhyāmāgamo hi tadabhāvāt ।। 35 ।।</l></lg>
<p>yatra pratinidhiḥ prakṛtaḥ tatrottarādhikaraṇena mukhyasyāṅgīkāro vakṣyate । yatra ca
pratinidhyupādānaṃ na saṅkalpitaṃ tatra pūrvapakṣābhāvādanārabhyamevādhikaraṇamiti matvā''ha---</p>
<p><q>śrute dravye'pacarite pratinidhānārthaṃ pravṛttasya yadā mukhyādhigamo
bhavati tadā kiṃ mukhya evopādātavyaḥ uta pratinidhiriti</q> pratinidhisaṅka-
lpanāt pūrvapakṣavādī pratinidhirupādātavya ityarthaḥ ।</p>
<p><q>atrocyate</q> । satyamasau saṅkalpaḥ । kintvasāvakratvarthaḥ । yadyapi nīvārāssaṅka-
lpitāḥ tathāpi tattyāge'nṛtavaṃdanapratiṣedhātikramo nāsti । kratvarthaviṣayasaṅkalpatyāge
sa doṣaḥ । na ca nīvārasaṅkalpaḥ kratvarthaḥ nīvārāṇāmakratvarthatvāt । śrautasadṛśamātraṃ hi
tatra kratvarthatvām śrutairdravyairvrīhibhiḥ sādhāraṇā ye'vayavāḥ te tatra kratvarthāḥ na punaḥ
pratinidhidravyam । te ca mukhye upādīyamāne upāttā bhavanti । tena mukhyamevo-
pādeyam । vaikalpikānāṃ punaḥ vrīhyādīnāṃ śrutaviṣayatvāt saṅkalpasyāsāvapi kratvarthaḥ
iti kiṃ tatparityāge anṛtavadanapratiṣevātikramadoṣa iti yukto niyamaḥ ।</p>﻿
<pb n="144"/>
<p>yat(m‍/?/)saṅkalpitaṃ(ḥ)tadevopādātavyamiti sthite'dhikaraṇe duṣṭāśayaḥ pṛcchati-</p>
<p><q>kiṃ punaratra puruṣārthatvena mithyāsaṅkalpanā bhavet । śiṣṭāḥ svalvatra
pramāṇam</q> । yadi śiṣṭā īdṛśe viṣaye mithyāsaṅkalpadoṣaṃ smaranti । bhavatu mithyā-
saṅkalpadoṣaḥ puruṣasya tathāpi kratau mukhyamevopādātavyamiti ।</p>
<lg><l>।। 17 ।। pravṛttepīti cet ।। 36 ।।</l></lg>
<p><q>pravṛtte punaḥ karmaṇi pratinidhinā śrutadravyopalabdhau kiṃ śrutamevopādā-
tavyaṃ uta pratinidhinaiva samāptiriti</q> pratinidhau keṣucitsaṃskāreṣu pravṛtteṣucintā ।</p>
<p>atra pūrvapakṣavādī pratinidheḥ śrutasampattyarthatvāt tadevopādātavyamiti manyate
yathā pūrvādhikaraṇe ।</p>
<p>nanvatra kecana saṃskārāḥ kṛtāḥ punaḥ kartuṃ na śakyante । tena tadanugrahāya
pratinidhinaiva samāptiriti । nāyaṃ doṣaḥ । saṃskārāṇāṃ pradhānārthatvāt pradhānaṃ ca
prayogasampattaye । tena pradhānaṃ dravyamevādaraṇīyam । saṃskārāstu nīyantāmiti bhāvaḥ ।</p>
<p><q>evaṃ prāpte'bhidhīyate---upādānepyetaccintyate nopātte ।</q></p>
<p>upādānasamaya evedaṃ cintyate kiṃ śrutaṃ na iti । nopātte । tatra ca yathā-
viniyogamupādānamiti viniyogānurodhena śrutamevopādīyate । yatropādīyate yatro-
pādānasamaye viniyuktaṃ na labhyate tata upādātavye kimapyupādīyate । upātte ca
tasmin punarupādānāntarāsaṃbhavāt tenaiva prayogassaṃmpādanīyaḥ । upāttena prayoganirvṛttau
śrutamapyaśrutameva kṛtārthatvācchās‍trasya upādānaṃ hi śās‍trasya prayojanam । tacca
kṛtamiti । tasmāt pratinidhinaiva sampādayitavyamiti ।</p>
<lg><l>।। 18 ।। dravyasaṃskāravirodhe dravyaṃ tadarthatvāt ।। 37 ।।</l></lg>
<p><q>saṃskārakṣame pratinidhau mukhye cākṣame saṃskārāṇāṃ kasyopādānaṃ yukta-
miti । saṃskārāṇāṃ śravaṇāt saṃskārakṣamamupādeyaṃ manyate pūrvapakṣavādī</q>
pratinidhāvupātte dravyaśāstrārtho'pi anugṛhīto bhavati kevalaṃ vikalatvamātraṃ tasya । mukhye
upātte śrutasaṃskāratyāga eva1 tena saṃskāraśravaṇāt pratinidhirevopādātavya iti ।</p>
<note>1. tena na - mā</note>﻿
<pb n="145"/>
<p><q>rāddhāntastu---satyaṃ saṃskāraśravaṇaṃ kintu śrutasya saṃskāraśravaṇam ।
śrutābhāve punaḥ na ca saṃskārāḥ । śrutadravyāśritā hi saṃskārāḥ kratoraṅgam
tadabhāve teṣāmanaṅgataiva syāt । tasmāt śrutadravyamupādadataḥ yadi nāma
saṃskārā na bhavanti na bhavantu nāma tadabhāve'pi pradhānārthopapatteḥ ।</q> na hi
saṃskāro dravyasya dvāram । tena saṃskārābhāvepi dravyaśāstrārtho niṣpadyate । dravyābhāve
punaḥ na saṃskāraśāstrārthopapattiriti śrutasyaivopādānam । upādadatirūpasiddhau yat‍naḥ
kartavyaḥ, <quote>‘‘āṅodonāsya viharaṇe’’</quote> (pā. sū 1-3-20) ityātmanepadaprāpteḥ ।</p>
<lg><l>।। 19 ।। arthadravyavirodhe'rtho dravyābhāve tadutpatterdravyāṇā-
marthaśeṣatvāt ।। 39 ।।</l></lg>
<p><q>nanu yatra punaḥ prayojanameva śrutena nopapadyate । tatra śrutamapyaśrutameva
prayojanārthatvācchrutasya</q> । ataḥ prayojanasiddhyarthaṃ samarthasyaivopādānamatreti pūrvādhi-
karaṇasya pratyudāharaṇamātrametat ।</p>
<lg><l>।। 20 ।। vidhirapyekadeśe syāt ।। 40 ।।</l></lg>
<p><q>nanu ca saṃskārābhāve'pi pradhānamupādātavyamityanenaitadgatam । kima-
bhyadhikamatra cintyate ।</q></p>
<p>asyārthaḥ - śeṣakāryāṇi dravyapratipattyarthāni dravyaṃ prati guṇabhūtāni । tena
tadabhāve'pi dravyamevopādātavyamiti । uttaraṃ---<q>idamabhyadhikam - puroḍāśasyā-
vadānaśrutayo bhavanti । na ca pradhanāmātrasaṃbhave puroḍāśatvopapattiriti
niyataparimāṇatvāt puroḍāśasya ।</q> asyārthaḥ - pūrvārdhādavadyatītyavadānaṃ puroḍāśe
śrutam । na ca dva‍yavadānamātraṃ puroḍāśo bhavati niyataparimāṇābhivyaṅga‍yatvāt puroḍā-
śākṛteḥ । tena puroḍāśe asamarthatayā nīvārā evopādātavyāḥ । puroḍāśānurodhena
vrīhīṇāṃ tyāgo yukta iti । tasmānnīvārāṇāmevopādānam । puroḍāśānurodhena vrīhīṇāṃ
tyāgo yukta iti । tasmānnīvārāṇāmevopādānaṃ pūrvapakṣavādī manyate ।</p>
<p><q>rāddhantastu satyaṃ puroḍāśasyāvadānaṃ, na punastat puroḍāśārtham ।
kiṃ tarhi ? kratvartham ।</q> puroḍāśo dva‍yavadānaṃ prati guṇībhūta eva nāpekṣyate ।
<pb n="146"/>
nanu bhavatu dvyavadānaṃ prati puroḍāśasya guṇabhāvaḥ vrīhīn prati pradhāna[bhāva] eva ।
vrīhayo'pi puroḍāśanirvṛttyarthāḥ । puroḍāśāstu dvyavadānārthāḥ । tena pradhānabhūta-
puroḍāśānugrahāya guṇabhūtānāṃ vrīhīṇāṃ tyāgo yukta iti ।</p>
<p>ucyate । puroḍāśaprakṛtidravyatayā'ṅgabhūtā vrīhyādayaḥ sākṣāt dva‍yavadāne
saṃbadhyante । tanmayatvāttasya । tena bahiraṅgatvāt puroḍaśasyaiva tyāgaḥ antaratvāṅga-
hvrīhīṇāmanugraha iti yuktaḥ । ataḥ puroḍāśo'pi yatra guṇabhūta iti yāvat
nāpekṣya(kṣa)te [tatra] kiṃ punaḥ śeṣakāryāṇyaprayojakāni । tasmāt pradhānamātra-
nirvṛtyarthā vrīhaya evopādātavyā iti । <q>darśanamuktam ।</q></p>
<p><q>iti ṛjuvimalāyāṃ ṣaṣṭhādhyāyasya</q></p>
<p><q>tṛtīyaḥ pādaḥ</q></p>﻿
<pb n="147"/>
<p><q>ṛjuvimalāyāṃ</q></p>
<p><q>।। ṣaṣṭhādhyāsya caturthaḥ pādaḥ ।।</q></p>
<lg><l>।। 1 ।। 1śeṣād‌dvyavadānanāśe syāttadarthatvāt ।। 7 ।।</l></lg>
<p><q>nanu yasya havīṃṣi naśyeyuḥ ityādike vacane avadānanāśe dravyāntara-
vidhānārthe sati rpūvapakṣāśaṅkābhāvāt kathamidamadhikaraṇamārabdham ।</p>
<p>samādhatte-<q>asatyapi vacane nyāyādayamartho labhyata iti pradarśayitum</q> ।
vacanavyatirekeṇa hi dravyāntaramāgamayitavyam, na śeṣādavadeyamityayamartho nyāyenaiva
labhyate । tena caikasya dravyasya pūrvārdhaṃdvayaṃ vā saṃbhavatīti darśayitumidamadhikaraṇamārabdham ।</p>
<p><q>yadi nyāyenaivāyamartho labhyate vacanamidānīṃ kimartham ?</q> uttaraṃ---
<q>dravyaviśeṣādhānārthamiti brūmaḥ ।</q> nyāyataḥ puroḍāśāntarāgame prāpte dravyaviśeṣa-
syājyasya lakṣaṇayā aprāptasya vidhānārtham । yadi vacanametat nyāyata eva dravyāntarāgame
prāpte dravyaviśeṣavidhānārthaṃ <q>evaṃ tarhi <quote>‘nirdeśāt’</quote> iti sūtraṃ</q> (6-4-2)
<q><quote>‘yasya havīṃṣi’</quote> ityetannirdeśābhiprāyeṇa kathaṃ vyākhyātam</q> । na hyanena vacanena
dravyāntarāgamo nirdiśyate ।</p>
<p>samādhatte - <q>dravyaviśeṣavidhānaṃ tu śeṣāditi jñāpanārtham</q> । asyārthaḥ-
yadyapyetat dravyaviśeṣavidhānārtham tathāpi(vi)śeṣā(ṇā)nnāvadeyamiti jñāpayati । evaṃ
dravyāntaravidhānādeva । tena pūrvapakṣanirākaraṇārthametaduk‍tamiti bhāvaḥ । śeṣanirdeśastu
pratyukto bhāṣye śeṣakāryāṇāmaprayojakatvānna tadanurodhena dravyāntaramupādeyamiti ।</p>
<lg><l>।। 2 ।। api vā śeṣabhājāṃ syādviśiṣṭakāraṇatvāt ।। 3 ।।</l></lg>
<p><q>kathaṃ punaratra pūrvapakṣāśaṅkā śeṣādeva punaravadeyamiti । na hi
śeṣakāryāṇi dravyaṃ prayuñ‍jate</q> । yadi hi dravyaṃ prayuñjīran tadā tairdravyasya prayukta-
tvāt tadakaraṇe dravyopādānavaiyarthyāt punaravadānaṃ syāt । na caitadasti । samādhatte-
<q>sthita evāprayojakatve pratipattīnāmiyamāśaṅkā avirataśśās‍trārthaḥ śeṣasya
<note>1. 1429</note>﻿
<pb n="148"/>
vidyamānatvāditi</q> । na punaḥ prayojakatvamāśaṅkyate । pradhāne(tu tena)hute śeṣaḥ
sviṣṭakṛdādibhiḥ pratipādyata iti śrutam । tasya śās‍trārthasyāviratireva । tena
punaravadeyamiti ।</p>
<p><q>rāddhāntastu kāryārthatvācchās‍trāṇāṃ śās‍trārthānāṃ kṛtatvācca kāryasya
nānupapattiḥ śakyate vak‍tum</q> ।</p>
<p>yadyapi śeṣaśrutiraviśiṣṭā tathāpi kāryārthamanuṣṭhānaṃ dravyapratipattiḥ sviṣṭakṛdādīnāṃ
prayojanam । yacca dravyaṃ sviṣṭakṛdādibhiḥ pratipādyaṃ tat(da)vinaṣṭam tena pratipādya-
dravyābhāvāduparataḥ śās‍trārthaḥ । yadi paraṃ śeṣakāryāṇāṃ prayok‍tṛtvāt punaḥ karaṇaṃ tacca
nāstītyuktam । pratipattyantaravidhānācca punaradānaṃ na kartavyamiti ।</p>
<lg><l>।। 3 ।। 1nirdeśāccheṣabhakṣo'nyaiḥ pradhānavat ।। 4 ।।</l></lg>
<p><q>keyamadhikāre cintā kathaṃ vā nāsti ?</q></p>
<p>uttaraṃ - <q>śeṣacinteyaṃ ke bhakṣayitāra iti na punaḥ kasyādhikāra iti ।</q></p>
<p>samādhatte---<q>atrocyate - adhikāracintaiveyam । kāryaviniyuktakartṛ-
mato'dhikāraḥ utāviniyuktakartṛkasyāpīti</q> । etaduktaṃ bhavati - yajamānasyai-
vādhikāraḥ cintyate । kiṃ[ye]viniyuktā ṛtvijaḥ tadyuktasyaivādhikāraḥ uta kartrantara-
yuktasyāpīti ।</p>
<p><q>pūrvapakṣavādī tu aś‍vamedhādiṣvaśakteriti iḍāyāṃ na viniyuktakartṛ-
niyamādaviniyuktakartṛkasyāpyadhikāra iti manyate ।</q></p>
<p>asyārthaḥ-yadi viniyuktakartṛkasyaivāyamadhikāraḥ tadā'śvamedhe śeṣabhakṣaṇasyā-
śakyatvāt anadhikāra eva syāt । tathā <quote>‘yajamānapañcamā iḍāṃ bhakṣayanti’</quote> iti
vacanaṃ ṛtvijāmiḍābhakṣaṇe niyamārthaṃ <quote>‘iḍaiva taireva bhakṣayitavyā’</quote> iti । taccaivamupa-
padyate yadi vacanāntareṇānyasyāpi bhakṣaṇaṃ prasajyate । na ca tadvacanaṃ yajamānaprāptyarthaṃ,
tasyāpi kartṛtvena prāptatvāditi na punaḥ viniyuktavyatiriktānāṃ viniyoga iti
śakyate vak‍tum śrutyādīnāmabhāvāt ।</p>
<note>1. 1431</note>﻿
<pb n="149"/>
<p>[aviniyuktakartṛkasyāpyadhikāra iti śakyate vak‍tuṃ na punaraprakṛtānāṃ
viniyoga iti tadviniyoge śrutyādīnāmabhāva iti]</p>
<p><q>evaṃ prāpte'bhidhīyate---viniyuktakartṛkasyaivādhikāra iti । kutaḥ ?
na hyaśrutenādhikāraḥ śakyate vak‍tum । śrutaviṣayatvādadhikārāṇām</q> । yādṛśo
viṣayaḥ śrūyate tadanurūpo'dhikāro varṇanīyaḥ । ṛtvijāṃ ca karmakaratvenopādānāt
tatkartṛkabhakṣayukto viṣayaḥ pratīyata iti tadyuktasyaivādhikāraḥ ।</p>
<p><q>yatpunarvacanaṃ tatprāptyarthaṃ</q> karmakaratvena ṛtvijāmupāttatvāt bhakṣo'pi taireva
prāpto na yajamānena, tatprāptyarthaṃ vacanamupapadyata iti darśitam । <q>aśvamedhe punaḥ
tadvadevādhikāraḥ kāryārthaḥ punaranyopādānamiti nādhikārāntaraṃ prayuñ‍jīta ।
aṣi hi viniyuktakartṛkameva kāryamiti śabdādavagamyate</q> ।</p>
<p>etaduktaṃ bhavati-[vini]yuktasyādhikāraḥ tathāpi tāvanmātreṇaiva kāryasāmarthyāt
na sahāyatvenāprakṛtānāmupādānāditi ।</p>
<lg><l>।। 4 ।। arthasamavāyāt prāyaścittamekadeśe'pi ।। 10 ।।</l></lg>
<p><q>ihaitāvacchrūyate <quote>‘bhinne juhoti’</quote> na punaḥ kṛts‍nabhinne ekadeśabhinne
vā iti । tatra saṃśayaḥ kiṃ bhinnasyaivayaḥ saṃskāraḥ uta bhedenāpagato'dhi-
kāra iti</q> । anena bhāṣyakārīyasya sandehasya karaṇe saṃdehaḥ kṛtaḥ । nanu ya[dya]tra
bhedanavato'dhikāraḥ tadā adhikārāntaratve sati darśapūrṇamāsāṅgatā na syāt । tataśca
prakaraṇabādha iti adhikṛtādhikārādaṅgatvasiddhiḥ ।</p>
<p>pūrvapakṣamākṣipati---<q>atrocyate - bhedanavato homaścodyate <quote>‘tasmāt bhinne
juhoti’</quote> iti</q> । bhedanamātramatra śrūyate na punaḥ parityaktasāmarthyasya aparityaktasāmarthyasya
vā bhedanavat iti viśeṣo'vagamyate । aviśeṣe ca parityaktasāmarthyasya saṃskārānupa-
patteḥ bhinnasaṃskārakatve niraste bhedavato homaścodyata iti vadāmaḥ ।</p>
<p>samādhatte --- <q>pūrvapakṣavādī tu kāryata eva viśeṣo'vagamyata iti manvānaḥ
samarthasaṃskāraṃ manyate । evamārādupakārakakalpanā ca kṛtā bhavati ।
adhikaraṇāśaṅkānivṛttiśca na vaktavyā bhavati</q> । ayamāśayaḥ-sannipatyopakārā-
dārādupakāratāṅgasaṃśaye sati sannipatyopakārāśrayaṇaṃ nyāyyam । antaraṅgatvāt ।
<pb n="150"/>
tena homasyāpi bhinnasaṃskāratvena sannipatyopakārakatvāśrayaṇaṃ nyāyyam । na ca
paratyaktasāmarthyaṃ saṃskāramarhatīti kāryaparyālocanayā parityaktasāmarthyaṃ bhinnaṃ pratīyate ।
saptamī tviyaṃ agāre gāvo vāsyantāmiti ca draṣṭavyā । tenādhikaraṇabhūtasyaiva
saṃskārāt tannivṛttirapi vaktavyā na bhavati । rāddhāntamāha---<q>atrocyate-satyamevaṃ,
kintu atra saptamīnirdeśāt na karmabhāvo bhinnasya</q> । na hi karmabhāve saptamī
bhavati । yattu <quote>‘agāre gāvo badhyantāṃ’</quote> iti tat pramāṇāntaratastathāvagamāt ।
atra tu na tathā । kintarhi nimittabhāva eva saptamīyam tena bhinnasya nimittatā ।
yuktyantaraṃ cāha---<q>saṃskāryatve ca na nityasaṃskārasya aṅgabhāvaḥ śakyate
pratipattum bhinnasyānityatvāt</q> । homastāvat nityamaṅgam । tadanurūpaṃ ca
ca dvāramāśrayaṇīyam । yadi ca bhinnasaṃskāro dvāraṃ syāt tadā bhodanasyānityatvāt
tatsamādhānadvāro homo'pi na nityaḥ syāt । atasso'yamananvayī śāstrārthaḥ syāt ।
nimittabhāve evam । nāyaṃ doṣaḥ । nityānityasaṃyogalakṣaṇo doṣo na bhavati sati
nimitte tvaṅgatvāvagamāt naimittikamevāṅgam na punaḥ saṃskārapakṣe nimitte'sati aṅga-
homa iti śakyate vak‍tum । na ca nimittamadhikāriṇāṃ mate upapadyata iti darśitam ।
tena bhedavato homaścānyata iti ।</p>
<p>codayati---<q>atha kasmādadhikaraṇasaptamyeveyaṃ na bhavati ।</q> uttaraṃ---<q>na
bhavati āhavanīyabādhaprasaṅgāt</q> ।</p>
<p>sarvahomeṣvāhavanīya[sya] prāptatvāt bhavatu bādha eveti cet tatrāha---<q>anyathā
vopapatteḥ</q> nimitte saptamī(te) tvenāpyupapattau na bādhaḥ śakyate vak‍tum । <q>atha
kasmānnimittanaimittikasaṃbandha eva na cocyate kimadhikāriviśeṣaṇena bheda-
nimittamiti</q> । etāvadeva kimiti pradhānahoma eva na jñāpyate kimityaparaṃ
homāntaramāśrīyate tatra ca bhedanamadhikāriviśeṣaṇamiti ।</p>
<p>uttaraṃ---<q>siddhaviṣayo hi saṃbhavati । na ca siddhaviṣaye vedasya pramāṇya-
mastītyukte bhavati</q> । yadi vede'pi siddhānuśāsanaṃ syāt tadā nimittanaimittika-
bhāvamātre vākyaṃ paryavasyet । na caitadasti anuṣṭhānopadeśakatvāditi homānuṣṭhāna-
vidhireva । homānuṣṭhāne cādhikāriviśeṣaṇasyaiva nimittatvamityaktam । tasmādbhedanavato
homaścodyata iti siddham । <q>śeṣamuktam</q></p>
<lg><l>।। 5 ।। kṣāme tu sarvadāhe syādekadeśasyāvarjanīyatvāt ।। 17 ।।</l></lg>
﻿<pb n="151"/>
<p>darśapūrṇamāsayoḥ śrūyate---atha yasya puroḍāśau kṣāyataḥ taṃ yajñaṃ varuṇo
gṛhṇāti । yadā taddhaviṣkaṃ karma santiṣṭhate atha tadeva havirnirvapet yajño yajñasya
prāyaścittiriti । tatrāyamarthaḥ-yasya yajñasya puroḍāśau kṣāyataḥ taṃ yajñaṃ varuṇo gṛhṇāti
yadā taddhaviṣkaṃ karma santiṣṭhate tadā tadeva haviḥ punarnirvaptavyamiti । yasya puroḍāśau
kṣāyata iti pūrvādhikaraṇanyāyena kṛts‍ne caikadeśe ca kṣāme nimittasya haviḥkṣāṇa-
lakṣaṇasya vidyamānatvāt । yasya puroḍāśau kṣāyata iti vacanavihitena naimittikena
bhavitavyamiti pūrvapakṣavādī manyate । yadi kṣāmasaṃskārārthametat tadā ekadeśakṣāma eva
prāyaścittaṃ syāt na kṛtsnakṣāme । kṛtsnakṣāme'pi nimittasaṃbhavāttatrāpi yuktameva । na
ca kṛts‍nekṣāme ityapi viśeṣaḥ śrūyate । [ataḥ] ubhayasminnapi kṣāme prāyaścittaṃ
yuktam । taddhaviḥ [saṃsthā] vyapadeśo nirviṣaya evaitatsyāt (?) । <q>nanvevamapyeka-
deśakṣāma eva prāyaścittaṃ syāt । śabdaścaivamupapanno bhavati । yadi hi
akṛtsnakṣāme etadvacanaṃ syāt tadā taddhaviḥ santiṣṭhata iti saṃbhavati</q> ।
ayamarthaḥ-sarvadāhe tu dagdhe haviḥ saṃsthānānupapatteḥ taddhavirvyapadeśo na ghaṭate sarvadāhe
tu havirantaramupādāya prayoge kriyamāṇe taddhavirvyapadeśo nirviṣaya eva syāt ।</p>
<p>nanvaivamapi ekadeśadāha eva prāyaścittaṃ syāt na kṛts‍nadāhe । na hi tadā
taddhavirvyapadeśo ghaṭata iti । satyam । tata haviḥ yasya taddhaviḥ iti vyapadeśaḥ
ekadeśadāha evopapadyate । tathāpi ārtyadhikaraṇanyāyena yajñasaṃsthaiva nimittaṃ na punaḥ
tena haviṣā saṃsthānaṃ nimittaṃ, tenānyena [a]dahatāpi haviṣā kriyamāṇe naimittikaṃ
yuktameveti । kintu yadi sarvadāha evaitadvacanaṃ syāt tadā taddhaviḥ śabdāt
prāyaścittamityuktaṃ tadanvāruhyavādamātram ।</p>
<p>evaṃ prāpti'bhidhīyate---<q>aparihāryatvādekadeśakṣāṇasya sarvakṣāṇanimittaṃ
prāyaścittamiti yuktam</q> yasya puroḍāśau kṣāyata iti viśeṣavacanaṃ sarvadāha evopa-
padyate eka deśadāhe tu sarvasya saṃbhavāt viśeṣavacanaṃ nopapadyate । tasmāt kṛts‍nakṣāṇa-
prāyaścittamiti ।</p>
<p>atra codayati---<q>yāvatpākaṃ hi yā kṣāṇatā sā bhavatvaparihāryā
pākānaupayikī tu yā kṣāṇatā sā kimiti nimittaṃ na bhavati</q> । yāvatyā
kṣāmatayā vinā na pāka eva niṣpadyate tāvatī kṣāmatā'vaśyaṃbhāvinī mābhūnnimittam ।
yayā vināpi pāko bhavati tāvatī kādācitkā nimittamastu । sa caikadeśakṣāme'pi
<pb n="152"/>
saṃbhavati । laukikā api hi anīpsite pākānaupayike dāhe kṣāmaśabdaṃ prayuñjate
dagdho guḻaḥ dagdha odana iti । tenānīpsitaṃ pākānaupayikaṃ kṣāṇamiti ।</p>
<p>pariharati---[satyaṃ] <q>yathā bhavānāha, anīpsitaṃ pākānaupayikaṃ kṣāṇa-
mabhipretamiti । tadeva na jñāyate kiyadīpsitamiti</q> । tena īpsitapākā-
naupayikatvena viśeṣo jñātuṃ na śakyate । ākṣeptā āha---<q>kimiti na jñāyate ।
puroḍāśasiddhirapekṣitā । yāvatā pākena puroḍāśaḥ siddha‍yati tāvān pāka
īpsitaḥ</q> ।</p>
<p>samādhātā āha---<q>satyaṃ puroḍāśasiddhirīpsitā saiva tu na jñāyate
kiyatā kṣāṇena tu sidhyati kiyadanupayogīti</q> । ayamāśayaḥ - yāvatā pākena
puroḍāśaḥ siddha‍yati tāvānīpsitaḥ (tāvatānīpsitaṃ) tena yāvāneva puroḍāśasiddhi-
vighātakārī pākaḥ tāvānevānīpsitaḥ । sa ca sarvadāha eva । tāvatā hi puroḍāśa-
buddhirapaiti । laikike punaḥ loka eva pramāṇaṃ īpsitānīpsitatve । tatra niyamo
nāsti pratipuruṣamīpsitabhedāt । tasmāt suṣṭhūcyate---<q>aparihāryatvādekadeśa-
kṣāṇasya sarvakṣāṇa eva prāyaścittamiti</q> । tacchabdaparihārastūktaḥ anyenāpi-
haviṣā saṃsthāpyamānaṃ karma taddhaviśśabdena lakṣayituṃ śakyata iti ।</p>
<lg><l>।। 6 ।। 1yathāśrutīti cet ।। 22 ।।</l></lg>
<p>nanu coddiśyamānasya viśeṣaṇamavivakṣitamiti grahādhikaraṇe uktam ।
tenaivādhikāriṇo'pi viśeṣaṇamavivakṣitamityuktam । tena punaruktatvādanā-
rabhyamevādhikaraṇam ।</p>
<p>pariharati---<q>satyaṃ kena voktaṃ na pratipāditamiti । yadi pratipāditaṃ
kiṃ tarhi anenedaṃ anena kimadhikriyamāṇaviśeṣaṇaṃ vivakṣyate neti
cintyate</q> । asyārthaḥ---uddiśyamānasya viśeṣaṇamavivakṣitamiti tatroktam ।
iha tu adhikriyamāṇasya viśeṣaṇamavivakṣitamiti pratipādyate । tena nāsti
paunaruktyamiti bhāvaḥ ।</p>
<p>nanu uddiśyamānaviśeṣaṇavivakṣābhidhāne nedamupalabhyata iti atrāha---
<note>1. 1438</note>﻿
<pb n="153"/>
<p><q>nacādhikāryuddiśyate । kiṃ tarhi karmaṇyadhikriyate । anyā adhi-
kāritā anyā coddiśyamānateti manyate</q> । vidheyasya viṣayatāpattiruddheśyatvaṃ,
karmaṇi svāmitvamadhikriyamāṇatvam । tena yatra vidheyārthatvenoddiśyate tadgatā sā
cintā । atra tu niyojyagatā cinteti viśeṣaḥ ।</p>
<p><q>atra pūrvapakṣavādī padadvayaviśiṣṭāmārtiṃ adhikriyamāṇaviśeṣaṇatayā
manvānaḥ padadvayaviśiṣṭārtiṃ nimittamityāha---yasyobhayaṃ havirārtimārcche-
diti</q> । ākhyātenārtirucyate । sā ca havirubhayapadābhyāṃ yugapat viśeṣyate
kraya ivāruṇaikahāyanībhyām । (te)viśiṣṭā cāsau puruṣaviśeṣaṇamiti । ubhayaviśeṣaṇa-
viśiṣṭā ārtiḥ nimittam । ṛcchatiśca dhātuḥ āṅpūrvaḥ ārtau vartate ārtiśabdo'pi
ktinnantaḥ tasmādeva vyutpādyate । upasargādṛti dhātau (pā. sū 6-1-11) iti
vṛddhau kṛtāyāṃ raparatve ca rāllope ilope; ārtimārcchediti tu yaducyate tadā odana-
pākaṃ pacatītivat draṣṭavyam । <q>rāddhāntavādī tu satyaṃ, sarvaviśeṣaṇaviśiṣṭo'dhi-
kārī gamyate । na punarekapadībhūtaiḥ viśeṣaṇaiḥ viśeṣyate samāsābhāvāt
ekapadībhūtāni etāni na bhavanti । tataḥ kiṃ ? idaṃ tato bhavati adhi-
kriyamāṇaviśeṣaṇaṃ hi phalatayā nimittatayā vā gamyate । na karmaṇaḥ
punaḥ punaḥ svaviśeṣaṇatayā</q> svasyātmanaḥ yā viśeṣaṇatā tayā nāvagamyate ।
viśeṣaṇamātramāha---<q>paryavasāyī na bhavatīti</q> । kintu karmaṇaḥ phalatvena
nimittatvena vā'vatiṣṭhate । taccedānīṃ phalaṃ vā nimittaṃ vā । yathaivādhi-
kṛtaviśeṣaṇatayā'vagataṃ tathaiva bhavitumarhati । svapadārthaprayuktaṃ ca viśeṣaṇatayāvagataṃ
na tatkāryādṛte śakyata ekīkartum । svakīye padārthe ca prayuktaṃ padajātaṃ adhikāri-
viśeṣaṇatayā'vagataṃ na śakyate kāryādṛte upādeyādṛte ekī kartum । yathā kraya upā-
deyatvena coditaḥ ekībhūtaviśeṣaṇaviśiṣṭo'vagamyate । na tathehāvagantuṃ śakyate
anupādeyatvādārteḥ । na cedaṃ kāryaṃ nimittaparyantatvādasyādhikārasya । na ca nimitta-
mupādeyaṃ bhavati । ato nedaṃ parasparasaṃbandhanimittatvenopādātuṃ śakyate । ekaṃ
cedaṃ vākyam । <q>tasmādanyataradatra nimittatvena pratipattavyam । nobhayam</q> ।
havirārtirnimittaṃ nobhayaṃ viśeṣyatvāddhaviṣaḥ । ānantaryācca । tena haviṣi
ārte nimitte ubhayapadamanuvādaḥ---<q>yadyekapadībhāvāvagamābhāvāt ubhayatva-
viśiṣṭaṃ havirnimittaṃ tadā kiṃ havireva nimittaṃ</q> ? uttaraṃ---<q>na ārtiviṣayabhūta-
miti brūmaḥ</q> ।</p>
﻿<pb n="154"/>
<p>nanu ca ārtirapi naiva haviṣā ekapadībhūtā kathaṃ tadviṣayabhūtasya viśeṣaṇatā ।
naiṣa doṣaḥ । bhāvāśrayatvānnāmnaḥ । na haviḥ[ṣaḥ] puruṣeṇa saṃbandhaḥ । abhāvārthānāṃ
kriyākārakasaṃbandhapūrvaka eva parasparasaṃbandhaḥ । parasparaṃ punaḥ nāma saṃbandhi । ekapadī-
bhāva eva hetuḥ tenārtisaṃbandhāt puruṣasaṃbandhaḥ । tenā[rta]rtimeva haviḥ puruṣasya
viśeṣaṇamiti ārtiviśeṣaṇībhūtameva haviḥ nimittamiti siddham ।</p>
<p><q>nanu vākyādapi parasparasaṃbandho nāmnāmavagamyate---yathā devadattasya
gāva iti</q> । pariharati---<q>bāḍhaṃ sa tu vaibhaktikaḥ । vibhaktiśca dvayoreva
saṃbandhamācaṣṭe, na punaranyenāpīti</q> । autsargikamidaṃ, tena havirārtyaiva saṃbadhyatāṃ,
nobhayatvena । tasmādārtiviṣayaṃ havirnimittaṃ viśeṣyā [tvā]dānantaryācca । ārtiviṣayamiti
napuṃsakanirdeśaḥ havirviśeṣaṇatvāt ।</p>
<p><q>nanu cobhayaśabde nimittatvena parigṛhyamāṇe haviṣo'pi anupraveśaḥ
siddho bhavati । ubhayatvasya nityasāpekṣatvāt । ataḥ sakalapadānuguṇyena
tathaiva sambandha āśrīyatām</q> । yasyobhayaṃ(haviḥ) ārtimārcchet kiṃ tadubhayamitya-
syāmapekṣāyāṃ havireva parigṛhyate ।</p>
<p>pariharati---<q>asaṃbandhajño bhavān padārthajātasya viśeṣaṇaṃ hi viśeṣya-
mapekṣamāṇaṃ viṣayatayā'pekṣate</q> nātmano'vacchedakatayā । ubhayatvaṃ saṅkhyā । sā ca
ārtiviṣayatayā bhavituṃ nārhati iti ārtiviṣayaṃ dravyamevāpekṣate । tena yadyubhayatvaṃ
havirapekṣate tathāpi viśeṣaṇatvena naivāpekṣate । kiñca ārtiviṣayatayā ārtiviṣayabhāve
ca tasya tadeva nimittaṃ bhavati tadāha---<q>na cedamavacchedakaṃ, apitu viṣayaḥ ।
viṣayaḥ punaḥ viśeṣaṇanirapekṣaḥ nimittatāmāpadyate iti havirārtimātrameva
nimittaṃ vyartha evobhayapadākāṅkṣopanyāsaḥ</q> । yadidaṃ haviṣo dravyatvena
ārtiviṣayatvaṃ nobhayatvasya tadidamuktaṃ---<q>mṛṣyāmahe na haviṣo viśeṣaṇamiti</q>
akāryatayā anupādeyatayā cādhikṛtaviśeṣaṇānāṃ yāvantaḥ parasparasaṃbandhāḥ pradarśyante
yāvatsaṃbhavatsaṃbhavatāmidameva nirākaraṇamityuparamyate samāsaṃ vinā parasparasaṃbandhānāṃ
viśeṣaṇatvānupapattiriti idameva nirākaraṇaṃ bhāṣyakāreṇāpīti iyatāmupanyāso nirā-
karaṇasya vyāptipradarśanārtha eva kṛtaḥ । na hi pramāṇādṛte nimittasamāhārassiddha‍yatīti
siddhaṃ havirmātraviṣayārtirnimittamiti ।</p>﻿
<pb n="155"/>
<lg><l>।। 7 ।। homābhiṣavabhakṣaṇaṃ ca tadvat ।। 24 ।।</l></lg>
<p>atrāpi dvayornām‍noḥ parasparasaṃbandho nāstīti adhikriyamāṇa-
viśeṣaṇatvepi pratyekaṃ nimittabhāvaḥ</p> । asyārthaḥ---abhiṣutya hutvā bhakṣayatī-
tyatra dvayoḥ vatvāntayornām‍noḥ parasparasaṃbandho nāstīti yadyapi vastusthityā parasparasaṃbandha-
yorapi puruṣaviśeṣaṇatvaṃ saṃbhavati tathāpi śabdasāmarthyānusāreṇa pratyekameva nimittabhāvaḥ
<quote>‘abhiṣutya bhakṣayanti’</quote> tathā <quote>‘hutvā bhakṣayanti’</quote> iti । tena ye abhiṣavamātre'pi
kartāraḥ te'pi bhakṣayanti । ye'pi homa mātre te'pīti । <q>na cobhayapadavadavivakṣā
saṃbhavati</q> । yathā ubhayapadamavivakṣitaṃ tathā'bhiṣave nimitte hutveti na vivakṣitaṃ
anuvādamātram । na ca śakyaṃ vak‍tuṃ haviṣo'nyasyobhayatvaṃ nimittaṃ bhaviṣyatīti ।
anyasyānupādānāt haviṣaścopādānāt tadviṣayatvamevobhayatve pratīyate । iha puna-
raviśeṣādubhayaṃ nimittam । abhiṣave nimitte homasya nimittatā na prāptā । tathā
home nimitte'bhiṣavasyeti nānuvādopapattiriti ।</p>
<p><q>nanu cābhiṣutya hutveti saṃbandho bhavati । k‍tvāpratyayasya samāna-
kartṛkārthatvāt dvitīyena vinā dhātvarthena tadanupapatteḥ</q> । tadavaśyāpekṣaṇīye
abhiṣutyeti bhavati । hutveti tu bhakṣayatītyetadapekṣam । tenābhiṣavahomayoḥ paraspara-
sahitayoḥ nimittatvamiti । pariharati---<q>satyaṃ kriyāntarāpekṣitā ktvāpratyayasya
na punaḥ ktvāntakriyāpekṣitā । tasyā apyanyaparatvāt । na hi dvayora-
pradhānayoḥ mithassaṃbandho yuktaḥ</q> । kintu sarvaṃ pradhānenaiva saṃbadhyate pradhānaṃ ca
bhakṣayatītyetat na tu hutveti । tasyāpi bhakṣayatītyetasmin guṇabhāvāt । tasmādaya-
mabhisambandhaḥ abhiṣutya bhakṣayati, hutvā bhakṣayati iti । <q>kramavidhānaṃ tvatra naiva
saṃbhavati prāptatvāt</q> । abhiṣutyaiva homaḥ prāptaḥ huta eva ca bhakṣaṇam pratipatti-
tvāt । nāpyabhiṣavahomayoḥ bhakṣaṇāṅgatvena vidhānam adhikṛtaviśeṣaṇatvāt । nāpi
svārthavidhānaṃ, abhiṣavasya <quote>‘somamabhiṣuṇuyāt’</quote> iti prāsatvāt । <quote>‘somena yajeta
iti ca homasya । tasmānnimittanaimittikavidhirevāyam । sa ca pratyekamiti
pūrvaḥ pakṣaḥ ।</p>
<p>atrābhidhīyate---samānakartṛkatāvagamāt ktvāntānāmabhiṣavahomayo-
ścānyataḥ prāptatvāt ekakartṛkatvasyaiva abhiṣutya hutveti codyate ।</p>﻿
<pb n="156"/>
<p>asyārthaḥ ktvāntena śabdena samānakartṛkatā ucyate । homābhiṣavau ca
samānakartṛkau siddhau । tena sa eva samānakartā ucyate । tenāyamarthaḥ sampadyate---
abhiṣavahomayoḥ dvayoḥ kartā bhakṣayati iti । atrāyaṃ pūrvaḥ pakṣaḥ ।</p>
<p><q>nanu ca dvayoḥ ktvāntayoḥ parasparasaṃbandho nāvagamyate । anyārtha-
tvāt vyatiriktavibhaktyantarayuktayoriva</q> । yathā aruṇayaikahāyanyeti ca
prātipadikāvyatiriktakaraṇatvābhidhāyitṛtīyāntayoḥ parasparasaṃbandho na bhavati । tathā
ktvāntayorapi na yuktaṃ, avyatiriktaprathamāntayorbhavatyeva saṃbandhaḥ na vyatirikta-
vibhaktyantayoḥ । pariharati---</p>
<p><q>satyaṃ, yatra pramāṇāntaraṃ nāsti tatra pradhānakriyayaiva ktvāntasya
saṃbandhaḥ । yatra punaḥ pramāṇāntarāvagatai(re)va tadviṣayatā na tatra viṣayānta-
rāvagatirbhavati pramāṇāntareṇa ekavākyalakṣaṇena</q>1, yatra ktvāntayorekakartṛviṣaya-
tā'vagatā na tatra kartrantarāvagati । yadi hi ekaviṣayatā na syāt tadā eka-
vākyatā na syāt । ekavākyatā cāvagamyate । tenaikavākyatvāt tayoḥ ktvāntayo-
rapi parasparasaṃbandhaḥ । yathā kṛṣṇasya devadattasya gāva iti । kintvekavākyatā-
balāt kṛṣṇaguṇasya devadattasyaiveti saṃbandho bhavati । evamatrāpi abhiṣutya hutveti
ekakartṛviṣayamevādhikāriviśeṣaṇamavagamayati ekavākyatvāt । adhikṛtamukhena ca
viśeṣaṇasya(ā)vidhyanvayāt siddhā samāhārasya nimittatā । samāhṛtaviśeṣaṇa-
viśiṣṭasyā dhikārāt siddhā samāhṛtayoreva nimittatā । na cobhayapadavat nivartayituṃ
sāmarthyaṃ nāstīti śakyate vak‍tum, bhinnadvāratvāt padadvayasyāsya kartarīti । tatra
punaḥ vidhidvārakameva padadvayamiti viśeṣaḥ abhiṣavahomayostvananyatantratvāt nivartayituṃ
sāmarthyamasti । abhayapadaṃ havirviṣayameva । tena havirmātrārtinimittaṃ na śak‍noti
nivārayitum । ayaṃ tu kevalasya nimittatāṃ śak‍notyeva vārayitumiti ।</p>
<lg><l>।। 8 ।। 1punarādheyamodanavat ।। 26 ।।</l></lg>
<p><quote>‘yasyobhāvag‍nī anugatau’</quote> iti ubhayaśabdasyāgniviṣayatvāt havi(ṣu)
[ṣṣviva] naivaikasya vāraṇe sāmarthyaṃmastīti2 ekasminnapyanugate naimittikamiti
<note>1. lakṣaṇaṃ na- mā</note>
<note>2. sāmarthmaṃ nāsti - mā</note>
<note>3. p. 1447</note>﻿
<pb n="157"/>
pūrvapakṣavādī manyate । anugatasyāgnimātrasya sūryeṇābhyudayo'bhinimrocanaṃ ca
nimittatvena śrūyamāṇaṃ ubhayaśabdena nivartayituṃ na śakyate ubhayaśabdasyāgniviṣayatvāt ।
tena prāptasyāyamanuvāda iti । <q>rāddhāntavādī tu satyaṃ nimittabhāvo vārayituṃ na
śakyate naimittikaṃ tu ekasminnanugate nopapadyate</q> ubhayārthatvena jñātatvāt ।
jñātasya ca punarvidhānāt punarādheyameva tasya prāyaścittiriti । yadevādhānamagnyu-
tpādakatayā anugame naimittikamiti siddham ।</p>
<lg><l>।। 9 ।। 1pañcaśarāvastu dravyaśruteḥ pratinidhiḥ syāt ।। 28 ।।</l></lg>
<p><q>nirvapatisaṃbandhāt pratinidhiniyamaṃ manyate pūrvapakṣavādī</q> । aindraṃ
pañcaśarāvamodanaṃ nirvapet iti nirvapatiśravaṇāt sānnāyye vipanne ca dravyāntaraṃ
nirvapediti codyate । yadi hi karmāntaraṃ vidhīyate tadā tatra nirvāpasya codakaprāptasya
anuvādakaḥ syāt ।</p>
<p><q>kathamasminnapi pakṣe aindraśabdaḥ ?</q> yadyodanaṃ nirvapediti vidhīyate katha-
maindraśabdaḥ । na hi so'pi vidheyārtho'vakalpate vākyabhedaprasaṅgāt । uttaraṃ---
<q>prāptatvādanuvādaṃ manyate</q> । pratinidhīyamānaṃ dravyamaindrameva prāptaṃ indrasya tasmin
karmaṇi devatābhāvāt । nanu ca mahendro'pi[mahendrasyāpi] tatra devatābhāvāt; na
cendraśabdena mahendro'bhidhātuṃ śakyate । ataḥ kathamanuvāda iti tatrāha---</p>
<p><q>prāptatvānmahendraśabdāśravaṇamapi adoṣaḥ</q> nāvaśyaṃ sarvameva prāptamanuvadita-
vyamiti bhāvaḥ । <q>atrocyate । yataḥ prāptaṃ nāvaśyaṃ sarvamevānuvaditavyaṃ
vināpi tena vivakṣitārthasiddheḥ</q> । ata eva karmāntaramidaṃ; anyathā hi māhendra-
śabdavat aindraśabdo'pi na vaktavyaḥ syāt । uktaścāyam । sa ca yasmin pakṣe'rthavān
sa eva pakṣaḥ āśrayituṃ nyāyyaḥ । tasmādvidhānārthataiva nyāyyā ।</p>
<p>nanvevamapi nirvapatiśabdo'narthaka ityatrāha---<q>nirvapatiśabdastu pratya-
yoccāraṇamavaśyaṃ vaktavyamiti viśeṣaḥ</q> । aindraśabdassarvatrānarthakaḥ nirvapatiśabdastu
karmavidhānārthaṃ yo vidhissa vaktavyaḥ । tadarthatayāpyarthavāneveti ।</p>
<note>1. p. 1448</note>﻿
<pb n="158"/>
<lg><l>।। 10 ।। 1sa pratyāmanet sthānāt ।। 30 ।।</l></lg>
<p><q>pañcaśarāva idānīṃ cinat‍te---kiṃ svatantraṃ karmāntaraṃ uta darśapūrṇamā-
sādhikṛtasyaiva tannāśe tatkāryasādhanamupadiśyate utāmāvāsyāṅgamiti</q> ।
sthite karmāntara[tve]hi cintopapadyate । idānīmiti vadan pakṣatrayamatra cintyata iti ca
darśayati । tena bhāṣye amāvāsyāṃ pratyāmanediti pakṣaḥ tadā[tathā]kiṃ karmāntaraṃ
svatantraṃ uta tadaṅgameveti draṣṭavyam । tatra pūrvapakṣavādī tāvat vinaṣṭasyāṅga-
bhāvo'narthakaḥ । ataḥ tatkāryasyaivedaṃ sādhanamiti manyate । svatantrapakṣo'pi mandatayā
nopanyastaḥ । <q>rāddhāntavādī tu svātantrye tāvadadhikārāntarakalpanaiva doṣaḥ</q> ।</p>
kāryakaraṇatve'pi pradhānaṃ pramāṇaṃ naivāṅgi aṅgatā punaḥ prakaraṇām‍nānādavasīyate ।
nanu vinaṣṭasya aṅgabhāvo'narthaka ityuktam । aṅgavināśādevāvināśo bhaviṣyati ।
haviṣi kila viparn‍na karmaṇo dravyāntareṇa kriyamāṇasya vaiguṇya saṃbhavati । tacca vaiguṇya-
maṅgavidhānādeva pratisamādhāsyate ।</p>
<p><q>nanu cānyathāpi idaṃ vidhānamupapannamityuktam । kāryakaraṇatayā
vidhānopapatteḥ sa śakyate'ṅgatayā vidhānam</q> । uttaraṃ---<q>na prakaraṇe'nyathoṣa-
padyate</q> । prakaraṇādaṅgataivāvagamyate । pratyakṣaśca prakaraṇapāṭhaḥ । kāryasvātantryayostu
kalpanopapadyate । tasmādaṅgataiveti yuktam ।</p>
<lg><l>।। 11 ।। 2viśvajittvapravṛtte bhāvaḥ karmaṇi syāt ।। 32 ।।</l></lg>
<p><q>āgurataḥ karma codyate । atra saṃśaya iti</q> । anena saviṣayatayā[tāṃ]
nyāyasya darśayati viśvajidvā bhavati anyadvā । sarvathā padāgūryamāṇasya karma codyate ।
tatrāyaṃ vicāraḥ---āgurata iti rūpasiddhau yatnaḥ kartavyaḥ । gurateranudāttettvāt
ātmanepadaprasakteḥ । saṃśayasvarūpamāha---</p>
<p><q>kiṃ yadāguritaṃ satrādi tatpravṛttau satyāmeva idaṃ karma uta aviśeṣeṇa
atha[a]pravṛttāveveti</q> । anenāviśeṣapakṣo yadyapi bhāṣyakāreṇopanyāsakāle manda-
tvānnopanyastaḥ tathāpi nirākaraṇadarśanādupādātavyaḥ iti darśitam । āguritamiti
<note>1. p. 1149</note> <note>2. p. 1451</note>﻿
<pb n="159"/>
śabdasādhutāyāṃ yatna āstheyaḥ । gurīdhātorīditvādiṭpratiṣedhopapatteḥ । viśeṣānu-
pādānādaviśeṣeṇa1 iti prāpte ucyate---</p>
<p>āgūryamāṇasya pravṛttau viśvajit iti । evamaṅgatā bhavati । na nimittaparya-
nto'dhikāraḥ kalpito bhavati । āgūryamāṇebhyaḥ pravṛtte karma vidhīyamānaṃ āgoraṇa-
nimittakaṃ bhavati । tacca na yuktam । adhikārāntarakalpanāprasaṅgāt । pravṛtte tasyeda-
maṅgamiti kalpanā laghvī । aviśeṣe punaḥ nimittaparyantatā । pravṛttyabhāvapakṣe'ṅgataiveti
vipratiṣiddham । svatantratāṅgatvayorvirodhāt ।</p>
<p><q>atrocyate---apravṛttasyai vedaṃ karmā''guramāṇasya codyate । āgūrya-
māṇasyāgoraṇaviśeṣārthatvāt na śakyate vidheyasyāṅgatā vak‍tum</q> । <quote>‘yaḥ satrā-
yāgurate sa viśvajitā yajeta’</quote> iti nāyamabhisaṃbandhaḥ <quote>‘satrāya viśvajitā yajeta’</quote> iti
vyavahitānvayaprasaṅgāt, kintu satrāyāgurate iti । tenāgoraṇaviśeṣaṇatvāt āgūrya-
māṇaṃ pratyaṅgatā caturthībalena vidhīyamānasya na śakyā sampādayitum । tena svatantra-
taiva nyāyyā ।</p>
<p><q>nanu cāsminnapi pakṣe āgoraṇasya nimittaparyantatā kalpanīyā ।
tadvaraṃ samabhivyāhriyamāṇasatrāṅgataivāśrīyatām । nimittaparyantatve'pi
svatantrādhikārāntaramāśrayaṇīyam</q> । aṅgatve tu tanna bhavatīti । uttaraṃ---
<q>nāyaṃ doṣaḥ āgoraṇasya samāptiparyantatvāt āgūryamāṇakāryaparyantataivā-
śrīyate</q> tasmāt pūrvādhikṛtakāryaparyantataiveti na kāryāntaraṃ kalpitaṃ bhavati । āgoraṇa-
mudyamanaṃ, udyamanaṃ ca samāptyartham samāptiśca kāryaparyantataivocyate udyamanaṃ ca tasya
bhavati । tena satratā kāryatayā pratipannā । tasya viśvajidvidhīyamānaḥ tatkāryaparyanta
evāvasīyate । ataḥ kāryāntarakalpanā nāsti । tadevaiśvaryaṃ viśvajitāpi puruṣasya
yataḥ sādhyate tasmādayameva pakṣaḥ śreyān viśvajitā satrakāryaṃ kuryāditi ।</p>
<lg><l>।। 12 ।। 2vatsasaṃyoge vratacodanā syāt ।। 34 ।।</l></lg>
<p><q>keyamadhikāre aṅgāṅgicintā । yadi kālalakṣaṇā yadi vā śrautārthaḥ
ubhayathāpyaṅgapradhānacintaiva</q> । ekatra pakṣe śrutyā vatsasya vratāṅgatayā vidhiḥ ।</p>
<note>1. aviśeṣaṇaṃ-mā</note> <note>2. p 1452</note>﻿
<pb n="160"/>
anyatra pakṣe lakṣitasya ekakāla[sya]vratāṅgatayaiva vidhiriti viśeṣaḥ tena lakṣaṇe
saṅgatirnāstīti ।</p>
<p><q>atrocyate । śraute vatse vidhīyamāne vidhiḥ kālalakṣaṇāyāmadhi-
kāraḥ</q> । kathaṃ ? uttaraṃ---<q>ekatra vrate vatsaḥ codyate</q> pratyayā[amāvāsyā]ṅgatayā vā ।
anyatra vratinaḥ kālaḥ । kathaṃ punaḥ lakṣaṇāyāṃ vratinaḥ kālaścodyate ityatrāha---
<q>na kālaḥ karmaṇā saṃbadhyate । anapekṣitatvāt prayogāṅgaṃ sa ityuktam ।</q>
ekadeśaprayoga eva kālasyāpekṣaṇīyatvāt । tataḥ kimityāha---<q>prayogaścādhi-
kṛtasyeti</q> adhi(kṛtya)[tasya]sambandhaḥ prayogaṃ cikīrṣamāṇasya kālāpekṣāyāṃ kālo
vidhīyamāno'dhikṛtasyaiva sambandhitayā vidhīyate adhikāranibandhatvāt prayogasya ।
tenādhikāra cintāyāmasti saṅgatiḥ kālavidhāvadhikārasambandhitvāt । <q>śeṣamuktam</q> ।</p>
<lg><l>।। 13 ।। 1kālaścetsannayatpakṣe talliṅgasaṃyogāt ।। 41 ।।</l></lg>
<p><q>nanu caiva puroḍāśānāmapi anapāyo hi kālasyetyuktam । kimatrā-
bhyadhikaṃ cintyate । na, paunaruktyamāśaṅkyate yo'pyeṣa puroḍāśaḥ paurṇamāsyā-
masti asomayājinaḥ tasyāmasatyapi agnīṣomīye puroḍāśe puroḍāśayormadhya-
vartikālaḥ upāṃśuyājasaṃbandhī vidyata evetyuktam । tadvadihāpi</q> । asānnā-
yyayājino vatsāpākaraṇābhāve'pi tatkālasyāpāyo nāstīti tasyāpi kālavidhiryukta
eveti siddha eva rāddhāntaḥ ।</p>
<p><q>kimarthamidamadhikaraṇamārabhyate ? astyatra viśeṣaḥ---adhikāramukhenai-
tatkālavidhānam</q> । adhikṛtasyaivāyaṃ kālavidhiruktaḥ । tatra pūrvapakṣavādī kālopa-
lakṣaṇapadārthayuktasyaivādhikṛtasyeti manyate । kālopalakṣaṇena vatsāpākaraṇena yukta-
syaivādhikāriṇaḥ kālavidhirayaṃ yuktaḥ । na hi anyasya tatkālo vidhātuṃ śakyate ।
tadabhāve tatkāla evāsau na bhavatīti bhāvaḥ ।</p>
<p><q>rāddhāntavādī tu - satyaṃ adhikṛtasyaivāyaṃ kālavidhiḥ । kālasaṃbhava-
mātre tvadhikṛto'yam</q> । tasya hi kālo vidhātavyaḥ yasya hi kālaḥ saṃbhavati tena
saṃbhava evā dhikṛto'yaṃ tasya kālavidhiḥ । sa ca kālo vatsāpākaraṇarahitasyāpyasti ।</p>
<note>1. 1454</note>﻿
<pb n="161"/>
<p>nanu ca vatsāpākaraṇayuktaḥ kālo nāstītyatrāha---<q>na punarupalakṣaṇamapya-
dhikāraṃ viśinaṣṭi । kutaḥ ? upalakṣaṇatvādeva । aṅgabhūto hi kālo'dhikāraṃ
viśinaṣṭi । na punarupalakṣaṇam । pratītimātrahetutvāt</q> । yadyupalakṣaṇamapi
kāryopayogi syāt tadā viśiṃṣyādapyadhikāram । nacopalakṣaṇaṃ kāryaupayikam । kiṃ
tarhi ? <q>upalakṣaṇāyaiva</q> । tadviśiṣṭakālaviśeṣapratipattyarthameva । na ca satā asatā
vā upalakṣaṇena kaścidviśeṣo'sti asya kālasyānyato'vagamāt । kasmāt ? anapāyo
hi kālastatrāpi siddhaṃ na kevalamekapuroḍāśe'yamiti ।</p>
<lg><l>।। 14 ।। 1prastare śākhā śrayaṇavat ।। 43 ।।</l></lg>
<p><q>atrāpi viniyogapratipakṣatayā'dhikāra eva cintyate</q> । aṅgavidhau
aṅgabhūtaśākhāvidhau viniyogaḥ । kālavidhau prastarapraharaṇakāle śākhā praharaṇaṃ prati
vidhīyamānā'dhikṛtasyaiva vidhiḥ । na punaḥ guṇārthe tṛtīyeyaṃ śaṅkyate । <q>upapada-
lakṣaṇā hīyaṃ na kārakalakṣaṇā । sahaśabdaśravaṇāt sahaprayoganibandhanaiveyaṃ
tṛtīyā na kārakalakṣaṇā । tena kathaṃ śākhāyāṃ guṇabhāvaśaṅkā</q> ।</p>
<p><q>satyaṃ upapadavibhaktiriyam aprādhānyaṃ tu anyathā nopapadyate</q> ।
tena guṇabhāvaṃ manyate । <quote>‘sahayukte'pradhāna’</quote> iti apradhānavācinaḥ prātipadikāt iyaṃ
tṛtīyā । tena śākhā apradhānabhṛtā guṇabhūtaivāvasīyate ।</p>
<p>atra codayati---<q>bhavatvatra prādhānyaṃ sahabhāve, mā bhūt prastare</q> । yadyapya-
prādhānye sahārtheyaṃ tṛtīyā, tathāpi tadaprādhānyaṃ sahabhāve ।</p>
<p>kimidaṃ sahabhāva iti? sa pradhānaṃ yasya tu prasiddha eva kriyāsaṃbandhaḥ, yasya na
tadapradhānaṃ tena praharaṇasaṃbandhaḥ śākhāyā ucyata iti । <q>bhavatvaprādhānyaṃ śākhāyāḥ
prastaraṃ pratiguṇībhāvo na yuktaḥ</q> । samādhate-<q>tatsiddhistviha na saṃbhavatīti hi
paśyan pūrvapakṣavādī sahabhāvamavivakṣitaṃ manyate</q> । śākhāyāḥ praharaṇasambandhasyāpi
aviditatvāt prastarasya viditatvāt sahabhāve'prādhānyaṃ na saṃbhavatīti avivakṣita
evātra sahabhāvaḥ । tasmāt kārakatayaivātra guṇabhāva upapadyata iti pūrvaḥ pakṣaḥ ।</p>
<p><q>rāddhāntastu---sahabhāvāvivakṣā na vibhaktibalena yuktā । vibhakta-
yo'pi vyatyayenāpi smaryante</q> । asyārthaḥ - yadi śākhāśabdaḥ tṛtīyānto gṛhyeta
<note>1. 1455</note>﻿
<pb n="162"/>
prastaraśabdaśca dvitīyāntaḥ tadā śākhāyāḥ aprādhānyāt anupapatteḥ sahabhāvo'vivakṣitaḥ
syāt । sā ceyamavivakṣā vibhaktibalena । na ca vibhaktiḥ sahaśabdamapi vivakṣitaṃ
kartuṃ śaknoti । vibhaktivyatyayenāpi prayogadarśanāt । tenātra vibhaktervyatyayena varṇanā
<quote>‘prastareṇa śākhāṃ praharati’</quote> iti । upapadyate cātra sahārthaḥ nopapadyamānasyāvivakṣā
yuktā । kiñca kṛtaprayojanā ca śākhā vatsāpākaraṇena । kṛtaprayojanānāṃ ca
pratipattau satyāṃ na kāryāntarakalpanā'vakalpate iti । prastarapraharaṇamapi kāryāntaraparam
na śākhāyāḥ (kāryāntaraṃ) kalpayituṃ śakyate - viniyuktaviniyogavirodhāditi ।
sahayoga evāyaṃ pratipattavya iti vibhaktivyatyaya ityevātra nyāyyaḥ । upakāraścātra
viparītaḥ tṛṇamayaprastaraḥ śākhāyāṃ dahyamānāyāṃ upakartumarhatīti śāsvāprastare prayojana-
muktam । pūrvapakṣe amāvāsyāyāmasannayatā śākhāupādeyā prastarapraharaṇāṅgatvapakṣe ।
pratipattipakṣe tu yatraiva sānnāyyāṅgabhūtā śākhā'sti tatraiva pratipādyā bhavatīti ।</p>
<p><q>iti ṛjuvimalāyāṃ ṣaṣṭhādhyāyasya
caturthaḥ pādaḥ</q></p>﻿
<pb n="163"/>
<p><q>ṛjuvimalāyāṃ</q></p>
<p><q>ṣaṣṭhādhyāyasya pañcamaḥ pādaḥ</q></p>
<lg><l>।। 1 ।। abhyudaye kālāparādhādijyācodanāsyādyathā
pañ‍caśarāve ।। 1 ।।</l></lg>
<p>atreyaṃ viṣayaśuddhiḥ---amāvāsyāyāmeva darśārthena vediḥ kriyate । agni-
praṇayanādikaṃ vratādikaṃ ca yajamānasaṃskāraḥ dadhyarthaśca dohaḥ । pratipadi darśaḥ pravartate
iti । eṣa tāvat pāramārthiko'nuṣṭhānaniyamaḥ । yasya tu yajamānasya kutaś‍cit
gaṇanabhramanimittā caturdaśyāmevāmāvāsyābuddhirupajāyate sā tasyāmamāvāsyāyāṃ karma
pravartayati । tasya candramasā havirabhyudīyate । tatredaṃ śrūyate <quote>‘yasya havirniruptaṃ’</quote>
iti । tena yajamānenābhyuditena haviṣā amāvāsyāyāmeva nimittādhikāraṃ parisamāpya
punastadahareva vedyuddhananādi karma kṛtvā pratipadyeva darśaḥ kartavya iti । abhyudaye-
[ṣṭiri]ti naimittikamidaṃ karmāntaraṃ vidhīyate । athavā tadevāpanītadevatāke iviḥ
punaḥ devatāntaraiḥ saṃyujyate iti ।</p>
<p>pūrvapakṣe niyogaḥ, rāddhānte tu adhikṛtasya prayogaviśeṣacodaneti । <q>adhi-
kāralakṣaṇena(ṇa na) karmasaṃbandhitā śās‍trasya</q> । anena adhikaraṇasya lakṣaṇasaṅgati-
māha । akṣarārthastu darśāt karmāntaraṃ vidhīyata iti । ayamatra pūrvaḥ pakṣaḥ । atra
ca viniyogo dvaitīyaḥ karmāntarasyādhikāre viniyoga upakrānto darśitaḥ । karmaṇaḥ
prayogaviśeṣo'yaṃ codyata iti rāddhāntaḥ । tatra ca prayogaviśeṣacodanā, prayogaviśe-
ṣaścādhikṛtasyeti adhikāriviśeṣāśrayatvāt adhikāralakṣaṇamevedamiti bhavati lakṣaṇa-
saṅgatiḥ । <q>nanu ca yadyapi pūrvapakṣe karmasambandhitā śās‍trasya tathāpi
kimityadhikāradvārā cintā na bhavatīti</q> ।</p>
<p><q>atrāha---karmasaṃbandhe hi adhikṛtadvārā cintopapadyate । tasmin
sati adhikārāt । tatra pūrvapakṣavādī karmāntaraṃ vidhīyata iti manyate ।
tredhā taṇḍulān vibhajet iti taṇḍulavibhāgo'trāvagamyate na dadhipayasoḥ</q>
asyārthaḥ । yadi(devataiva na)[devatābhyaḥ] haviṣāṃ vibhāgaḥ syāt tadā apanīta-
devatānāṃ haviṣāṃ devatāntareṇa saṃyogaḥ śakyate kartum । tataśca prakṛtānāmeva karmaṇā-﻿
<pb n="164"/>
mayamanuṣṭhānaviśeṣaḥ codyata iti rāddhāntasiddhirbhavati । iha tu taṇḍulān vibhajeta iti
taṇḍulavibhāgaḥ śrūyate na dadhipayasoḥ । evaṃ ca taṇḍulānāmevāyaṃ sthaviṣṭhādibhirviśeṣaiḥ
viśiṣṭo vibhāgo'vagamyate na devatāyāḥ । sthūlamadhyamasūkṣmatvādibhiḥ taṇḍulā
vibhaktavyā iti pratīyate । [na]punardevatābhyo vibhajediti । tataśca pūrvadevatābhyo'na-
panītatvāt na śakyate taddhaviḥ devatāntareṇa yojayitumiti । karmāntara vedaṃ vidhīyate ।
pūrvaṃ tu karmabhāvāt adhikārabhāvāt parityajanīyameva । dadhyādayastu laukikāḥ santaḥ
yadi karmāntare'pi vyāpriyante tadā na kaściddoṣaḥ ।</p>
<p>yuktyantaraṃ cāha---<q>caruśca dadhipayasossaṃyoge devatāvibhāge nopapadyate</q> ।
asyārthaḥ---ekendrādisaṃbandhitvena yadyapidaghnastaṇḍulānāṃ ca saṃyogaḥ tathāpi carutvaṃ
kathaṃ labhyate? tadapi na vidhīyate । vidhīyate cet tadā vihite karmaṇi guṇadvaya-
vidhānānupapatteḥ karmāntaravidhirevāpatati । na hi devatāntaraṃ carutvaṃ ca śakyate
vidhātumekena vākyena vihite karmaṇi ।</p>
<p>nanu saṃyuktayoḥ dadhitaṇḍulayoḥ pāke sati, tathā payastaṇḍulayośca pāke sati
carutvamarthaprāptameva sat anūdyate(saḥ)saptamyarthenetyāśaṅkyāha---<q>puroḍāśārtha---
tayā hi pākastatropadiṣṭaḥ । caroraśra(va)paṇāt</q> । darśapūrṇamāsopayogi yacchra(va)
paṇaṃ vihitaṃ tat prathanottarakāle puroḍāśākṛtike dravye sampan‍ne sati puroḍāśa-
saṃskārārthaṃ na taṇḍulānāṃ caroraśrapaṇāt । yadi tatra caruḥ śrūyate tadā taṇḍulānāṃ
pāko vidhī[yeta](yate) । tasmāt karmāntaravidhipakṣa evaitatsarvamupapadyata iti
pūrvaḥ pakṣaḥ ।</p>
<p><q>kathaṃ punaratra asmin pakṣe ātañcanābhyāsaḥ</q> । asyārthaḥ । evamata
śruyate---<quote>“yadi bibhīyādabhimodeṣyatīti mahārātra eva havīṃṣi nirvapet phalīkṛtai-
staṇḍulaiḥ paryupāsīta ardhaṃ havirātañcanasya nidadhyāt, ardhaṃ na, yadyabhyudiyāt
tenātacya pracaret yadi na tena brāhmaṇaṃ bhojayet”</quote> iti । yaḥ khalu yajamānaḥ
āśaṅkate-pravṛttā'māvāsyā tatraiva kimatra caturdaśī uta pañcadaśīti । [sa tasyā](satyā)
meva rātrau vrīhīn‍nirupya avahatya, phalīkṛtya udīkṣamāṇa āsīta । sāyaṃdohana-
saṃpāditaṃ ca dadhi dvidhākṛtya ardhaṃ dadhi ekāntaritakariṣyamāṇasya kṛte anantaraṃ sāyaṃ
dohaṃ sampādya dadhyātañcanāya nidadhyāt । ardhaṃ caivameva sthāpayet । tatra yadyabhyudayaḥ
syādevameva sthāpitenārdhena dadhnā naimittikādhikāraṃ nirvartya nihitenārdhena dadhnā sāyaṃ
<pb n="165"/>
dugdhe payasi ātañcanaṃ kṛtvā dadhyutpādya anyedyuḥ darśamabhinirvartayet yadi tannābhyu-
diyāt yadevaṃ nihita(camevaṃnita)mardhaṃ dadhi tenārdhena dadhnā darśameva kuryāt । ātañcanāya
nihitaṃ ca dadhi ātañ‍canasyānarthakatvāt ātañ‍canenāsyāpa[sa]raṇīyaṃ brāhmaṇabhojanena
pratipādayediti । tatra ca yadi karmāntaramidaṃ naimittikaṃ bhavet । tadā yattaddadhyasti
taddarśārthabheveti (nanu) [na] darśārthenāpareṇa dadhnā kṛtyamastīti ātañ‍caṃna na kriyeta
tatrātañ‍canābhyāsadarśanaṃ nopapadyate । yadā tvetat tadevāmāvāsyākarma(a)pravṛttaṃ tatra
tadā anenaiva dadhnā darśārthopārjitena kartavyamiti aparedyuḥ k‍vacitprāptasya1 darśasya
kṛte ātañ‍canena prayojanamastīti yukta ātañ‍canābhyāsaḥ । pariharati---</p>
<p><q>vācaniko bhaviṣyatīti</q> । asyārthaḥ---yadyapi tad dadhyasti tathāpi
anyad‍dadhi ātacya pracaritavyamiti vācanikamevaṃ bhaviṣyatīti nyāyenaivāsmin
śās‍trārthe sthitam ।</p>
<p>atra kaściccodayati---<q>nanu cetarasmin pakṣe vācanika evāsau</q> ।
asyārthaḥ---yasminnapi pakṣe na karmāntaramidaṃ tasminnapi pakṣe caturdaśyāṃ janitasya dadhnaḥ
pratipadi kriyamāṇadarśaṃ prati ayogyatvāt vācanika eva viniyogaḥ । amāvāsyāyāṃ
hi janitaṃ dadhi darśe viniyuktam । <q>ataścātañ‍canābhyāsadarśanaṃ nopapadyate iti
itarasminnāpādanapakṣe'pi vācanika eva</p> । ayamarthaḥ---tenaiva dadhnā darśaḥ
kartavya iti । tatkena viśeṣaṇena ? prapañ‍cenedamucyate vācaniko'yamātañ‍canābhyāso
bhaviṣyatīti ।</p>
<p>pariharati---<q>satyaṃ tathāpi tūpādānāntarābhāvāt prāpta ityucyate
viniyoge tūbhayostulyam</q> । āpādanapakṣe hi viniyogamātraṃ tasya dadhnaḥ
na punarupādānam vācanikātañcanam । abhyāsapakṣe tu viniyogaḥ upādānaṃ ca
vācanikam---tena dadhyātañcanaṃ kartavyaṃ ityayamartho vācanikaḥsyāt । tathā
vidyamāne'pi tasmin dadhani dadhyantaramupādeyaṃ na punastenaiva dadhnā kartavyamityeta-
dvācanikameveti ।</p>
<p><q>evaṃ prāpte'bhidhīyate---devatāpanayo'yam</q> । kutaḥ? <q>vibhāgavākye
traividhyasyānyataḥ prāpteḥ</q> । asyārthaḥ---nāyaṃ sthaviṣṭhādibhirviśeṣaiḥ taṇḍulānāmeva
<note>1. vidhiprāptasyeti yuktaḥ pāṭhaḥ</note>﻿
<pb n="166"/>
vibhāgo vihitaḥ, anyataḥ prāptatvāt । kintu devatāto vibhāgo haviṣaḥ, tasyānyataḥ
[to']prāptatvāt ।</p>
<p><q>kuto byastataṇḍulānāṃ traividhyena vibhāgaprāptiḥ ?</q> uttaraṃ---<q>devatā-
sambandhavidhānataḥ</q> । yadā sthaviṣṭhādīnāṃ bhedena devatātrayasambandhaḥ tadā arthā-
deva taṇḍulānāṃ pṛthak kalpanaṃ prāptam । ataḥ vibhajedityetāvadeva vidhīyate ।
na punastredhā vibhajet iti । tredhāśabdastu taṇḍulānāṃ nityaprāptaṃ traividhya-
manuvadati । sa cāviśeṣāt havirmātrasyaiva pratīyate na punaḥ taṇḍulānāmeva ।
devatābhyo vibhajedityukte jñāyata eva tatsambandhihaviṣo'pi vibhāga iti ।</p>
<p>tacca havirmātra na taṇḍulaśabdena viśeṣṭuṃ śakyate । vākyabhedaprasaṅgāt ।
uparitanāni ca vākyāni apanīte devatāntasambandhe devatāntarāṇīti na karmāntaramava-
gamyate । prakṛtānyeva ca dravyāṇi darśākhyena karmaṇā saṃbaddhāni devatābhyo viṣeśeṇā-
panītāni devatāntarairyuktānīti prakṛtakarmaṇi pratyabhijñānāt na karmāntaramavagamyate ।
na ca kālābhāvenādhikārābhāve karmasvarūpābhāvaḥ । naimittikādhikāre tānyeva karmāṇi
codyante । tataśca tasmin kṛte nimittādhikāre nityādhikāra1nirvṛttyarthaṃ bhūyastānyeva
karmāṇi kartavyānīti mantavyam । <q>nanu caruśabdaśravaṇaṃ nopapadyata ityuktam</q> ।
puroḍāśārthatvātpākasya tadvidhau ca vākyabhedaprasaṅgaḥ । yadi prāptakarmānuvādena vidhiḥ
guṇavidhiḥ karmasvarūpāśritaḥ syāt, tadā'nekaguṇavidhānādvākyabhedaḥ syāt । yadā tvayaṃ
kālabhrameṇādhikārabhrāntyā pravṛttasyābhyudayasyādhikṛtasya vibhāganimittako devatābhyo
vibhāge sati tasyaiva yāgasya prayogaviśeṣaścodyate tathāsati na vākyabhedaḥ । kathamityāha
---<q>sa evāyaṃ puroḍāśaḥ tāṃ tāmavasthāṃ nītaḥ</q> iti । anuvādo'yam । asyārthaḥ-
yo'sau puroḍāśaścoditaḥ tasya puroḍāśasvarūpatayaiva prayogo'pi prāptaḥ । samprati abhyudaye
nimitte abhyuditāvasthāyāmeva dadhisaṃyuktasya payassaṃyuktasya devatāpanayaṃ kṛtvā devatāntara-
saṃbandhaḥ kriyate । tasya ca tathābhūtasya peṣaṇaṃ na kartavyameva । prathanārthatvāt । tasya
prathanasya ca kartumaśakyatvāt stokatvāt taṇḍulānāṃ, prabhūtatvāt daghnaḥ payasaśca ।
tenātra(āpī) apiṣṭvaivāprathayitvaiva ca pākaḥ kartavyaḥ । 2tasyānapanīyatvāt kriyamāṇe ca
pāke'rthāccarutā । saptamyarthaśca sampadyata evetyanuvādoya'm <quote>“dadhani caruṃ”</quote> <quote>“payasi
<note>1. nivṛttyarthaṃ-mā</note>﻿
<pb n="167"/>
carum”</quote> iti । yata eva ca prayogaprakāracodanayā'nuvā(do)dānupapatteḥ prakṛtakarmānu-
praveśassiddha‍yati na punaḥ karmaṇi guṇavidhānena ca । ata evetyanuvādaḥ । <q>ayaṃ ca
bheda(ḥ)lakṣaṇe nābhedaḥ śakyate vak‍tumiti adhikṛtadvāramevedaṃ śabdārthavido
manyante</q> ।</p>
<p><q>bhedābhedalakṣaṇe hi dvitīye'dhyāye yadyeṣā cintā kriyate tadā karmasvarūpā-
śritatvāt tatraiva guṇavidhiḥ syāt । tatrānekaguṇavidhānāt vākyabhedaprasaṅgāt
karmāntaramevedaṃ syāt । adhikāralakṣaṇe tu cintāyāmadhikṛtasya prayogaviśeṣaścodyata
iti puroḍāśa evāyaṃ prayujyata iti pākasyāpanītatvāt arthaprāptaiva carutā saptamyarthena
sahānūdyata iti vākyabhedābhāvādupapadyata evābhedaḥ । tenādhikāralakṣaṇa idaṃ cintyate ।
tasmāt pañcaśarāvādibhyo vilakṣaṇamidaṃ naimittikamiti siddham । pañcaśarāvādibhyo-
havirārtyā karmaiva vinaṣṭamiti karmāntaraṃ codyate । iha kālāparādhe'pi haviṣo'vinaṣṭa-
tvāt karmaṇi avinaṣṭe prayogāntaramidaṃ naimitikaṃ codyate । tasyaivāyaṃ prayoga iti ।
prakṛtadravyapratyabhijñānena idamavagamyata iti sustham । śeṣamuktam ।</p>
<lg><l>।। 2 ।। upāṃśuyāje'vacanādyathāprakṛti ।। 10 ।।</l></lg>
<p><q>amāvāsyāyāmapyupāṃśuyājo vidyata iti kṛtvācinteyam । kathaṃ
punaratra pūrvapakṣā''śaṅkā yāvatā prayoga evedamuktaṃ tredhā taṇḍulān vibhajet
iti havirmātrasya vibhāga iti</q> । tenopāṃśuyājahaviṣo'pi devatāpanaya iti ।</p>
<p>uttaraṃ---<q>pratisamādhānadarśanāt pūrvapakṣāśaṅkā</q> । yathādadhipayaḥpuroḍā-
śānāmapanītāyāṃ pūrvadevatāyāṃ aparadevatāsambandhaḥ tatheha nāsti । na ca devatāṃ
vinā yāgo bhavati ityapanayaḥ eva(vaṃ)devatāyāḥ । tasmātpūrvapakṣī tāvatsamādhānama-
vibhāgaṃ manyate ।</p>
<p>rāddhāntastu---<q>vibhāgāviśeṣāt sarvatra vibhāgaḥ</q> । yatra samādhānaṃ tatra
samādhiḥ । yatra tu nāsti samādhānaṃ tatra vibhāgānta eva naimittikaḥ prayogaḥ ।</p>
<p><q>nanu ca devatāvibhāgānte yāgaḥ prayukto na bhavati । debatoddeśena hi
dravyatyāgo yāgaḥ । sa ca devatāyāmanuddiṣṭāyāṃ prayukto na bhavati</q> ।</p>
<p>pariharati---<q>kathaṃ śakyate vak‍tuṃ na prayukta iti ? vācanikatvāda-
syārthasya</q> । asyārthaḥ---ya evāsau yāgaścoditaḥ tasya devatāvibhāgātmaka eva
<pb n="168"/>
prayogaḥ kartavya iti vacanenedamucyate । tyāga eva tu devatoddeśo yāgaḥ । sa ca
upādhivigame'pi nānupapannaḥ ।</p>
<p><q>nanu yadyupādhirna pratīyate kathamavagamyate sa evāyaṃ yāga iti ।
prakṛtasyaiva prayogavidhānāt puroḍāśa iva carvavasthe</q> । yāgo'pi hi vibhāgānta
evāvasīyate prayoganiṣṭhatvādadhikāraśāstrāṇām । adhikāraśāstrāṇi tāvat prayoganiṣṭhāni
prayogameva codayanti । na prayojyaviṣayaśśeṣaḥ । tena yāgasyaivāyamīdṛśaḥ prayojyasya
prayogaśeṣo jñāyata iti na doṣaḥ । yathā puroḍāśa eva carubhūta iti । <q>karmasvarūpa-
vidhau hyayaṃ doṣaḥ</q> devatoddeśaṃ vinā yāgāsiddhilakṣaṇaḥ । nanu ca devatāpanaye sati
yākāciddevatā kathyata iti, atrāha---<q>na ca sāmānyena devatākalpanā vacanāva-
gamyatvāt devatāyāḥ</q> । etadeva kuta ityatrāha---<q>yā yasya haviṣaḥ codyate sā
tasya devateti sthiteḥ । tena devatābhāvaṃ</q> kalpayituṃ na śakyata iti । 1artha-
vibhāgānta eva prayogo vidhīyata iti ।</p>
<lg><l>।। 3 ।। nirupte syāt tatsaṃyogāt ।। 12 ।।</l></lg>
<p><q>niruptaśabdaśravaṇāt nirupta eva haviṣi udite naimittikamiti
pūrvaḥ pakṣaḥ</q> ।</p>
<p><q>nanu ca ārtyadhikaraṇenaiva gatamidam</q> । yathā ārtyadhikaraṇe ubhayatva-
viśeṣaṇamavivakṣitaṃ, kiṃ tarhiṃ havirmātrasyārtirnimittaṃ ihāpi havirmātrasya abhyudayo
nimittaṃ niruptagrahaṇamavivakṣitameveti pariharati---<q>na tena gatamidamadhikaraṇaṃ pravṛtta-
śabdasyāśravaṇāt</q> । na hi svarūpeṇa haviṣo'bhyudayaḥ saṃbhavati kiṃ tarhi ?
prabṛttasya । na cātra pravṛttaśabdaḥ śrūyate 1tena punaḥ śrutyavagatameva niruptatvaviśeṣaṇamastu
tasyaiva śrutatvāt ।</p>
<p>rāddhāntamāha---<q>satyaṃ pravṛttaśabdo na śrūyate tathāpi yasyābhyudi-
yāditi pravṛttyavagamāta na viśeṣaṇaviṣayameva vyavasthāpayituṃ kṣamam</q> ।
yasyābhyudiyādityukte pravṛttatvaṃ haviṣo'vagamyate । pravṛttaṃ hyabhyudayo bhavati । tenābhyudi-
<note>1. artha vibhāgataḥ- mā</note>
<note>2. kena-mā</note>﻿
<pb n="169"/>
yādityasmin‍neva pade pravṛttāvagamāt niruptaviśeṣaṇamaparanaimittikaṃ na viśeṣamava-
sthāpayitumarhati yasyābhyudiyāditi---[bhyupa]gamāditi । tasmāt pravṛttaśabde śrute
cāśrute ca na kaścidviśeṣaḥ । <q>darśanamuktam</q> ।</p>
<lg><l>।। 4 ।। anirupte'bhyudite prākṛtībhyo nirvapedityāśmarathyaḥ
taṇḍulabhūteṣvapanayāt ।। 16 ।।</l></lg>
<p><q>nirupte'nirupteca abhyudite prākṛtībhyo devatābhyaḥ agnyādibhyo
nirvāpa iti pūrvapakṣavādī manyate</q> taṇḍulabhūtānāmeva devatāpanayaśravaṇāt । <q>nanu
ca pravṛttamātra havirabhyuditaṃ nimittamityuktam । tena pravṛttamātrasya devatā-
panayāt kathaṃ prākṛtībhyo nirvāpa iti</q> । pariharati---<q>satyamuktam</q> ।</p>
<p>nanu <q>naimittikaṃ tu taṇḍulameteṣviti vadāmaḥ</q> yadyapi pravṛttamātraṃ havirnimitaṃ
tathāpi devatāvibhāgātmakaṃ naimittikaṃ taṇḍulaśabdaśravaṇāt । taṇḍulāvasthāyāmeveti
prāga[na]panītatvāddevatāyāḥ prākṛtībhya eva nirvāpaḥ ।</p>
<p><q>atrocyate---naimittike'pi taṇḍulā atantramityuktam । vibhāga-
mātravidhānāt</q> । devatābhyo havirvibhajedityukte havirmātrasya vibhāgo'vagamyate
tena taṇḍulagrahaṇamavivakṣitamityuktam । abhyuditaṃ tu haviḥ vibhajanīyamiti śāstrārthaḥ ।
tasmāt naimittikebhyo nirvāpa iti rāddhāntaḥ ।</p>
<lg><l>।। 5 ।। vinirupte na muṣṭīnāmapanayastadguṇatvāt ।। 17 ।।</l></lg>
<p><q>yadavasthasyaiva haviṣo'bhyudayaḥ tadavasthayaiva devatāpa(nna)nayo'stu
tatpūrvako devatāntarebhya eva nirvāpaḥ</q> ।</p>
<p><q>nanvevaṃ avaghāto'pi tarhi kimiti dadhipayasā yuktānāṃ na bhavati ।
ucyate । kṣodiṣṭhādibhedabhin‍nānāṃ dadhyādisambandhādavaghātottarakālameva
dadhipayassaṃsargaṃ kṛtvā pākaḥkartavya iti । vinirupte sāminirupte prākṛtībhya
eva nirvāpaḥ pravṛttaḥ । pariśiṣṭamapi muṣṭa‍yantaraṃ prākṛtībhya eva nirvaptavyam</q>
nirvāpe prākṛtīnāmevābhipravṛttatvāt । na ca padārthāntaraṃ muṣṭaya iti pañcame uktam ।
<q>evaṃ prāpte'bhidhīyate-apanayanamavagamyate</q> durdarśassa(ma/?/)bhavati । tasmādvaikṛtīnāṃ
apanaye kṛte sati āpāditahavissambandhānāmuddeśenaiva nirvāpaḥ kartavya iti prāpte
rāddhānto'bhidhīyate---</p>﻿
<pb n="170"/>
<p><q>tūṣṇīṃ nirvāpaḥ kartavyaḥ apanayāvagamāt ekatvācca nirvāpasya (na
niruptapayassambhavaḥ) ।</q> asyārthaḥ - pūrvadevata muddeṣṭuṃ na śakyate । apanītatvāt ।
na devatāntaramapi yojayitu śakyate, caturmuṣṭinirvāpasyaikapadārthātmakatvāt । na ca
muṣṭa‍yantaraṃ pṛthak‌padārthaḥ । nacaikasmin padārthe devatādbayaṃ sambhavati, anyonyavirodhāt ।
na ca devatāvayavasya devatāsambandhaḥ ityanuddeśā parisamāptiḥ ।</p>
<lg><l>।। 6 ।। sānnāyyasaṃyogānnāsannayataḥ syāt ।। 21 ।।</l></lg>
<p><q>nanu carvavasthasyāvidhānāt naivātra pūrvaḥ pakṣaḥ sambhavati</q> । yadi sānnā-
yyādhikaraṇe carvavasthā vihitā syāt tadā sānnāyyābhāvena na syāt asānnāyyayājino
naimittikam । na carvavasthā vihitetyuktam ।</p>
<p>samādhate-<q>astyatra kācidāśaṅkā । nahyasati śṛte dadhani vā carvavasthā
puroḍāśasya sambhavati iti manvānaḥ sān‍nāyyayājina eva naimittikaṃ
sambhavatīti pūrvapakṣayati</q> । anuvādabhūtāpi carvavasthā sānnāyyayājina eva
sambhavatīti tasyaiva naimittikamiti pūrvaḥ pakṣaḥ ।</p>
<p>rāddhāntastu---<q>udakenāpi carvavasthāsaṃbhavāt nimittasya cāviśeṣa-
śravaṇāt naimittikasya ca devatāsambandhamātraparatvādadhikaraṇārtho na
vivakṣitaḥ iti</q> ।</p>
<p>yadyapi vivakṣitā carvavasthā, tathāpi udakenāpyasau sampadyata eveti aviśeṣeṇa
śrutaṃ naimittikaṃ na śakyate viśeṣeṇa sānnāyyayājinyavasthāpayitum । paramārthatastu
devatāntarasambandhamātraṃ naimittikam । adhikaraṇārthastvarthaprāpta iti । avivakṣitārthatvāt
carvarthasya yatrānuvādassambhavati tatrāsau bhaviṣyati । na punastabdalena vidhireva saṅkoca-
yituṃ nyāyya iti asannayato'pi naimittikamityuktam ।</p>
<lg><l>।। 7 ।। sāmyutthāne viśvajit krīte vibhāgasaṃyogāt ।। 25 ।।</l></lg>
<p><q>nanu cāsannayato'ṣyuktameva । anantaraṃ tenaiva akrītarājakasyāpīti
labhyate kā atra abhyadhikāśaṅkā yā nivartyate</q> । yathā pūrvasmin adhikaraṇe
'viśeṣeṇa nimittaśravaṇāt asannayato'pi naimittikamityuktam । tathā'trāpi sāmyu-
tthānasyāviśeṣeṇa śravaṇāt akrītarājakasyāpi naimittikena bhavitavyamiti labdhameva ।
kimityadhikaraṇāntarāmbhaḥ ।</p>﻿
<pb n="171"/>
<p>samādhatte---<q>astyatrābhyadhikāśaṅkā-tatra hi taṇḍulaśravaṇāt adhi-
karaṇārthasyāvivakṣitatvāt yuktamasannayato'pīti । iha punaḥ akrītarājako
naiva śrūyate <quote>‘somamapabhajya’</quote> iti ca krītarājakāvagamāt vibhāgasya cānya-
trānupapatteḥ naimittikānurodhena nimittasaṅkocaṃ pūrvapakṣavādī manyate---yathā
ag‍nī ādadhīta iti ।</q> asyārthaḥ---taṇḍulaśabdaśravaṇāt auṣadhe'pi naimittikāva-
gamāt asannayato'pi cauṣadhasambhavāt, adhikaraṇārthasya vākyabhedaprasaṅgenāvivakṣita-
tvāt, arthaprāptatvāccāsannayato'pi naimittikamiti yuktam । iha punarakrītarājakasya
śravaṇameva nāsti । pratyuta naimittike somamapabhajya viśvajitā yajeteti śrūyate । tena
somavibhāgaviśiṣṭasya naimittikasya vidhānāt krītarājakasyaiva tathābhūtanaimittikānuṣṭhāna-
sambhavāt । yathā ca tatrodakenāpi carvavasthā asānnāyyayājino'pi śakyate vak‍tuṃ
tathā iha nākrītarājakena somavibhāgaśśakyata iti viśiṣṭanaimittikānusāreṇa krīte
rājani sāmyutthānaṃ nimittamiti kalpyate । yathā---yasyobhāvagnī anugatau
ityatra ।</p>
<p><q>atrocyate । satyaṃ, yuktamādhāne 1ekopāyatvena avagamāt ādhā-
nasya । somamapabhajyeti iha sarvadravyavibhāge prāpte lakṣaṇayā nāvagamyata
iti na nimittasaṅkocāyoktam ।</q></p>
<p>asyārthaḥ - yadi naimittikamevedaṃ somavibhāgaviśiṣṭaṃ syāt kiṃ yatra bahūnāṃ
sahapravṛttānāṃ madhye ekīkṛtadhanānāṃ sāmyutthāne prāpnotyevāyaṃ dravyavibhāgaḥ । sa ca
lakṣaṇayā somamapabhajyetyanūdyate । yo hi krītarājakastasyāpi somavibhāgaḥ prāptatvāt
na vidheya eva kintvanūdyata iti siddhe'nuvāde lakṣaṇāpi na doṣaḥ । tasmāt pravṛttā-
nāmutthāne viśvajiditi krītarājakānāṃ ceti yuktam ।</p>
<lg><l>।। 8 ।। dīkṣāparimāṇe yathākāmyaviśeṣāt ।। 27 ।।</l></lg>
<p><q>jyotiṣṭome bahūni dīkṣāparimāṇāni śrūyante । tatra saṃśayaḥ । kiṃ
tatra sarvaiḥ parimāṇaiḥ adhikriyante, uta ekenaiveti ।</q> anenādhikaraṇasyā-
dhyāyasaṅgatimāha । <q>yathāviniyogamadhikārāvagamāt sarvairiti pūrvaḥ pakṣaḥ ।</q>
<note>1. ekotpatyatvenānava-mā</note>﻿
<pb n="172"/>
sarveṣāṃ parimāṇānāṃ viniyuktatvāt sarvairevādhikāraḥ tadā dvādaśarātrīrdīkṣito bhṛrti
vanvītetyayaṃ 1[pākṣiko]dvādaśadīkṣa eva draṣṭavyaḥ ।</p>
<p>rāddhāntamāha---<q>dvādaśarātrīrdīkṣito bhṛtiṃ vanvīteti nityaśravaṇāt na
pakṣāntare upapadyata iti ।</q> dvādaśaparimāṇa evādhikāraḥ dvādaśarātrīrdīkṣitasya
bhṛtivananaṃ nityavadadhikāraśravaṇāt । parimāṇāntarapakṣe ca tadanupapatteḥ dvādaśapari-
māṇenaivādhikāraḥ । parimāṇāntarāṇi tu vikṛtāvutkṛṣyante ।</p>
<p><q>kathaṃ punaradhikāravaśāt viniyogotkarṣaḥ</q> yāvatā viniyogavaśenaiva tu
kimityadhikāro na varṇyata iti bhāvaḥ ।</p>
<p>pariharati---<q>adhikāraparyantatvādviniyogaśāstrāṇāmiti yuktam ।</q>
pradhānatvādadhikārasya tadanurūpo viniyogī nyāyya iti । tiryagadhikaraṇe tu adhi-
kārāvirodhāt yathāviniyogamadhikāravyavastheti darśitam ।</p>
<lg><l>।। 9 ।। paurṇamāsyāmaniyamo'viśeṣāt ।। 30 ।।</l></lg>
<p><q>dīkṣādhikāre paurṇamāsīśravaṇe saṃśayaḥ---kimaviśeṣeṇa yā kācit
paurṇamāsī grāhyā uta kācit viśiṣṭaiva caitrī māghī veti ।</q></p>
<p><q>tatra pūrvapakṣavādī aviśeṣaṃ manyate, vākyaśeṣasāmarthyayorvirodhāt ।</q>
vākyaśeṣe caitrīsaṅkīrtanāt caitrīpaurṇamāsīti pratibhāti । teṣāmekāṣṭakāyāṃ krayassampadyata
ityasya sāmarthyāt mādhīti । tena virodhāt anayoḥ parasparavyāghātenāsādhakatvāt
aniyama eva । yā kācitpaurṇamāsī grāhyā ।</p>
<p><q>aparastvāha---na hi sāmānyajñānaṃ vākyaśeṣaṃ vihantumarhati tena
caitryeva grāhyā ।</q> yadyapi paurṇamāsīśabdāt sāmānyajñānaṃ tathāpi vākyaśeṣāt
viśeṣo'vagamyate । nanu liṅgena krayasāmarthyena tadviruddhamityuktam । liṅgaṃ tarhi
niyāmakaṃ bhavatu yena tadapodyate ।</p>
<p>aniyamavādyāha---<q>etadeva na vijānīmaḥ anayoḥ vākyaśeṣasāmarthyayoḥ
kiṃ kena bādhyata iti ।</q> sundopasundanyāyena parasparamanayoḥ parāhatayoḥ
aniyama eva ।</p>
<note>1. yaḥpādaḥ - mā</note>﻿
<pb n="173"/>
<p>rāddhāntamāha---<q>ucyate । bāḍhaṃ jñāyate liṅgena vākyaśeṣo bādhyate ।</q>
sāmarthyaṃ hi adhikāre'bhyarhitam । vinā ca sāmarthyenādhikārābhāvāt । tena sāmarthyasya
valīyastvāt vākyaśeṣo'podyate । vākyaśeṣasya guṇavādenāpyupapatteḥ ।</p>
<p>nanu ca mādhyāṃ kāryasambandhinyāṃ caitryāḥ stutiranupapannā । tatrāha---
<q>vidheyāntarastutyarthatayaivāyamupanyāso jartilavat ।</q> yathā payovidhau jartilastutiḥ
tathā māghīvidhau caitrīstutiḥ । caitryeva sādhvī māghīṃ tvapekṣya nāpi jaghanyeti
tasmāt sāmarthyenaiva viśeṣagrahaṇam ।</p>
<lg><l>।। 10 ।। dīkṣākālasya śiṣṭatvādatikrame niyatānāmanu-
tkarṣaḥ prāptakālatvāt ।। 38 ।।</l></lg>
<p><q>iha pākādīnāṃ yāvaddīkṣākālaṃ paryudāsaṃ manvānaḥ pūrvapakṣavādī
anutkarṣaṃ manyate । dīkṣito na dadāti ityanena</q> yāvaddīkṣā puruṣasya śāstrataḥ
tāvat paryudāsaḥ pākādīnām śāstrataśca niyatakālaiva dīkṣā । tena 1dīkṣīnmoca-
nasya 2utkarṣepi pākādayaḥ kartavyā eveti ।</p>
<p><q>rāddhāntastu---nāyaṃ kālaparyudāsateti3 । yadi kālaṃ payudasyeta
bhaveyuḥ pākādayaḥ na tvayaṃ kālaparyudāsaḥ ।</q> dīkṣitasya hi atrānadhikāraḥ ।
dīkṣitatvaṃ cānuvartata eva [ā] avamṛthāt । tasmāt yāvat dīkṣitaḥ tāvat paryudāsa
eveti yuktaḥ pākādīnām ।</p>
<lg><l>।। 11 ।। tatra pratihomo na vidyate yathā pūrveṣām ।। 40 ।।</l></lg>
<p><q>kālotkarṣe kiṃ pratihomāḥ kartavyā neti cintyate</q> ityanenākṣep‍tumanu-
bhāṣate ।</p>
<p>ākṣipati---<q>kathaṃ punaratra pratihomāśaṅkā ? dīkṣitaḥ paryudasta ityuktam ।</q>
asyārthaḥ---kartavyasya akaraṇe pratihomakriyā sambhavati । na ca dīkṣitasyādhikāraḥ
pākādiṣvasti । ato'kartavyānāmevākṛtatvāt na pratihomāśaṅkā yuktā । samādhatte---
<q>prāk‌pramādānniyataṃ nityaśāstraṃ manyate'</q>pramāda iva । asyārthaḥ-nityaśāstrāṇi
<note>1. dīkṣāmo - mā</note> 
<note>2. utkarṣopi - mā</note>
<note>3. paryudasyeteti - mā</note>﻿
<pb n="174"/>
homādiviṣayāṇi niyatāni prāk‌pramādāt । yāvat pramādo na nipatati । avabhṛtho-
tkarṣahetuḥ dīkṣitatvānuvṛttikāraṇam । tāvatpuruṣasya homādayaḥ kartavyā eva । yathā-
tataśca pramāde'pi āpatite dīkṣitena ye homādayo na kṛtāḥ te kartavyā eva santo na
kṛtāḥsyuḥ । tasmāt pratihomāḥ kartavyā iti pūrvaḥ pakṣaḥ ।</p>
<p><q>rāddhāntastu---satyamapramāde niyataḥ kālaḥ । anadhikārāttu dīkṣita-
syākaraṇameva homānām । adhikāradvāratvānniyamasya ।</q> asyārthaḥ---yasya
pramādo nāsti tasya homānāṃ niyataḥkālaḥ । yasya punaḥ pramādo nipatati tasya
dīkṣitatvenānadhikārāt pratihomānāmakaraṇameva adhikāradvāratvānniyamasya । 1<q>niyamo
hi homānāṃ adhikārivaśenaiva । yasya hi jīvanavato nityamadhikāraḥ tasya
nityamanuṣṭhānam । na cādhikāraḥ prāgeva bhavati ।</q> kintu aharaharadhikāro-
'pyāvartate । dīkṣitasya adhikāraḥ paryudasta iti adhikārābhāvānna homānāṃ karta-
vyateti kimu ।</p>
<lg><l>।। 12 ।। pratiṣedhāccordhvamavabhṛthādiṣṭeḥ ।। 42 ।।</l></lg>
<p><q>dīkṣonmocanottarakālaṃ pramādādiṣṭyutkarṣe sati aparaṃ dīkṣitasya
pratihomaḥ kartavya iti pūrvaḥ pakṣaḥ ।</q> asyārthaḥ---<quote>‘dīkṣito na dadāti na juhoti
na pacati’</quote> iti dīkṣitasya paryudāsaḥ kṛtaḥ । kṛtāvabhṛthaśca unmuk‍tadīkṣo na
dīkṣitaḥ, yadyapi punarādheyasammiterṣṭina kṛtā । tenāparyudastatvāt pramādādiṣṭyutkarṣe'pi
homādiṣvadhikārāt ye homā na kṛtāḥ teṣāṃ pratihomāḥ kartavyā iti pūrvaḥ pakṣaḥ ।</p>
<p><q>etayā punarādheyasasmitayeṣṭyeti kramamātraṃ vacanam । tena kramānu-
grahāyodavasānīyāṃ kṛtvaiva pratihomāḥ kariṣyanta iti manyate ।</q></p>
<p><q>rāddhāntastu satyaṃ nāsti paryudāsaḥ। adhikāro'pi naivāsti ।
adhikārāntaraśravaṇāt punarādheyasammitayeṣṭyeti ।</q> asyārthaḥ---jīvanamiva
kṛtodavasānīyatvamapi adhikāriviśeṣaṇānupraveśīti akṛtodavasānīyasyānadhikāraḥ ।
na tatrānadhikṛtasya niyamo'stīti na kartavyāḥ । samānakartṛkatā hi ktvāpratyayasyārthaḥ ।
na ca paraspara[ā]sambandhayoragnihotrodavasānīyayoḥ samānakartṛkatā sambhavati । tatra yadi
kṛtodavasānīyaḥ puruṣaḥ agnihotre'dhikārī bhavati tadā'dhiṣṭhānaikyenāpi tāvat
samānakartṛkatā nātīva dūrojjhitā bhavati । kramaparatve sā atyantabādhitā syāt ।</p>﻿
<pb n="175"/>
<lg><l>।। 13 ।। pratihomaś‍cet sāyamagnihotraprabhṛtīni hūyeran ।। 43 ।।</l></lg>
<p><q>ekasmin kāle paryavasthitānāṃ pratihomānāṃ kramaniyamapramāṇā-
bhāvāt aniyama iti pūrvaḥ pakṣaḥ । rāddhāntastu yataḥpramādaḥ tataḥ prabhṛtyeva
kartavyā iti ।</q> atipannapratisamādhānamatipannakrameṇaiva kartavyamiti bhāvaḥ ।</p>
<lg><l>।। 14 ।। prātastu ṣoḍaśini ।। 44 ।।</l></lg>
<p>1atra keṣāṃ citsāyaṃ, ṣoḍaśini prātariti vyavasthāpradarśanārthaṃ ca ṣoḍaśinaḥ
pṛthak grahaṇam ।</p>
<lg><l>।। 15 ।। prāyaś‍cittamadhikāre sarvatra doṣasāmānyāt ।। 45 ।।</l></lg>
<p><q><quote>‘bhinne juhoti’</quote> <quote>‘skan‍ne juhoti’</quote> iti śrūyate । tatra sandehaḥ-
kiṃ nimittaparyanta evāyamadhikāraḥ uta kāryaparyanta iti ।</q> anena bhāṣya-
kārīyasaṃśayo vyākhyātaḥ । yadi hi bhedanavataḥ, svatantro'yamadhikāraḥ syāt ।
atha tu kāryaparyantaḥ, prakṛtakratūpakāraparyanto'yamadhikāraḥ tadā darśapūrṇamāsayoreva
bhedane sati homaḥ tadaṅgabhūtaḥ kartavya iti ।</p>
<p><q>asādhyatvādadhikāriviśeṣaṇasya nimittaparyanta evāyamadhikāra iti
pūrvapakṣavādī manyate ।</q></p>
<p>yatra hi sādhyamadhikāriviśeṣaṇaṃ bhavati tatra hi kāryaparyanto'dhikāro bhavati ।
atra tu na sādhyamadhikāriviśeṣaṇamiti na kāryaparyantatā yuktā । sā(tu)caivamanupakāra-
[ka]syāṅgasyānupapatteḥ sarvatra jyotiṣṭomādiṣvapi bhedanenaiva tatrāhitāgnerhomā bhavanti ।</p>
<p><q>nimittāviśeṣāt anāhitāg‍neḥ kimiti na bhavati ?</q> uttaraṃ---
<q>homavidhānāt । na hyāhavanīye homaḥ saṃbhavatīti ।</q> naimittikānurodhena nimitta-
saṅkocaḥ ādhānavat । nātra tirohitamiva kiñcidasti ।</p>
<p><q>evaṃ prāpte'bhidhīyate---kāryaparyanta evāyamadhikāraḥ ।</q> kutaḥ ? <q>darśa-
pūrṇamāsādhikārasyaiva prakṛtatvāt । niyogaikyāvagatirna śakyate'pahantum ।</q></p>
<note>1. ataḥ mā</note>﻿
<pb n="176"/>
asyārthaḥ-bhinne juhoti iti bhedanaṃ nimittatayā śrūyate । na sākṣādadhikāriviśeṣaṇa-
tayā । nimittabhāvastvadhikāraikanibandhane'nuṣṭhāne'nyathānupapanna iti arthādadhikāri-
viśeṣaṇatā kalpanīyā । darśapūrṇamāsādiniyogaśca sākṣācchrutādhikāraḥ । tatsannidhau
yanniradhikāramavagamyate tenāpi sa evānvitaḥ upanīyata iti ekaniyogatā tāvadava-
gamyate । kathaṃ ca sā bhavati ? yadi karaṇopakāraṃ nirvartayati (iti) nānyathā ।
tena kāryaparyantatvāddarśapūrṇamāsāṅgamevedam ।</p>
<p><q>nanu caivaṃ sati adhikāravirodhaḥ prāp‍noti yasmādanyadevādhikāra-
nimittam ।</q> adhikārasya nimittamadhikāranimittaṃ adhikāriviśeṣaṇaṃ bhedanam
anyacca kāryaṃ darśaṃpūrṇamāsopakāralakṣaṇam । svargādikaṃ adhikāriviśeṣaṇaṃ kāryaṃ caikameva ।
<q>ucyate । na virodhaḥ । adhikāro hi adhikāriviśeṣaṇaṃ niyojyatāmā-
pādayati । niyuktasya ca kāryamavagamyamānaṃ nādhikāraṃ niruṇaddhi ।
tasyaiva tadavagamāt ।</q> yadi kāryaṃ kalpyamānamadhikāriviśeṣaṇameva nirundhyāt tato
virodhāt na kāryamāśrīyate । avirodhe tu kāryakalpanā nānupapannā । tasyaivādhikṛtasya
kāryāvagamāt nādrīyetetyatrāha---<q>jīvane punaḥ kāryāntarānavagamāt nimitta-
paryantataiva yuktā ।</q></p>
<p>nanu kimiti 1nimittaṃ kāryamavekṣate । jīvane'pi kimiti na kalpyate ।
atha tu nāpekṣate kathaṃ tarhi yatra kāryaṃ svīkriyata ityanenābhiprāyeṇa pṛcchati---
<q>atha kasmānna parikalpyate kāryaṃ ? ucyate । na niyogaḥ kalpanāṃ viṣahate ।
niyogasiddha‍yaiva caritārthatvāt ।</q> jīvanādhikāre'pi (vi)niyogaḥ kāryabhūtaḥ
pratīyate । tenaiva caritārthatvāt na paraṃ kāryaṃ kalpyate । <q>pratīyamānaṃ(na)punarnā-
panhotuṃ śakyate svārthaviśeṣāt</q> yathā hi---niyogo'tra sādhyabhūtaḥ pratīyate tathā
karaṇopakāro'pi । tena pratīyamānasyāpahnavo'nupayuktaḥ । yasmāt kāryaparyanto'ya-
madhikāraḥ tasmāt darśapūrṇamāsādhikṛtasyaiva bhedanavato'dhikāraḥ, nāgnihotre
jyotiṣṭome vā । adhikṛtasyopadeśātideśayoḥ pramāṇayorabhāvāt ।</p>
<lg><l>।। 16 ।। vyāpannasyāpsu gatau yadabhojyamāryāṇāṃ tatpratīyeta ।। 48 ।।</l></lg>
<note>1. nimittakārya</note>﻿
<pb n="177"/>
<p>adhikaraṇamadhyāyasaṅgatiṃ darśayan kasya vyāpattyeti na vidma iti vadannava-
tārayati---<q>vyāpattimato'psu praharaṇaṃ śrūyate---<quote>‘vyāpannamapsu praharet’</quote></q> iti ।
vyāpattimataḥ puruṣasyādhikṛtasyāpsu praharaṇaṃ śrūyate । <q>na jñāyate kasya vyāpatti-
mata iti ।</q> kiṃ tat vyāpannaṃ yasya vyāpattyā vyāpattimān puruṣa iti na jñāyate ।
yadi vyāpattiradhikāriviśeṣaṇaṃ kathaṃ tarhi vyāpannasyaiva praharaṇam । ekamidaṃ
vyāpannapadaṃ nādhikāriṇaṃ (karma)viśeṣṭuṃ karma ca 1samarpayitumalamityarthaḥ ।</p>
<p>uttaraṃ-<q>tatkathamityapekṣāyāmadhikārāvagamāt</q> । asyārthaḥ-karmasamarpaṇārtha-
meva vyāpannapadamāmnātam । arthāt tasyādhikāriviśeṣaṇatvam । kena prakāreṇa ?
ucyate---tadva‍yāpannasyāpsu praharaṇaṃ kathaṃ sambhavati । yadi vyāpattimad‍dravya evādhikārī
bhavati evamarthādadhikārikalpanāyāṃ na doṣaḥ । atra ca vyāpannaśabdena kiṃ grahītavya-
mityajñānameva pūrvaḥ pakṣaḥ।</p>
<p><q>rāddhāntastu---kiṃ taditi viśeṣānavagamāt yāvatkāryakāraṇatayā
kiñ‍ciddūṣitam ।</q> etadeva vispaṣṭayati---<q>śiṣṭānāṃ kāryaṃ pratyayogyaṃ kṛta-
mityartho vyāpannaśabdasya ।</q> yata evaṃ vyāpaṃnna atastadapekṣo'yamadhikāraḥ ।
śiṣṭānāṃ kāryaṃ prati ayogīkṛtaṃ dravyaṃ yasya tasya vyāpannapraharaṇamiti siddham ।</p>
<lg><l>।। 17 ।। vibhāgaśruteḥ prāyaścitaṃ yaugapadye na vidyate ।। 49 ।।</l></lg>
<p><q>apacchede saṃśayaḥ-kimekaikenādhikriyate uta dvābhyāmapīti ।</q> anena
bhāṣyakārīyasya saṃśayasya kāraṇamupanyastam । yadyekaikenāpacchedenādhikriyate tadā
dvayoryugapat apacchede prāyaścittaṃ na kartavyam । 2ataḥ dvābhyāmadhikriyate ।
apacchedaśabdena cātra vibhāgaphalā kriyā'bhipretā ।</p>
<p>saṃśayamākṣipati---<q>nanu ca dūyoḥ kathaṃ saṃbhavaḥ?</q> dvayoḥ apaccheda kriyayoḥ
kathaṃ sambhavaḥ । ekaikevetyarthaḥ । samādhatte---<q>etadevātra vicāryate kiṃ yugapat-
kālayordvayoḥ ekatā bhavati, uta tatrāpi ekakālatāmātrameva । ekaikaiva
tatrāpyadhikāraheturiti ।</q> asyārthaḥ-phalapradarśanamukhenaitadevātra vicāryate kimekasmin
<note>1. samāpayituṃ</note>
<note>2. atha-mā</note>﻿
<pb n="178"/>
kāle ekaivāpacchedakriyā puruṣadvayasamavāyinī bhavati । tataśva tasyā ekena vyapadeṣṭu-
maśakyatvāt anyatarasya vyapadiṣṭe cāpacchede prāyaścittavidhānānna bhavitavyaṃ
prāyaścittena uta apacchedakriye nirapekṣayoreva puruṣayoḥ pratyekaṃ parisamāpte ।</p>
<p>yadi paramekakālamātravartinyau tataścobhābhyāṃ vyapadiṣṭāvapacchedau yugapat dvausta
iti bhavitavyameva prāyaściteneti ।</p>
<p><q>tatra pūrvapakṣavādī kālaikyādekamevāpacchedaṃ manyate ।</q> kālaikyanibandha-
no'yaṃ bhramaḥ ekaiveyamapacchedakriyā puruṣadvayasamavāyinīti manyate । ekadravyamaguṇaṃ
karmeti ca prakriyāmātraṃ padārthavidāmityavalopaḥ, anyatareṇa puruṣeṇa vyapadeṣṭumaśa-
kyatvāt ubhayādhiṣṭhānamekakartṛtvam । tasmāt dvābhyāmevāyaṃ vyapadiśyate ।<p>
<p>anyatareṇa puruṣeṇa vyapadiśyamāno'pacchedaḥ adhikāraheturityuktam । ato na
yaugapadye'dhikāraḥ ekayaiva kriyayā'numitayā phalopapatteḥ na kriyāntarānumāne kāraṇa-
mastīti gūḍho'bhiprāyaḥ ।</p>
<p><q>atrocyate---na dvābhyāṃ vyapadeṣṭuṃ śakyate'pacchedaḥ dva‍yadhiṣṭhānā
apacchedakriyā ekā na bhavati, itaranirapekṣatvāt kartṛbhāvasya ।</q> tasmādi-
taretarayuktayoḥ kartṛtvamiha na bhavati । kartṛtvābhiprāyeṇa nirapekṣatokteti siddhāntyabhi-
prāyamabuddhvā codayati---<q>kathaṃ punarapacchedo na dvitīyamapekṣate ।</q> apādānabhūta-
dvitīyānapekṣā'pacchedakriyaiva nopapadyata iti bhāvaḥ ।</p>
<p>uttaraṃ---<q>apekṣata eva dvitīyamapaccheda iti sanmātratayā'pādānatvena ।
na tu vyapadeśyasya ।</q> tathā na kartṛtayā'pekṣate । vyapadeśaścātra kartṛtayā'pekṣate ।
vyapadeśaścātra kartṛbhāveneti । vyapadeśyavyadeśatāniṣedhena kartṛtvaṃ niṣedhati ।</p>
<p><q>kathaṃ punaḥ pratyekamubhayasaṃpādye dve kriye kathyete ? ucyate । ekaikā-
pacchedadaśāyāṃ yādṛśamekaikagatatatphalaṃ dṛṣṭaṃ tathābhūtameva dvayorapi avagamyata
iti dvayorapi kriyānumānamaviruddham ।</q> ataḥ samarthitamidaṃ bhagavataḥ kāśyapasya
sūtraṃ <quote>“ekadravyamaguṇaṃ saṃyogāvibhāgeṣvanapekṣakāraṇaṃ karma”</quote> iti । (1-1-17)
karmalakṣaṇam । tasmāt yugapajjñāpitāyāmapi siddhamekaikasyādhikārahetutvaṃ tattaddhaviḥ
prati ।</p>
<lg><l>।। 18 ।। tatra vipratiṣedhādvikalpaḥ syāt ।। 51 ।।</l></lg>﻿
<pb n="179"/>
<p>idamidānīṃ cinyate । kiṃ naimittikayorvikalpaḥ uta samuccaya iti ।
yadā sthitaṃ yaugapadye(na) nimittadvayamastīti tadā naimittikadvaye cintopapadyate kiṃ
samuccayaḥ uta vikalpa iti । tatra virodhāt vikalpa iti vadāmaḥ ।
sarvasvādākṣiṇyayoḥ virodhāt yugapadupasaṃhartumaśakyatvāt vikalpa eva nyāpya iti
rāddhāntaḥ । <q>atha kasmāt tadanurodhena naimittikāṅgadvayānurodhena nāvṛttiḥ
kalpyate pradhānasyaiva, tena dvayamapyupasaṃhariṣyate ।</q></p>
<p>pariharati---<q>nāṅgānurodhena ।</q> atha kasmāt dvirna pradhānasyāvṛrttiryuktā ? ।
pradhānaṃ hi aṅgasya prayojanaṃ nāṅgaṃ pradhānasya । tenāṅgānurodhena pradhānasyāvṛttirnopapadyate ।
aṅgatā caivaṃ vidhānāt naimittikānāmuktā vācanikyāṃ punaḥ tato dvitīyaṃ naimittikaṃ
bhaviṣyatīti cet । neti [brūmaḥ nā] pacchede(ḥ) [prāyaściyoḥ] samuccayaḥ, prathama-
prayogāṅgatvena(ā) nirjñānāt । yadeva hi prathamaprayogāṅgatayā vijñātaṃ tadeva punaḥ
ta(tra)tra kartavyam, na prathamaprayoge dvayoraṅgatā, kintvekasyaiva । tenāṅgatvād‌dvitīyasya
punasta(āva)[trāpya]pyananupraveśaḥ ।</p>
<p>nanu yathā vrīhiyavayordvayorapi viniyogādaṅgatā tathehāpi dvayoraṅgatā kimiti
na bhavati iti atrāha---<q>prayoge'pyadhikāradvārā viniyujyate na karmaṇītyuk‍ta-
mabhyudayeṣṭyadhikaraṇe ।</q></p>
<p>yatpunaḥ nimittasambandhenādhikāriṇamāśritya vidhīyate tatprayogāṅgatayaiva
vidhīyate । na ca prayoge dvayoranupraveśasaṃbhavaḥ । karmaṇi tu viruddhānāmapi sambhavo
bhavatyeva prayogabhedāśrayatvena । tasmādvikalpaḥ । ekaikasya viniyogādekāṅgateti ।
so'yaṃ śāstravikalpaḥ ।</p>
<lg><l>।। 19 ।। paurvāparye pūrvadaurbalyaṃ prakṛtivat ।। 54 ।।</l></lg>
<p><q>keyamatra bādhacintā ।</q> anenāsaṅgatiruk‍tā । <q>ayuktā ca sā</q> । anena
yuktiśūnyatoktā । adhikāre tāvadbādhasyānavasara eva । tenātreyaṃ cintā'saṅgatā ।
<q>kathamayuktā ?</q> uttaraṃ---<q>śāstrārthāvadhāraṇakāle hi bādhaścintyate । adhi-
kāradvārakamiṃda bādhacintanam । tacca prayoge । na caikasmin prayoge
viruddhadvayasyāvakāśo'sti tena śās‍trārthāvadhāraṇāyaiveyaṃ cintā । ko
bādhyatāmiti । na punaravadhṛte śāstrārthe bādhaścintyate dāśamikamiva ।</q>﻿
<pb n="180"/>
tathāpi kathamayuktatetyatrāha---<q>śāstrārthāvadhāraṇakāle hi nātra paurvāparyamasti
ekaikasya śāstrasya svārthabodhakatvāt prayoge tu ।</q> tatprayoge ca śakyāśakyatve
kṛtākṛtatve ca । atra tantraṃ prasaṅgo vā । ekagranthenāha---yuktaṃ tāvat kṛtā-
kṛtatve tantraṃ prasaṅgo vā । tantraṃ na prasaṅga iti śakyate vak‍tuṃ kṛtakṛtyatvena
hi tantraṃ bhavati । prasaṅgaśca punaraśakteḥ ।</q> aśaktiścātra na cintyate । nanu mā
(bhūt) bhūtāṃ tantraprasaṅgau bādho bhaviṣyatīti । atrāha---<q>bādho'pi cāvadhṛte śāstrārthe
naivopapadyate</q> tasya bādhitumaśakyatvāditi tṛtīye uktam । upasaṃharati---<q>tasmādanya
evāyaṃ prayoga[ā]śaktijaḥ prayogabādhaḥ । sa cādhikāre na saṅgataḥ yato'yaṃ
prayogabādhaḥ ।</q> tasmānnāyaṃ śāstrārthasya prāptasya bādho na viniyogo bādhyate ।
nāpyaprāptatvaṃ1 śakyate vak‍tuṃ śāstrārthasya yathā tṛtīye na prāptiḥ । tantraprasaṅgayorabhāvaḥ
pradarśita eva ।</p>
<p>samarthaṃyate---<q>bhavatyayamanya eva bādhaprakāro na kaściddoṣa iti ।</q>
ākṣipati---<q>kaḥpunarasyādhikāre prasaṅgaḥ ? ayamasti prasaṅgaḥ---adhikārastu
prayogāya bhavati na karmajñānāya ।</q> jñāte hi karmaṇyadhikriyate । tenādhikāra-
dbārakamidaṃ prayogāntaraṃ vidhīyate ityatraiva cintitatam ।</p>
<p>nanu yadyapi prayogāyādhikāraḥ tathāpi adhikāraśāstrārthāvadhāraṇakāle naiva
paurvāparya[ma]syāsti । tasmiṃścāsati kathaṃ bādhaḥ । maivaṃ bocaḥ, adhikāraśāstraṃ hi
pratiprayogamāvartate । karmajñānaśāstravat sakṛdevāvagatārtho bhavati । yasya ca prati-
prayogamāvṛttiḥ tasya pratiprayogameva śāstrārthāvādhāraṇa2naiva paurvāparye sati prayogopapattau,
prayogadaśāyāṃ tayoraśakyaviṣayaṃ yat dvayoradhikāraśāstrayoḥ ghaṭata evārthāvadhāraṇe
bādhyatā(mi)iti ।</p>
<p><q>atra pūrvaṃpakṣavādī anupajātavirodhitayā pūrvasyaiva satyārthatāṃ mene ।</q>
anupajāto virodho yasya tasyaiva satyārthatā । uttarasya tu tadviruddha evārtho nātmānaṃ
labhate । <q>rāddhāntavādī tu manyate---uttarasyāprāptāvayaṃ hetuḥ pūrvasyānupajāta-
virodhitā ।</q> 3prāptirhi uttarasya anupajātavirodhitāṃ pūrvasya viruṇaddhi na punaḥ
prayogam । iha ca na prāṅniroddha‍uṃ śakyate nimittasya vidyamānatvāt । aśakte tu
<note>1. aprāptatve-mā</note>
<note>2. raṇaṃ</note>
<note>3. aprā-mā</note>﻿
<pb n="181"/>
prayogaḥ paraṃ nivartate । tataścottara eva prayogaḥ pūrvasya bādhako yuktaḥ । aparaḥprayogaḥ
pūrvamabādhitvā (anena) na pratyetu śakyate na punaḥ pūrvaḥ paramabādhitvaiva na pratīyate ।
ato'nupajātavirodhitaivātra prayoge bādhyatve hetuḥ upajātavirodhitā bādhakatve ।</p>
<p>nanu pūrvādhikāre bhūte uttarādhikāraśāstrameva[na]pravartate ityatrāha---<q>pratiprayo-
gāvadhāraṇīyaṃ</q> cādhikāraśastramityuktam । ataḥ kālato'pi yatrāvadhāraṇaṃ daśame
tatropajātavirodhitaiva bādhakatve heturiti darśitam ।</p>
<p><q>yadyupajātavirodhitayā'yaṃ bādhaḥ tadā dāśamika evāyaṃ bādha iti
punaratrāsaṅgatiḥ</q> । pariharati-<q>satyaṃ hetuḥ na punardvārataḥ</q> । upajātavirodhitā yo'yaṃ
bādhe hetuḥ sā tulye tu dāśamika eva syāt dvārantu(stu)bhinnam । tatra hi prayojyāva-
dhṛtiḥ dvāre hetuḥ । iha na prayogāvadhṛtiriti viśeṣaḥ । prayojyāvadhāraṇaṃ prayojye'pi
tatra kṛtakāryatayā prayojyāntaraṃ bādhate । prayogaḥ prayogāntaraṃ aśakteḥ, adhikārā-
śrayā ca codanā prayogaviśeṣaḥ । codanā karmasvarūpacodaneti pradarśitam । tene-
haivāyaṃ bādhaścintanīya iti sarvamupapannam ।</p>
<p>tadayamatra saṃkṣepārthaḥ - pūrvaprayogaviśeṣaḥ sa tasminneva prayoge vidhīyate pratipakṣā-
bhāvāt uttaramapi vākyabalena prayogāntaraṃ pūrvopamardena viviyujyata iti prāptabādha
evāyam । yathā daśame'syāntarbhāvo na bhavati tathā'nantaramevoktamiti ।</p>
<lg><l>।। 20 ।। yadyudgātā jaghanyaḥ syāt punaryajñe sarvavedasaṃ dadyāt
yathetarasmin ।। 55 ।।</l></lg>
<p>pūrvaṃ pratiharturapacchede sarvavedasadakṣiṇe prayoge prāpte <q>paścādudgāturapacchedaḥ
tasya balīyastvamuktam anantarādhikaraṇe । adākṣiṇyaṃ cāsya prayogasya
naimittikaṃ; punastataḥ pūrvavaddakṣiṇādānaṃ ca</q> । anena bhāṣyoktaviṣayaḥ spaṣṭīkṛtaḥ ।</p>
<p>tatra saṃśayaḥ । <q>tatra tad‍dadyāt yatpūrvasmin dāsyan syāditi vacana-
balāt kiṃ pratiharturapacchedanimittakaṃ sarvavedasaṃ dadyāt uta prakṛtameva dvādaśa-
śatamiti</p> । anenāpi saṃśayaḥ spaṣṭīkṛtaḥ ।</p>
<p><q>tatra pūrvapakṣavādī kratunimittakaṃ svābhāvikaṃ dāsyannityucyata iti
manvāno dvādaśaśataṃ dadyādityuktavān</q> । asyārthaḥ-yat pūrvasmin prayoge
<pb n="182"/>
deyatvena prāptaṃ taddeyamityukte yatsvābhāvikaṃ deyaṃ tadeva pratīyate nirapekṣatvāt ।
na naimittikaṃ nimittasāpekṣatvāt । sāpekṣanirapekṣayorhi nirapekṣe pratītiḥ śīghratareti
svābhāvikadvādaśaśatameva punastato dātavyam ।</p>
<p><q>rāddhāntastu prayogābhiprāyaṃ dāsyannityucyate, na karmābhiprāyam
asyārthaḥ-1atra pūrvasminnityanena pūrvaśavdena na karmocyate ekatvāt karmaṇaḥ pūrvā-
paravyapadeśābhāvāt । kintu prayoga ucyate । tenāyamarthaḥ-yatpūrvasmin prayoge
dātavyaṃ taddadyāditi । pūrvaprayoge ca prakṛtikarturapacchedanimittakaṃ sarvavedasameva teno-
ttarasyāṃ kratau deyam</q> ।</p>
<p><q>nanu ca pūrvadānābhiprāyametat, tatra dvādaśaśatamapyasti । yatkila
pūrvadāne deyaṃ tadabhipretyedamucyate yatpūrvasmin dāsyan syāt tad‍dadyāt
iti</q> । tatra pūrvaṃ deyaṃ dvādaśaśatamapyasti । pūrvaṃprayoge hi viniyogato dvādaśaśata-
mapyasti sarvavedasaṃ ca । ataḥ kathaṃ sarvavedasasyaiva dakṣiṇātvam ।</p>
<p>pariharati---<q>yadyapi dvayamasti tathāpi dvayoranugrahāt sarvavedasameva</q> ।
tasmin dīyamāne dvayamapi dattaṃ bhavati । dvādaśaśatādapyadhikābhiprāyaḥ sarvavedasa-
śabda uktaḥ । tenobhayānugrahaḥ । ūne hi ubhayānugraho na bhavet । etaccātrābhyupa-
gamyavādamātraṃ tathāpīti vacanāt । mūlayuktimāha---<q>na cātra pūrvatāmā-
tramabhipretam । kintu svaprayogābhiprāyaiveyaṃ pūrvatā sā ca sarvavedasa-
dakṣiṇaiva</q> । asyārthaḥ---yasyaiva prayogasya yaḥ punaḥ stutiḥ sa evātra prayogaḥ
pūrvaśabdenoktaḥ na pūrvatāmātram । dvādaśaśataprayogaśca pūrvataḥ । tadupamardena tu
pratiharturapacchedanimittakaḥ parataḥ sarvavedasadakṣiṇaḥ prayogaḥ । tasyaiveyaṃ punaḥ stutiriti
sarvavedasameva deyam ।</p>
<p><q>nanu sāpi sarvavedasadakṣiṇā tatra bādhitā</q>[na]kintu pūrvaprayoge bādhitā
(na punarastīti yukte prayoge) tatra taddadyāditi vacanāt sarvathā na bādhitā kintu
pūrvaprayoge bādhitā punastato deyā । tasmānnātra naimittikaṃ bādhitam । kālamātrasya tu
apahāṇyā pūrvaprayoge dakṣiṇā sā[na]tadānīmeva deyā । kintu punastutau deyā iti
<note>1. yatra-mā</note>﻿
<pb n="183"/>
kālamātrasyotkarṣaḥ । na dakṣiṇābādhaḥ । tataśca yaiva sā prāgbhāvī pratiharturapaccheda-
nimittā saivotkṛṣya dātavyeti ।</p>
<lg><l>।। 21 ।। ahargaṇe yasminnapacchedastadāvarteta karmapṛthaktvāt ।। 56 ।।</l></lg>
<p><q>prayogaviṣayatvādadhikārasya dvādaśāhaviṣayaṃ ca (yaśca) ekaṃ prayogaṃ
manvānaḥ sarvāvṛttiṃ pūrvapakṣavādī manyate । punaryajñena yajeta iti prayoga-
viṣayo'yaṃ naimittiko'dhikāraḥ prayogasyāvṛttimāha</q> dvādaśā[hā]<q>tmakaścāya-
mekaprayogaḥ iti</q> tasyaivāvṛttiriti pūrvapakṣavādyāha । <q>rāddhāntastu---karmaviṣaya-
tvādadhikārasya dvādaśāhe ca karmabhedāt pratikarma naimittikamiti karmaṇa
evāvṛttiḥ na karmagaṇasya</q> । yasminnimittamupapadyate tadīya eva prayogaḥ punarāvartate ।
ekakarmaṇi cedaṃ nimittaṃ, na karmagaṇe dvādaśāhe । ekaikānāṃ karmaṇāmavāntaraprayogāśca
bahava eva, tena karmaṇa ekasyaiva prayogāvṛttiḥ na karmagaṇasya ।</p>
<p>akṣarārthastu---karmaviṣayatvādadhikārasya adhikriyate'ne'neneti vyutpattyā nimitta-
madhikāraśabdenocyate । ataḥ karmaviṣayatvamadhikārasyaivoktam ।</p>
<p><q>iti ṛjuvimalāyāṃ ṣaṣṭhādhyāyasya
pañcamaḥ pādaḥ</q></p>﻿
<pb n="184"/>
<p><q>ṛjuvimalāyāṃ</q></p>
<p><q>।। ṣaṣṭhādhyāsya ṣaṣṭhaḥ pādaḥ ।।</q></p>
<lg><l>।। 1 ।। sannipāte'vaiguṇyāt prakṛtivattulyakalpā yajeran ।। 1 ।।</l></lg>
<p><q>idānīmidaṃ śrūyate</q>-adhikṛta viśeṣāṇāṃ <q>śrūyate । tatra bahukalpeṣu karmasu
samānakalpānāmevādhikāraḥ uta bhinnakalpānāmapīti</q> । anubhāṣitamākṣipati-
nanu cādhikṛtaviśeṣaśravaṇe saṃśaya eva nāsti</q> । va[ā]siṣṭhādayo'pyadhikṛtatvenaivātra
sambadhyante, na kartṛtayā prathamopanipātitvādadhikārasya । tataśca nārāśaṃsakalpenaiva
teṣāmadhikārasiddhiriti । itareṣāṃ tanūnapātkalpeneti samānakalpānāmevādhikāro
yuktaḥ । na bhinnakalpānāṃ vaiguṇyāt । samādhatte---<q>satyaṃ kratvarthānapāyādbhavati
saṃśayaḥ</q> । asyārthaḥ---<q>prayājādayastāvatkratvarthā eva । na puruṣārthāḥ । kratoścaitadubhaya-
maṅgam । tataścaikānuṣṭhāne'pi kratoravaiguṇyam । avaiguṇye va kratoradhikārasiddhirapyadhi-
kṛtānāmiti । atra codayati-<q>kratvarthānapāye kathaṃ punassaṃśayaḥ</q> yāvatā bhinnakalpā-
nāmapyadhikāra ityayameva pakṣaḥ śreyāniti ।</p>
<p>uttaraṃ---<q>satyaṃ na saṃśayaḥ</q>, viparyayameva pūrvapakṣavādī manyate । kathaṃ ?
kratvarthaścennāpaiti na vaiguṇyaṃ śakyate vak‍tum । vaiguṇyāccādhikāravidhātaḥ svamanīṣi-
kayā । asmiṃśca pakṣe vasiṣṭhādiśravaṇamanuvādamātram । kratorvasiṣṭhādisambandhitvāt ।
yataḥ kratorekopādānatve'pi avaiguṇyenāyaṃ pūrvaḥ pakṣaḥ । evaṃ ca sati kāryasiddhiḥ
sāmānyamātratayā śirovaditi pradarśitam । yathā ṛtapeye ghṛtavratavidhānāt ghṛtaduhi
nivṛttāyāmanyayāpi gavā kāryasiddhiḥ । tathā'nyenāpi dvitīyena prayājenānyaprayāja-
kāryasiddhirityetāvanmātreṇāśiravaditi dṛṣṭāntaḥ ।</p>
<p>nanu aṅgāntarānupasaṃhāre vaiguṇyamityatrāha---<q>kāryārthatvādupadeśopa-
saṃhārasya tasya kāryasiddhāvanupasaṃhāre'pi adoṣa iti</q> । yadvā ubhayasaṃbhave
naikamapi nimittaṃ bhavatīti bṛhadrathantaravaditi pradarśitam । bhinnakalpodayapuruṣasambhave
vasiṣṭhādayo viśvāmitrādayaśca nimittaṃ na bhavanti ekaikasya nimittatvāt । <q>yathā
bṛhat rathantaraṃ ca pratyekaṃ nimittamiti ekasya na nimittatvamiti
naimittikavyāghātaḥ</q> । ayamabhiprāyaḥ---upadeśe'pi tāvadanupasaṃhāra uktaḥ । yadvā
<pb n="185"/>
upadeśa eva bhinnakalpānāṃ puruṣāṇāṃ samāhāraḥ nāstīti । kena punarviśeṣeṇā-
śiravaditi yasmāt yajamānasammitaudumbarī bhavati ityupanyastam । atrāpi
kāryasiddhistulyaiva । uttaraṃ---<q>satyaṃ, kintu parihāre'bhyadhikā śaṅkā'sti</q> ।
tāmanena dṛṣṭāntavyājenopanyasya parihartuṃ bhedena punarupanyāsaḥ । kā punarasau ? tāmāha---
<q>kārakatayaiva kimiti yajamānaśabdo na pravartate <quote>‘ṛtvigvat’</quote> tena(na)kratva-
ntaragatenāpi yajamānena sammānaṃ prāp‍noti</q> । yadā svāmitayā yajamānaśabdo
vartate tadā katvantaravartinā sammānaṃ na bhavati । tasyāsvāmitvāt । kartṛmātraparigrahe tu
tasyāpi kartṛtvāt tenāpi sammānaṃ śakyate kartuṃ tannirākaraṇārthaṃ dṛṣṭāntāntaro-
pādānam ।</p>
<p>nirākaraṇamāha---<q>na kartṛmātratayā grahaṇam adhikṛtamukhenopādāna-
sambhavāt । adhikārapūrvakameva kartṛtvamiti tatpurassarameva kartṛtvaṃ parigṛhyate</q> ।
tenādhikṛtena sammānaṃ kartavyamiti na kratvantaragatayajamānāntaraparigrahaḥ ātmanepadānu-
grahācca svāmyeva grāhyaḥ । na kartṛmātram । ato'dhikṛto yajamāna iti । sthitam ।
upādeyatvāt sammānaṃ prati bahavo na kurvantīti viśeṣo dṛṣṭāntenopādānasya । prathame
punaḥ śirovaditi vyākhyāne yathā puruṣaśīrṣamupadadhāti iti śravaṇāt smṛtibādhaḥ ।
tathehāpi kalpāntareṇa kalpāntarasya bādhaḥ iti । asminnapyaprāptireva draṣṭavyā nimitto-
pasaṃhāravat । kratvarthatve hi śavaśīrṣasya sparśane na pratiṣedhaḥ pravartate । tena dṛṣṭānte-
nātrāprāptireva draṣṭavyā । yathā nimittopasaṃhārapakṣe prāptau ca kalpāntarasya pramāṇaṃ
nāstīti ayukto'yaṃ pakṣaḥ । ata evāparitoṣāt dvitīyā vyākhyā kṛtā ।</p>
<p><q>atrābhidhīyate---nedamāśiravaditi śakyate vak‍tuṃ, nāpi nimittopa-
saṃhāravat</q> । etaduktaṃ bhavati-nāpi nimittopasaṃhāravadaprāptiḥ, nāpyāśiravaditi kṛta-
kṛtyatā sambhavati । kathaṃ tarhi ? adhikṛtaviśeṣaṇaṃ hi etat vasiṣṭhādīnāṃ bhṛgūṇāmiti
ca । tathāpi kimityāha---<q>adhikāradvāraṃ ca prayoge karmasvarūpe sambhavati-
tyuktam</q> । adhikṛtasambandhena prayogaviśeṣo'yaṃ vidhīyate na karmasvarūpam । tathā
ca prayoge kṛtakṛtyatāprāptirapi nāstīti samānakalpānāmevādhikāraḥ ekaprayogatvāditi
sthitam ।</p>
<lg><l>।। 2 ।। vacanāt‍tu dvisaṃyogastasmādekasya pāṇitvam ।। 12 ।।</l></lg>﻿
<pb n="186"/>
<p>rājapurohitau sāyujyakāmau yajeyātāmiti śrūyate । tatra saṃśayaḥ---kiṃ
samāsārthāt dvivacanaṃ uta prātipadikārthāditi । yadi samāsārthadvitve dvivacanaṃ tadā
rājñaḥ purohitau dvau yajeyātāṃ (uta)prātipadikārthadvitve tadā rājā purohitaśca
yajeyātāmiti ।</p>
<p><q>nanu itarasminnapi pakṣe samāsārthādeva dvivacanaṃ dvandvo'pi hi samāsa
eva</q> । uttaraṃ-<q>satyaṃ samāsaḥ na tu samāsārthe dvivacanaṃ, samāsināveva dvivaca-
nārthena sambadhyete itaretarayuktau</q> । itaretarayoge hi dvayordundvaḥ । tatra samāsa-
vartibhiḥ padaiḥ svārthāḥ itaretarayuktā eva pratipādyante । na punaḥ padadvayena kaścidarthaḥ
pratipādyate । yadgataṃ tad‌dvitvaṃ hi vacanenocyate । yatra punaḥ samāsārtha eva dvivacanaṃ
tatraikavacanameva bhavati । yathā samāhāre । samāhāre hi yo dvandvaḥ tatra samāhniyamāṇa-
marthadvayaṃ samāhāralakṣaṇārthamucyate । tataśca tasyaikārthyāt ekavacanameva bhavati samāhāre ।
samāhāre hi yo dvandvaḥ tatra samāhriyamāṇe(ma)rthe dvivacanagrahaṇaṃ dvivacanopalakṣaṇārtham ।</p>
<p>nanvevamitaretarayogasyāpi ekatvādekavacanaṃ prāpnoti । na ca dṛśyate,
ke[te]nābhiprāyeṇa pṛcchati---<q>kimita itaretarayogo na samāsārthaḥ</q> yena tatraika-
vacanaṃ na bhavati । atha samāsārthe'pi tasminnekavacanaṃ na bhavati samāhāre'pi na
syāditi bhāvaḥ । uttaraṃ-<q>na samāsārtha iti brūmaḥ upādhimātraṃ hi sa tadā bhavati
samāsināvevetaretarayuktaḥ [ktau] samāsārthaḥ samāsasaṃjña</q>kābhyāṃ padābhyāmucyate ।
yata evetaretarayoge samāsināvevocyete, ata eva ca yugapadadhikāraṇatā ekaśeṣaśca
evaṃvidhaviṣaya eva na samāhāraviṣayaḥ ।</p>
<p>kathaṃ punaryugadapadhikaraṇavacanatā ? na tāvat vācakavṛttyā, sambandhagrahaṇā-
bhāvāt । padāntaraprayogavaiyarthyācca । na ca lakṣaṇāvṛttiḥ sambhavati anupapatterabhāvāt ।
svārthahānaprasaṅgācca । atrocyate । lakṣaṇāvṛttyā yugapadadhikaraṇavacanatā । tathā
hi - dhavakhadirau hi cchindhi ityatra dhavaśabdo dhavamātraṃ bravīti sa dhavārthaḥ, khadira-
sahitāṃ svāvasthāṃ lakṣayati avasthāvasthāvatoḥ sambandhāt । dvivacanaśravaṇaṃ cānupapadya-
mānaṃ lakṣaṇāhetuḥ । tarhi prātipadikārthadvitve sambhavati । na ca dvandve padadvaya-
vyatirekī dviśabdo'sti । samāsapade eva sahitāvasthasvārthamātrapratipādanapare । tadā
tayorapi pratyekaṃ dvitvābhāvāt kimāśritya ghaṭatāṃ dvivacanam । yadā tu samāsapade
itaretarayuktasvārthapratipādanapare bhavataḥ, tadā tathābhūtayorarthayoḥ dvitvaṃ samavetamiti dviva-﻿
<pb n="187"/>
canopapattiḥ । samāse tu pratyekapadābhihitayorarthayoḥ samāhāralakṣaṇatvādupapannameka-
vacanamiti na yugapadadhikaraṇavacanatāyāṃ pramāṇamasti । ekaśeṣe ca tantrābhidhānāt[na]
parasparasahitārthapratipattiḥ । itaretarayoge ca parasparasahitārthapratipattiriti tadapabā/?/da
ekaśeṣaḥ tadviṣaya eva, na samāhāraviṣayo dvandvaḥ pakṣe ।</p>
<p>yadā yugapadadhikaraṇabalāt idamāpadyate uktena nyāyena sahitavacanatā, evaṃ
cet purohitārthagatameva dvitvaṃ nyāyyam । anyathā hi purohitaśabdo rājanyapi
syāt । tatra lakṣaṇāprasaṅgaḥ syāt । kathaṃ punarekasminnevoccāraṇe purohite rājani ca
vartamānaḥ purohitaśabdo lakṣaṇayā vartata iti śakyate vak‍tum । <q>purohite tu śrauta
eva saḥ । na ca śrauto lākṣaṇikaśca sakṛduccārito bhavati</q> । pariharati---<q>satyaṃ
yugapadadhikaraṇaśravaṇabalādidamāpadyate । uktena nyāyena yadā sahitāvasthā-
lakṣaṇatvena yugapadadhikaraṇaṃ tadā śraute lākṣaṇike ca tātparyaṃ bhavati</q> ।
paramārthataśca yanna śrautārthaḥ lākṣaṇika eva । tathā ca darśitaṃ dhavasvadirau ceti । na hi
yugapadadhikaraṇavacanatāṃ vinā dvivacanamupapadyate । ataḥ śraute saṃbhavatyapi lakṣaṇāmaṅgī-
kṛtya heyatvenāyaṃ pakṣaḥ upanyasyate । yadyapi purohitārtho'pyasti tathāpi lakṣaṇā
prāpnotīti । anena doṣeṇa pūrvapakṣavādinā heyatvenāyaṃ dvandvapakṣa upanyastaḥ ।</p>
<p><q>nanu vasānau iti dvitvaṃ puṃstvaṃ ca eṣaśabdo vyabhicarati evamatrāpi
purohitadvitvaṃ caiṣaśabdo na vyabhicaratīti</q> dvitīya'rthe pratipādakatvāt
naiva lakṣaṇāprasaṅga iti । pariharati---<q>vacanābhiprāyaḥ । taduktaṃ puṃstvaṃ dvitvaṃ ca
aukārāntadvivacana na vyabhicaratītyuktam</q> । na prātipadikābhiprāyam ।
prātipadikasya hi yugapadadhikaraṇatvena vinā dvivacanānupapattiḥ । yathā rājapurohitaṃ
ceti । tena yatra dvivacanaṃ tena prātipadikena itaretarayuktaḥ svārthaḥ pratipādanīyaḥ ।
na ca lakṣaṇāṃ vinā tadupapadyate । tasmātsuṣṭhūcyate lakṣaṇeti । lakṣaṇātve heyo'yaṃ
pakṣa iti pūrvaḥ pakṣaḥ ।</p>
<p><q>nanu ṣaṣṭhīsamāsapakṣe'pi rājaśabdo lākṣaṇika eva ṣaṣṭha‍yarthalakṣakatat</q> ।</p>
<p>pariharati---<q>bhavati । kā no hāniḥ? purohitaśabdamaṅgīkṛtya lakṣaṇā-
tvena na hātavyo'yaṃ pakṣa ityuktam</q> ।</p>﻿
<pb n="188"/>
<p>nanu ca ṣaṣṭhīsamāsapakṣe'pi tasya lakṣaṇātvamanyaparatvādityāha---<q>uttarapada-
pradhāno'yaṃ ṣaṣṭhīsamāsa iti</q> ।</p>
<p><q>evaṃ prāpte'bhidhīyate---satyamevam । kintu ekatvāt purohitasya
ṣaṣṭhīsamāse'pi dvivacanānupapattireva sambandhiśabdatvāt purohitaśabdasya
dvayoḥ sambandhitvenābhāvāt</q> । asyārthaḥ---purohitaśabdo'yaṃ sambandhiśabdo-
'yam । na caikasya rājño dvo purohitau sambandhinau sambhavataḥ । tena ṣaṣṭhī-
samāse'pi arthābhāvāt dvivacanānupapattireva । tena varaṃ lakṣaṇaivāśrīyatāṃ dvivacanopa-
pattyartham ।</p>
<p>nanu ca viniyogadarśanāt dvau purohitau bhaviṣyataḥ yathā añjalividhānāt
dvau hastau vyāpāryete tatrāha---<q>yatpunarañ‍jalivat ityuktaṃ tadatra na sambhavati ।
asambandhitayaiva dvitīyasya sambandhino'bhāvāt । purohitaṃ vṛṇīta ityeka-
vacanaśravaṇāt</q> । nanu bhavatu sambandhiśabdaḥ purohitaśabdaḥ kāryāntare'pi niyoga
eva sambandhitāmāpādayiṣyati । yo yasya rājñaḥ tāni tāni karmāṇi karoti sa tasya
purohito bhavati iti sambandhidvayasambhavāt tatrāha---<q>utpattiśca sambandhe hetuḥ na
kārye viniyogaḥ etadapekṣatvādviniyogasya</q> । asyārthaḥ-paraṇotpannaḥ purohito
bhavati na punaḥ kāryāntaraviniyojyaḥ purohitatvāpekṣatvāt kāryāntaraviniyogasya ।
tadatra saṅgrahārthaḥ-viniyogataḥ purohitatvaṃ tasya tu varaṇenopasaṅgrahaḥ । tataśca
dvayorviniyogadarśanāt dvayoḥ saṅgrahaḥ viniyogārthatvāt saṅgrahasyeti pūrvaḥ pakṣaḥ ।</p>
<p>rāddhāntastu purohitasya sataḥ viniyogānuvṛttita eva purohitatvam । utpattau ca
ekavacanaśravaṇāt eka evotpadyata iti dvayoḥ rājñoḥ sambandhinoḥ purohitayoḥ
sāyujyaṃ na bhavatīti pradarśitaṃ bhāṣye । tasmāllakṣaṇaivātra jyāyasī arthasambhavāt ।
<q>liṅgamuktam</q> ।</p>
<lg><l>।। 3 ।। satrāṇi sarvabarṇānāmaviśeṣāt ।। 16 ।।</l></lg>
<p><q>nanu ca sarvavarṇānāmiti nopapadyate ārvijye yajamānaśravaṇāt</q> ।
asyārthaḥ-prakṛtau brāhmaṇakartṛkamārtvijyaṃ pratipannam । iha tu ārtvijye yajamānaḥ
kartṛtvenocyate <quote>‘ye yajamānāsta ṛtvija’</quote> iti śravaṇāt । yadyabrāhmaṇo'pi satre'dhi-﻿
<pb n="189"/>
kārī syāt tadā tasyārtvijye kartṛtve sati brāhmaṇakartṛtvaṃ bādhyeta । brāhmaṇe hyadhi-
kāriṇi na kaścidbādhyate । nacābādhenopadeśopapattau bādho nyāyya iti brāhmaṇānāme-
vādhikāro yuktaḥ satreṣu ।</p>
<p>na ceyaṃ vacanavyaktiratra cintyate-kiṃ ye yajamānāḥ ta ṛtvija iti
yajamānoddeśenārtvijyaṃ saṃskārakatayā vidhīyate uta ārtvijye yajamānāḥ kartṛtvena
vidhīyanta iti ।</p>
<p>tatra yadi yajamānasaṃskāraḥ tadā ārtvijyaṃ ṛtvigbhireva kartavyamiti sarva-
varṇānāmadhikāro bhavet । yadi tu yajamānānāmārtvijye kartṛtvavidhiḥ tadā brāhmaṇānāṃ
pūrvoktanyāyenādhikāra iti । tena prāpyavacanavyaktyāśrayaṇena sarvavarṇānāmadhikāraśaṅkā
yuktaiva । na ceyamiha cintā yuktā kartuṃ, adhikāralakṣaṇe'saṅgatatvādviniyoganirṇayasya ।
tasmādasaṅgatatvavādināṃ cintāṃ vinā pūrvapakṣo niryuktika iva pratibhāti ।</p>
<p>ucyate । <q>ayamabhiprāyaḥ pūrvapakṣavādinaḥ, yathādhikāramaṅgavacanaṃ
tatpūrvakatvāt svayaṃkartṛbhāvasya</q> । asyārthaḥ-yajamānānāṃ sakāmārtvijyavidhānāt
viniyogaḥ । yajamānānāṃ yajamānatā ca satyadhikāre । tena pūrvasiddhādhikāropa-
jīvitvāt ayamaṅgavidhānasya adhikāravaśena varṇanam[na] punaretadvaśenādhikāraḥ ।
adhikāraśca svarūpatastrayāṇāṃ nāma vibhāti । teṣāṃ cārtvijye'pi viniyoga iti
upadeśenātideśikī brāhmaṇakartṛtā bādhyate । tathā ca liṅgaṃ brahmasāmavidhāne
varṇatrayadarśanam ।</p>
<p><q>atrocyate</q>-kena voktaṃ yathādhikāramaṅgavacanam iti । kintu nādhikāro'dhi-
kārāntaraṃ nivartayituṃ kṣamaḥ bādhakāraṇābhāvāt asāvapyadhikāra eva brāhmaṇānāmārtvi-
jyamiti brāhmaṇakartṛkatvenārtvijyaṃ iti śrūyate । ārtvijyaśabdena ṛrtvikkarmāṇyucyante ।
<quote>“yadyat brāhmaṇakarma taduktaṃ....karma hīnena na kartavyaṃ”</quote> iti smaraṇāt kṣatriyavaiśyayoḥ
niṣidhyate । nāyamārtvijye niṣādādhikāro yathā nātikramyate tathā satreṣvadhikāro
varṇanīyaḥ । na cātra kratvarthatayā viṣayabhedenādhikāradvayāvirodhaḥ । dvayorapyadhikārayoḥ
puruṣārthatvāt । yadyapi ca satreṣu nāṅgāni ṛtvikkartṛkāṇi tathāpi tānyārtvijānyeva
prakṛtau teṣāmārtvijyena jñātatvāt taddevatāvat । idamadhikaraṇaṃ ārtvijye yajamāna-
māśritya varṇitam ।</p>﻿
<pb n="190"/>
<p>yatpunaratra bhāṣye ārtvijyena yajamānasaṃskāranirākaraṇaṃ tatpratikaroti---
<q>yadi paramārtvijyaṃ adṛṣṭāyaiva codyate svāminām</q> । asyārthaḥ-yadi svāmināma-
dṛṣṭāya saṃskārāyārtvijyaṃ codyate tadā evaṃ sati satre sarveṣāmadhikāraḥ syāt । na ca
tadastītyuktaṃ bhāṣye । tasmādadhikārānurodhena brāhmaṇānāmeva satreṣvadhikāra iti
siddham । darśanamahīne caritārtham । tatra varṇatrayasambhavāt ।</p>
<lg><l>।। 4 ।। vāsiṣṭhānāṃ vā brahmatvaniyamāt ।। 24 ।।</l></lg>
<p><q>nanu cedamadhikaraṇaṃ vacanamadṛṣṭvā pūrvapakṣaṃ kurvatāmanārambhaṇīyameva</q> ।
vaiśvāmitro hoteti vacane sati vāsiṣṭhānāmeva satramiti pūrvapakṣābhāvāt nedamadhikaraṇa-
mārambhaṇīyamevetyarthaḥ ।</p>
<p>samādhatte---<q>satyamevaṃ, kintvatra kalpāntarāśaṅkānirākaraṇāya pūrvapakṣa-
pradarśanam । kā punaratra kalpāntarāśaṅkā ?</q> vāsiṣṭhe brahmaṇi hotāpi vāsiṣṭha-
samānakalpa eva bhavatu vāsiṣṭho vā । ubhayathāpyavaiguṇyāt । tathā hotaryapi (vi)vaiśvā-
mitra eva tatsamānakalpo vā bhavatvityāśaṅkate-<q>dvayorvacanayorvidyamānatvāt kalpa-
dvayena bhavitavyamiti</q> । tannirākaraṇārthamidamadhikaraṇam । na punarvāsiṣṭhānāṃ
tatsamānakalpānāmevādhikāra iti tannirākaraṇārthametat । vasiṣṭhavacanasyānyārthatvena
niraste vāsiṣṭhe punarhotraiva niyamo bhavatīti siddhaṃ avāsiṣṭhānāṃ atatsamānakalpānāṃ ca
satram । vaiśvāmitratatsamānakalpānāmeva satramiti ।</p>
<lg><l>।। 5 ।। vihārasya prabhutvādanag‍nīnāmapi syāt ।। 27 ।।</l></lg>
<p><q>kathaṃ punaranāhitāgnyāśaṅkā ? sthite svāgniniṣṭhaṃ karma kartavyamiti
nyāye parakīyānāmagnīnāmāhavanīyatvābhāvāt</q> । samādhatte---<q>liṅgadarśanā-
śaṅkayā prasaṅgaṃ manvānasya pūrvaḥ pakṣaḥ</q> । sārasvate satre <quote>“pararathairvā ete
svarga lokaṃ yanti ye'nāhitāgnayaḥ satramāsate”</quote> ityanāhitāgnīnāṃ satradarśanāt ।
tathā <quote>“agnaye vivicaye puroḍāśamaṣṭākapālaṃ nirvapet yasyāhitāgneranyairagnibhiragnayaḥ
saṃsṛjyeran”</quote> iti saṃsargadarśanāt । āhavanīyenaiva kāryaniṣpatterapi anāhitāgnera-
pyadhikārāśaṅkā ।</p>
<p><q>atrocyate---nātra prasaṅga upapadyate tatkāryāparijñānāt</q> । yadi hi
āhavanīyakāryaṃ jñāyate tadā parakīyenāpi tatkṛtamiti prasaṅgaḥ syāt । na ca
<pb n="191"/>
tajjñāyate । homanirvṛttiḥ nāhavanīyakāryaṃ kiṃ tarhi agnidravyamātrasya । liṅgasya
parihāraṃ vakṣyati । 1<q>pātrāṇāṃ punaḥ svaiḥ ityaśravaṇāt pūrvapakṣavādī prasaṅgaṃ
manvāno yasya kasyaciditi bravīti</q> । asyārthaḥ---yathā svāgniniṣṭhakarma kartavya-
miti sthite prasaṅgo nāsti tadā[thā]tarhi yatra svairiti na śrūyate nāpi nyāyataḥprāpyate
tatra prasaṅgena bhavitavyaṃ yathā pātreṣu iti । pūrvopajīvanenotthānāt antarāgarbhiṇītvam ।</p>
<p><q>rāddhāntavādī tu satyamatra prasaṅgo vidyate sa tu dīrghakālatvāt satrāṇāṃ
āyuṣaśca parimāṇājñānāt anyairapi tadarthamutpannaiḥ kṛtameva tadbhavatīti pātrā-
ntaropādānameva nyāyyamiti । manyata iti sambandhaḥ</q> ।</p>
<p>satyamatra prasaṅgo vidyate sa tvayuk‍ta iti vākyaśeṣaḥ । kutaḥ ? dīrghakālatvāt
satrāṇāṃ, āyuṣaśca parimāṇājñānāt kadācit satrecet pravṛtte vyāpadyeta yo'tra
sthāyī tasya pātrāṇāṃ satre vyāpṛtānāṃ pratipattilopaḥ syāt । pratipattau vā satra-
kriyāvaiguṇyam । anyairapi ca satrārthamupāttaiḥ satraṃ kṛtameva bhavati ityanayā rāddhānta-
vādī manyata iti yojyam । ādhastyasya <q>liṅgamuktam prāyaścittamāpadi syāditi</q> ।
sārasvate darśanaṃ tu bhāṣye na parihṛtam ।</p>
<p>tatrāha---sārasvate darśanaṃ tu satre yadyanyathā nopapadyate tadā vacanaṃ
tarhi bhaviṣyati । na ca tāvatā sarvāṇi satrāṇyevānāhitāgnīnāmapi
bhaveyuriti bhāvaḥ ।</p>
<lg><l>।। 7 ।। puruṣakalpena vā vikṛtau kartṛniyamaḥ syāt yajñasya
tadguṇatvādabhāvāditarān pratyekasminnadhikāraḥ syāt ।। 36 ।।</l></lg>
<p><q>kathaṃ punaḥ adhvarakalpādiṣu sandehaḥ sāmānyenādhikāre śrūyamāṇe kiṃ
vaiśyasyaivādhikāraḥ uta trayāṇāṃ varṇānāmapīti saṃśayaḥ</q> । itthaṃ saṃśa(ye)[yaḥ]
kimadhvarakalpādiṣu adhikāro niyamyate sāptadaśyavacanena vaiśyasyaivādhikāraḥ uta
pāñcadaśyapratyāmnāyena sāptadaśyaṃ kratvarthatayā codyate iti । tatra pūrvapakṣavādī adhi-
kāraniyamaḥ sādhīyān iti manyate । sāptadaśyaṃ kila vaiśyanimittakaṃ tenaitadvacanenaivaṃ darśa-
<note>1. atra juhādīnāmaprayuktatvāt ityādhikaraṇārambho draṣṭabyaḥ । antarāgarbhiṇītvāt
na pṛthaguktiḥ ।</note>﻿
<pb n="192"/>
yati yathā sāptadaśyaṃ bhavati tathā kuryāditi । vaiśye cādhikāriṇi tadbhavati । tena vaiśya-
meva niyacchati । nanu pāñcadaśyapratyāmnāyena kratvarthatayā sāptadaśyavidhireva1 kasmānna
bhavatītyatrāha---<q>kratvarthe hi vaiśyakartṛke sāptadaśyasya codakaprāptatvānna vidhāṃna
sambhavatīti</q> । na cātra tatparyudāsaḥ śrūyate tena vidhivaiṣamyaṃ syāt ekasyaiva
vidheranuvādakatvaṃ ceti । tasmādadhikāra eva kasmānna bhavatītyadhikāraniyamaḥ ।</p>
<p><q>rāddhāntastu kratvarthena svarūpavidhiravagamyamāno nādhikāraṃ niyantuṃ
kṣamaḥ । nanu ca vaiśyakartṛke vidhānaṃ na sambhavatītyuktam</q> । samādhatte---
<q>na sambhavati yasmānna kāryataḥ prāptirūpaṃ vihanti</q> । kāryato hi nimittasāpekṣā
vaiśyakartṛke'pi prāptiḥ । upadeśastu nimitānapekṣatayā vidadhāti । yathā tryanīkāyāṃ
anyok‍teṣvāmnānaṃ guṇārthamityāśaṅkya nimittanirapekṣatayā aindravāyavāgra[tā]vidhānam ।
tena vaiśyakartṛke'pi vidhāyakatvameva । yathā ca tatra vaikṛte nimitta[ā]bhāvepyanuṣṭhānaṃ
bhavatīti vidhiprayojanaṃ tathehāpi brāhmaṇarājanyakartṛke prāptiḥ vidhiprayojanam ।
tasmātsarveṣāmadhikāra iti sthitam ।</p>
<p>evaṃ tāvat vacanaśravaṇenādhikaraṇasthitiḥ2 ।</p>
<p>ekaṃ prakṛtau saptadaśa vaiśyasyānubrūyāditi, aparamapi adhvarakalpāyāṃ saptadaśa-
sāmidhenīranubrūyāt iti । tṛtīyamāśritya vicāraṃ kurvanti taddūṣayati---<q>anārabhya
cintā tu na śāstrataḥ kāryato vopapadyata iti nādṛtā</q> । prākṛtavacanaṃ kāryataḥ
prāptāvupayujyamānaṃ cintanīyam । vaikṛtaṃ tu vacanaṃ śāstrataḥ prāptāvupayujyamānaṃ cinta
nīyam । vaikṛtaṃ tu punarārabhyavacanamiti taccintā nādṛtā bhāṣyakāreṇa ।</p>
<p><q>iti ṛjuvimalāyāṃ ṣaṣṭhādhyāyasya
ṣaṣṭhaḥ pādaḥ</q></p>
<note>1. vidhereva-mā</note> <note>2.sthitikam</note>﻿
<pb n="193"/>
<p><q>ṛjuvimalāyāṃ</q></p>
<p><q>ṣaṣṭhādhyāyasya saptamaḥ pādaḥ</q></p>
<lg><l>।। 1 ।। svadāne sarvamaviśeṣāt ।। 1 ।।</l></lg>
<p>viśvajiti sarvavedasaṃ śrūyate । vedasaśabdaḥ svaśabdasyārthe vartate । svaśabda-
ścāyaṃ jñātidhanādiṣvaviśiṣṭaḥ ātbhīyavacano'yaṃ svaśabdaḥ । ātmīyatvaṃ ca jñātidhanā
diṣvaviśiṣṭaṃ ityaviśeṣeṇa sarvatra svaśabdo vartate । na ca viśeṣe kiñcana pramāṇamasti
etaddeyaṃ etanneti । sarvaśabda śravaṇāt । tasmadyāvadasya svaṃ tāvatsarvamiti pūrvaḥ pakṣaḥ ।</p>
<p>atra ca sarvasyātmīyasya dānaśravaṇāt dadātiḥ parasvatvāpādane vartate na punaḥ
svatyāge tasyāśakyatvāt । atra codayati---<q>kaściddānā(dā)bhimānī । nanu
yathaivātmanaḥ svaṃ tathaiva parasmā āpādanīyam</q> । na ca pitrādayaḥ parebhyaḥ
pitṛtvenāpādayituṃ śakyante । <q>ucyate । svaṃ tāvaddeyam । dīyamānasya ca yathaiva
parasvatvāpattirbhavati tathaiva parikalpanīyam</q> । yena rūpeṇātmanaḥ svatā tenā-
pādayituṃ na śakyate [yena rūpeṇa śakyate] tenāpādayiṣyate । na ca kaścidvirodhaḥ ।</p>
<p><q>rāddhāntastu svaśabdastāvadayaṃ naikārthaḥ sambhavati svabhāvabhedāt ।</q>
asyārthaḥ---jñātidhanātmīyavacano'yaṃ svaśabdaḥ sa caikayā śaktyā na vartate । kiṃ
tarhi gośabdavadanekārthaḥ । anātmīye ca jñātau dhane ca prayogadarśanāt jñātiśabdavat
dhanaśabdavacca । tathā''tmani vartate ātmīye ca । nātmani śrautaḥ ātmīye lākṣaṇikaḥ
iti śakyate vak‍tuṃ viparītapakṣāṇāṃ sambhavāt । tasmādagṛhyamāṇaviśeṣatvādātmanaḥ
ātmīyasyāyaṃ vācakaḥ । na cāyamekārthavacanatayaiva caturṣvapi prayogaṃ labhate svārtha-
bhedāt । jñātiṣu jñātitvāt svatvaṃ dhane dhanatvaṃ ātmīye ātmīyatvaṃ ātmanyātma-
tvamiti naikaṃ sāmānyamasti sarveṣu anekārthaḥ svaśabdaḥ na ca yugapat sarveṣu vartate kintu
kadācitkvaciditi । tatra dadātiśabdasambandhāt dhanaviṣaya eva vartate । dadātirhi
svatyāge parasvatvāpādanātmake vartata iti darśitaṃ caturthe । dhanaviṣaye hi tathā
sambhavati tena sarvadhanaṃ deyamiti śāstrārthaḥ । tena pitrādayo na deyāḥ ।</p>
<p>yuktyantaramāha---<q>nacātmajñātyādiṣu yaḥ svaśabdārthaḥ sa śakyate parasmā-
āpādayitum । anyathā hi āpādyamāne na svaṃ parasmā āpāditaṃ bhavati ।
<pb n="194"/>
svaṃ sat parasmā āpāditaṃ na bhavati । kiñca viśeṣapramāṇaṃ cātra vidyate</q> ।
asyārthaḥ---yadyapi svaśabda ātmīyārthatayaiva jñātidhanādiṣu vartate tathāpyātmīya-
viśeṣe'pyatra pramāṇamasti । prakṛtau hi dhanaviṣayameva dānaṃ tasya ceyaṃ sarvatā vidhīyata
iti dhanaviṣayaiva sā sarvasvatā['va]tiṣṭhate । ātmīyamapi dīyamānaṃ dhanameva deyaṃ
nānyat prakṛtivaditi tasyaiveyaṃ sarvasvatā vidhīyata iti ।</p>
<lg><l>।। 2 ।। na bhūmiḥsyāt sarvān pratyaviśiṣṭatvāt ।। 3 ।।</l></lg>
<p><q>bhūmau svaśabdo bhavati</q> । bhogyaviṣayaṃ dhanaviṣayamityarthaḥ । tena deyā bhūmi-
riti pūrvaḥ pakṣaḥ ।</p>
<p>rāddhāntamāha---<q>na tu sā parasmā āpādayituṃ śakyate sarvān pratya-
viśiṣṭatvāditi</q> । asyārthaḥ---bhūgolakaṃ gopatharājamārgajalādisamanvitaṃ kṛts‍nameva
dānuṃ na śakyate gopathādīnāṃ sarvān pratyaviśiṣṭatvāt yathā bhūsvāmī tatra svāmī
tathā'nyo'pi । gamanāgamanādibhogo hi tatra svāmitā, na paraṃ sa ca sarveṣā-
maviśiṣṭaḥ । laukikaṃ ca svatvaṃm । ye tu grāmādikaṃ dadati te'pi vāstukṣetrādika-
meva dadatīti mantavyam । grāmastu tadavacchedaka iti niravadyam ।</p>
<lg><l>।। 3 ।। akāryatvācca tataḥ punarviśeṣaḥ syāt ।। 4 ।।</l></lg>
<p><q>atrāpi prasajya pratiṣedhāśaṅkayā pūrvaḥ pakṣaḥ</q> । aśvā na deyā iti prasajya-
pratiṣedhaṃ manyate । tatra vihitapratiṣiddhatvāt vikalpena dānaṃ sarvadānameva prasajya-
pratiṣedhe kāraṇam । tathā sati pakṣe'pi tāvaddānaṃ bhavati । <q>paryupadāsena
rāddhāntaḥ । ekavākyatvabalenāśvavarjitaṃ ca sarvaṃ bhaviṣyati</q> ।</p>
<lg><l>।। 4 ।। nityatvāccānityairnāsti sambandhaḥ ।। 5 ।।</l></lg>
<p><q>atrāpi sarvaśabdānurodhena yāvadbhogyaṃ deyamiti manyate pūrvapakṣa-
vādī</q> । śayanāsanādīni yāvanti svaśabdavācyāni tāni sarvāṇi deyānīti ।
yasya sarvāṇi na santi tathāpi krītvā krītvā dātavyamiti pūrvaḥ pakṣaḥ ।</p>
<p><q>rāddhāntavādī tu vidyamānenaiva svena svato'dhikārasiddheḥ nāvidyamāno-
pādānamutsahate vidhiḥ kartum</q> । yāvadyasya dhanaṃ tāvataḥ sarvatvamucyate । sarva-﻿
<pb n="195"/>
śabdo'yaṃ prakṛtāpekṣaḥ vidyamānaṃ cādhikāriṇaḥ svaṃ prakṛtaṃ nāvidyamānamapi । tena
tasyaiva sarvatvamucyate । tāvatā ca dattenādhikārasiddhiriti nāparamapyavidyamānamapyu-
pādāya dātavyam । <q>na cātra dānacodanetyuk‍tam</q> । yadi hi svaṃ prati dānaṃ
codyeta tadā svaṃ dānena sambandhayitavyamiti bhavedapyupādānakalpanā । iha tu svena
dānaṃ kartavyamiti yathopāttenāpi kṛte kṛtameveti nopādānakalpanetyuktaṃ bhāṣye ।</p>
<lg><l>।। 5 ।। śūdraśca dharmaśāstratvāt ।। 6 ।।</l></lg>
<p><q>dharmopanate cintā---bhogyatvāt deyabhāśaṅkya na dharmopanataḥ parasmai
śakyata āpādayituṃ tadadhīnatvāt dharmopanatasyeti rāddhāntaḥ</q> ।</p>
<p>asyārthaḥ---dharmopanatasya bhogyatvāt deyatāmāśaṅkya na deya iti siddhāntaḥ ।
sa hi dharmaśikṣārthaṃ yasmin‍nupanataḥ tasyaiva bhogyo nānyasya bhogyaḥ śakyate vak‍tuṃ tathā
tasyānupanatatvāt । sa hi dharmopanataḥ ucyate yo dharmaṃ bruvāṇasyopanataḥ paricāraka-
balena । tasmiṃśca svayameva kelavaṃ bhok‍tṛtvam na punaḥ paramapi pratyupādātuṃ śakyate ।</p>
<lg><l>।। 6 ।। dakṣiṇākāle yatsvaṃ tatpratīyeta taddānasaṃyogāt ।। 7 ।।</l></lg>
<p>idamidānīṃ sandihyate---<q>kiṃ yatprāk dakṣiṇākālāt svaṃ tadanyatra na
viniyujyate yo(dharmaḥ) yacca bhaviṣyatīti jñāyate tatsarvameva deyaṃ, uta
dakṣiṇākālavartyeveti</q> । mayā viśvajitkartavya iti jñānādanyatra na viniyukte tathā
pramāṇatayā yasya bhāvino nirṇayaḥ tadapi deyam । uta yatheṣṭaviniyuktaśeṣavartamānameva
deyamiti । tatra bhaviṣyadvartamānasarvasya bhūtavartamānasarvasya ca svaśabdārthatvāt
deyatāmāśaṅkya avyavasthānāt tatkālavartyeva deyamityavagamyata iti rāddhāntaḥ ।
vyavasthito hi śāstrārtho yuktaḥ tena vartamānameva sarvaṃ deyamiti rāddhāntaḥ ।</p>
<lg><l>।। 7 ।। aśeṣatvāt tadantaḥ syāt karmaṇo dravyasiddhitvāt ।। 8 ।।</l></lg>
<p><q>nanu ca tridhāvyavasthānādacintanīyamevedamadhikaraṇam</q> । samādhatte---
<q>satyaṃ tathāpi karmāpekṣo dānādhikāraḥ na dānāpekṣaṃ karmeti imamarthaṃ pradarśa-
yitumidamupanyastam</q> asyārthaḥ-vibhāgo nāstīti kṛtvā nyāyavyutpādanamevaitat
kiyace । tatra pūrvapakṣavādī dānāpekṣaṃ karmeti manyate । sarvasvaṃ hi sākṣāddeyatvenopa-﻿
<pb n="196"/>
deśena vihitaṃ bhavati । datte ca tasmin dravyasādhyatvāt karmaṇaḥ tadantataiva yuktā
na śeṣayitavyaṃ kiñcitkāryārthamiti śakyate vak‍tum teṣāṃ karmaṇāṃ codakaprāptānāmupa-
deśabādhe'samarthatvāt ।</p>
<p><q>rāddhāntastu karmānuṣṭhānārthaṃ sahāyānveṣaṇārthaṃ ca dānamiti pradhānabhūta-
karmānurodhena (na)dānaśāstraṃ varṇayitavyam</q> । tena kratvarthavyatiriktadravyameva sarvaṃ
deyamiti । dravyavibhāgastu udāharaṇāpekṣayā draṣṭavyaḥ । atrodāharaṇe tredhāvyavasthā-
panāt tadapekṣo'yamudāharaṇe'paro viśeṣa iti pradarśayituṃ vibhāga upanyastaḥ । na
nyāyāvalopitayā । tasmādanavadyam ।</p>
<lg><l>।। 8 ।। ahargaṇe ca taddharmā syāt sarveṣāmaviśeṣāt ।। 14 ।।</l></lg>
<p><q>kathaṃ punaḥ nāmnā dharmātideśe balīyasi dvādaśaśatāśaṅkā ?</q> saptamādye nāmnā
dharmāṇāṃ padārthānāmatideśo balīyāt liṅgena dharmātideśāt ityuktamiti pūrvapakṣo
nopapadyate । uttaraṃ---<q>gaṇadharmāpekṣayā । gaṇo hi gaṇasya dharmānapekṣate iti
gaṇāntaḥ pātina eva dharmo nyāyyaḥ apekṣitatvāt</q> । tena dvādaśāhika eva
vidhyanto yukto naikāhika iti । ekā ceyaṃ gaṇacodanā । tena gaṇadharmākāṅkṣā ।
tasmāt sarveṣāṃ dvādaśaśataṃ dakṣiṇeti tulyo dānādhikāraḥ । adhikāraśabdaṃ prakṣipya
lakṣaṇe saṅgatimāha ।</p>
<p><q>rāddhāntastu---satyamekā gaṇacodanā codanīyāstu bhidyante tadape-
kṣayā ca dharmagrahaṇam</q> । asyārthaḥ - yadyapyekā codanā tathāpi codanīyānāṃ karmaṇāṃ
bhedāt tadapekṣayācādhikāravidheḥ dharmagrahaṇaṃ karaṇānyapekṣya cādhikāravidhiḥ dharmān
gṛhṇāti । bahūni caitāni karaṇānīti tadapekṣayā pratyekaṃ dharmātideśaḥ tatra kasya-
cinnāmnā, kasyacilliṅgeneti । tasmāt nāmaiva balavat ।</p>
<p><q>kathaṃ punaritareṣāṃ dakṣiṇā</q> । yadi sarvasvaṃ ekasminnahani dakṣiṇā,
anyatra dvādaśaśataṃ ekayā ca dakṣiṇayā bhavitavyamiti daśame sthāpitam । ato
virodhāt kathamitareṣāṃ dakṣiṇā । <q>uttaranyāyāntaramidaṃ cintyate - vipratiṣiddha-
dharmāṇāṃ samavāye bhūyasāṃ syāt svadharmatvamityatra</q> ।</p>
<lg><l>।। 9 ।। vikāraḥ san‍nubhayato'viśeṣāt ।। 18 ।।</l></lg>﻿
<pb n="197"/>
<p><q>nanu ca niyamavidhau sati sarvadānaṃ dvādaśaśatābhyadhikenaiva sarvasva-
dānenādhikṛta iti vaktavyam । kimidaṃ samena vetyucyate</q> । asyārthaḥ - bhāṣya-
kāreṇātra vidhāna evamucyate---dvādaśaśatādhikena tatsamena vā'dhikriyata iti । tadanupa-
pannam । yasmāt prakṛtau dvādaśaśataṃ vidhāyāha---evaṃ vā ṛtvija āgamayitavyāḥ
api vā sarvasveneti । evaṃ cokte dvādaśaśatādhikameva sarvasvaṃ pratīyate । yehi
dvādaśaśatena1 nānamante na tarāṃ te nyūnena । tenādhikaṃ sarvasvaṃ tacca viśvajiti
niyamyate । tenādhikenaiva sarvasvenāpyadhikāro na dvādaśaśatasamāneneti ।</p>
<p><q>atrābhidhīyate---samagrahaṇamānatyantarāpekṣayā na dvādaśaśatāpekṣayetya-
doṣaḥ</q> । asyārthaḥ---<quote>‘yo'yaṃ tat‍tulyayā dakṣiṇayā'dhikāra’</quote> ityūce sa ānantyanta-
rāpekṣayā tattulyamityanenābhiprāyeṇa tattulyādhikāra ityucyate । na dvādvaśaśatāpekṣayā
dvādaśaśatādhikameva kiñcit ānatitulyatvāttulyamityadoṣaḥ ।</p>
<lg><l>।। 10 ।। aparimite śiṣṭasya saṅkhyāpratiṣedhaḥ tacchrutitvāt ।। 21 ।।</l></lg>
<p><q>nārthalopenātra pūrvaḥ pakṣaḥ</q> । asyārthaḥ---yadyatrāparimitaśabdena tāvat
yasya parimāṇaṃ nāsti tadavayavānusāreṇocyate na tasya dānāsambhavaḥ sarvasya dīyamānasya
parimāṇasambhavāt । athāvayarthatiraskāreṇa aparimitaśabdena bahūcyate tadā avaya-
vārthatyāga eva doṣaḥ । tenāvayavārthalobhena parimitaṃ na deyaṃ ityatrārthaḥ । asamartha-
samāsāśrayaṇe'pi avayavārthānugraha eva heturiti pūrvaḥ pakṣaḥ । <q>dānacodanāprakaraṇāt
śrutiścopapannatareti rāddhāntaḥ</q> । <quote>‘ekā deyā’</quote> ityādayaḥ dānacodanāḥ prakṛtāḥ
tatsamīpe ca aparimitaṃ deyamiti । tena dānacodanāsāhacaryāt iyamapi dānacoda-
naiveti mantavyam । tena aparimitaṃ deyamityevaṃ sambandhaḥ । samāsaśrutiścopapannatarā ।
samarthasamāso hi śrutita evāvagamyate । tena aparimitaṃ deyamityarthaḥ । aparimita-
śabdena bahūnyucyante ।</p>
<p>nanu caivaṃ sati avayavārthalopaḥ prāpnoti iti pūrvapakṣavāraṇam । rāddhāntamāha
---<q>prāptasya prāptirityapeśalam</q> । loke hi aparimitaśabdena bahūnyucyante
aparimitamasya dhanamiti bahviti gamyate । tenāvayavārthalopena darśanāt nāyaṃ doṣa iti ।
<q>tathā ca pravīṇādiṣu dṛṣṭam</q> । pravīṇakuśalaśabdānāṃ rūḍhitvaṃ dṛṣṭam । pravīṇa-
<note>1. dvādaśena-mā</note>﻿
<pb n="198"/>
śabdo hi na gauṇa iti śakyate vak‍tum । vīṇāvādanaguṇayogena hi vartamānaḥ
prakarṣa eva kevalena vyavatiṣṭhate । tasmāttatrārohan rūḍha ityucyate । evamapyaparimita-
śabdo'pyādhikya eva vartamāno rūḍha iti ।</p>
<lg><l>।। 11 ।। aniyamo'viśeṣāt ।। 23 ।।</l></lg>
<p><q>āpekṣikatvāt bahvarthasya sahasrasya prakṛtatvāt tadabhyadhikamiti
nyāyyam</q> । tatkilāpekṣitaṃ yatpratiyogyapekṣaṃ tasmin sannihite sambhavati tada pekṣa-
mevābhyadhikatvaṃ pratīyata iti ।</p>
<lg><l>।। 12 ।। parakṛtipurākalpaṃ ca manuṣyadharmaḥ syādarthāya
hyanukīrtanam ।। 26 ।।</l></lg>
<p>atra cintyate---<q>kimevamadhikāravidhayo'thavā kratvarthānāmeva stuti-
riti</q> । māṣādīnāṃ saṅkīrtanaṃ kimadhikārapradarśanārthaṃ utāraṇyādistutyarthamiti
sandehaḥ । puruṣasaṃyogādadhikāra iti pūrvapakṣavādino'bhiprāyaḥ । anyathā hi puruṣa-
śravaṇaṃ saviśeṣaṇamanarthakaṃ syāt bahvarthatvāddhi1 puruṣasaṅkīrtanaṃ gotraviśeṣeṇa sahitaṃ
stutimātratve'narthakaṃ bhavati । vikārārthatve sārthakamityadhikāravidhireva ।</p>
<p>nanu <quote>‘nivīṃta manuṣyāṇāṃ’</quote> ityanena tatrāpi puruṣasambandhāt vidhitvamāśaṅkya
stutitvaṃ darśitam ihāpi tathaiveti । neti brūmaḥ । tatra puruṣaviniyogaḥ kratuviniyoge
bādhitaḥ karmāntarāśrayaṇāt । kratuprakaraṇe kratureva kāryaṃ pratibhāti । tatra puruṣa-
dharmatvaṃ syāt tena puruṣasaṃyogo'rthavādamātram । iha punaradhikāramukhena kratvarthavighāta
upapadyate । adhikāre'pi nāṣādīnāṃ kratvarthatvāditi cintyate । ataḥ puruṣa-
śravaṇāt kratoścāvighātāt adhikāravidhirevāyam । viśeṣatastu tadgotrāṇāṃ sāmānyato
vā atadgotrāṇāmapi sāmānyata eva vā viśeṣasya stutyupayogitvāditi । yasmā-
dvārṣṇyenaivaṃ kṛtaṃ tasmādanyo'pi tatkuryāt iti sāmānyata evāyaṃ siddhiḥ ।</p>
<p><q>evaṃ prāpte'bhidhīyate---satyaṃ na kratunā virodhaḥ na punaradhikārāntaraṃ
pratyetumeva śakyate tadavagamāt</q> pākādaya evaṃ kurvantītyetāvanmātramatra śrūyate, na
<note>1. tvādi - mā</note>﻿
<pb n="199"/>
punaranyo'pyevaṃ kuryāditi tenādhikārāvagamāt āraṇyavyatiriktādhikārāntarāvagamāt
na māṣādiviṣayamadhikārāntaraṃ pratyetuṃ śakyate । nanu ca māṣapākādisaṅkīrtanamanartha-
kamityāśaṅkyāha - <q>viniyogasya ca viniyogāntareṇaikavākyatvāt</q> । stu-
tyarthatvāt āraṇyaviniyogenaikavākyatvāt stutyarthameva māṣamātre pākādikīrtanam ।
<q>ato na viṣayataḥ</q> na niyogata ityarthaḥ । viniyogo hi niyogasya viṣayaḥ tathāpi
niyogataḥ sākṣādvidhyaśravaṇāt nādhikārasya nānātvaṃ śakyateṃ pratipattum । tasmāt
stutireveti nyāyyam ।</p>
<lg><l>।। 13 ।। sahastrasaṃvatsaraṃ tadāyuṣāmasambhavānmanuṣyeṣu ।। 31 ।।</l></lg>
<p><q>kathaṃ punaratra trivṛta iti śravaṇāt saṃśabdārthāśaṅkā ?</q> asyārthaḥ---
yadyapi pañcāśataḥ trivṛtaḥ saṃvatsarā iti saṃvatsaraśabdaḥ śrūyate tathāpi trivṛta iti
śravaṇāt ahānyeva pratīyante trivṛcchabdo'hanyeva vartituṃ śak‍noti trivṛtstotra-
mukhena savanārthopasaṃhārāt ahareva pratīyate । saṃvatsaraśabdo'pi ahassveva
nāmadheyatvopapattyartho draṣṭavyaḥ । ataḥ kathaṃ saṃvatsaraśabdārtha ityāśaṅkate । <q>ucyate ।
dvādaśāhavadetat bhaviṣyati iti</q> । yathā dvādaśāhena yajeta ityatra trivṛdādayaḥ
śabdāḥ stotravacanā api ahardvāreṇa sambadhyante evamatrāpi pañcāśataḥ trivṛtaḥ saṃvatsarā
iti <q>yāvadbhiḥ ahobhiḥ trivṛdbhiḥ pūryate tāvatā trivṛtāmahnā trivṛtā iti
vyapadeśo bhavatīti pūrvapakṣavādī manyate</q> । asyārthaḥ-dvādaśāhena yajetetyatrāṃdhi-
kāravākye ahaśśabdaśravaṇāt utpattau trivṛdādayaḥ śabdāḥ ahānyevopalakṣayanti
tathāpi adhikāravākye saṃvatsara śravaṇāt utpattau trivṛdādayaḥ śabdāḥ yāvadbhirahobhiḥ
saṃvatsarāṇāṃ pañcānāṃ pañcāśatā pūraṇaṃ bhavati tāvatsu vartate । teṣāmapi stotra-
yogitvāt । ata eva cotpattāvapi saṃvatsara1śabdasāmānādhikaraṇāt trivṛdādi-
śabdānām । ataḥ sahasrasaṃvatsarayoginyadhikāre sthite sahasrasaṃvatsaraśravaṇāt nūnaṃ
keciddīrghāyuṣo vidyanta iti gandharvādyupanyāsaḥ । nahyāśaṅkanīyamarthaṃ vedo vidadhyāditi
nyāyāt vidhibalādeva dīrghāyuṣaḥ kalpanīyāḥ । evaṃ rasāyanakulakalpārghatṛtīyaśatādyu-
panyāsaḥ । tulyatvādadṛṣṭakalpanāyāṃ yadā drādhiṣṭhaṃ adṛṣṭānāṃ kalpanam । tathā rasā-
yanasyāpi jyoga‍jīvitatva[vakatva]kalpanaṃ tathā kulakalpanā ardhatṛtīyaśatapuruṣādhi-
kārakalpanā ।</p>
<note>1. śabdādasā-mā</note>﻿
<pb n="200"/>
<p><q>evaṃ prāpte'bhidhīyate---trivṛtaḥ saṃvatsarā iti hi śrūyate na trivṛtāṃ
saṃvatsarā iti</q> । yadi trivṛtāṃ saṃvatsarā iti śrūyate tataḥ trivṛcchabdena ahakena
saha sambandho'vakalpate । yadā tu trivṛta iti ahānyucyante tadā saṃvatsaraśabdena
mukhyasāmānādhikaraṇyaṃ na bhavatīti trivṛcchabdena vā trivṛtāṃ samūho lakṣaṇīyaḥ ।
saṃvatsaraśabdo vā gauṇyā vṛttyā ahassu varṇanīyaḥ iti cintāyāṃ vicāritatvāt
saṃvatsaraśabda evānirṇīyamānārthaḥ trivṛcchabdānuguṇyena lakṣaṇayā varṇanīyaḥ ।</p>
<p>tathāhi---sāvanenāpi saṃvatsaro'sti ṣaṣṭyadhikaiḥ tribhiranhāṃ śataiḥ । tathā
sāṅkrānto'pi bhavati ādityasya dvādaśarāśibhedanena । tathā nākṣatro'pi bhavati
dvādaśabhiḥ gaṇaparivṛttibhiḥ indoḥ । tathā cāndro'pi tithigaṇanāyāṃ ṣaṣṭyadhikaiḥ
tribhireva śataiḥ sarvatra cātra saṃvatsaraśabdo mukhyaḥ । tenāsau na jñāyate kva prayujyata iti ।
tena tadvaśena na padāntaravarṇanā, padāntaravaśenaiva tasya varṇanā । ityato na dvādaśā-
havadetadupapadyata iti saṃvatsaraśabdo'trāhassu nāmadheyopapattyartho draṣṭavyaḥ । pañca pañcā-
śatastivṛta ityetāvadevātra vidhīyate atra tu saṃvatsaraśabdasya vihitānvayitvāt ।
arthāntararūpe vṛttirdṛṣṭā । tasmāt siddho'dhikāro vinā kalpanayā sahastreṇānhāṃ
karmāṇi kartuṃ laukikānāmapi sāmarthyāditi sthitam ।</p>
<p><q>iti ṛjuvimalāyāṃ pañcikāyāṃ
ṣaṣṭhādhyāye saptamaḥ pādaḥ</q></p>
<pb n="201"/>
<p><q>ṛjuvimalāyāṃ</q></p>
<p><q>ṣaṣṭhādhyāyasya aṣṭamaḥ pādaḥ</q></p>
<p><q>।। 1 ।। iṣṭipūrvatvādakratuśeṣo homaḥ saṃskṛteṣvagniṣu syādapūrvo
'pyādhānasya sarvaśeṣatvāt ।। 1 ।।</q></p>
<p>atra bhāṣyakāreṇaivamuktam---pakṣāntaramapi vicārayiṣyatīti । yadi ca
pakṣāntaramasti kimiti nopanyasyate tatrābhiprāyamāha---<q>iha pakṣāntarānupanyāse
mandayuktikaḥ pakṣaḥ nānyapakṣapratipakṣatayopanyasanamityabhiprāyaḥ ।</p>
<p>atra bhāṣyakāraḥ evaṃ vicārayati---kiṃ pavamāneṣṭisaṃskṛteṣvagniṣu caturhotṛ-
homāḥ utāsaṃskṛteṣvapīti । tadasaṅgatamiti matvā samarthayamāna āha---<q>caturhotṛṣu
homeṣu kimāhitāgneradhikāraḥ utānāhitāgneḥ athavā aviśeṣeṇeti cintyate ।</q>
karaṇacintā tu bhāṣyakāreṇaiva kṛttā । tatrānārabhyāivanīyavidhānāt āhitāg‍neriti
pūrvaḥ pakṣaḥ । sarvahomeṣu āhavanīyayoga ityāhavanīyavataḥ sāgneradhikāraḥ । <q>kathaṃ
punaranāhitāgneriṣṭiriti vacanametasmin pakṣe ?</q> ato vacanenānāhitāgneriṣṭirbhava-
tīti bhāvaḥ । uttaraṃ---<q>yadagnisaṃyuktaṃ karma tanna bhavatītyabhiprāyaḥ ।</q> japānāmeṣa vādaḥ
anahitāgnereṣavā iṣṭiriti na homasya । eṣa vā anāhitāgneḥ kriyā yaduteṣṭiriti ।
iṣṭiśabdo'niṣṭiṣu gauṇaḥ praśaṃsārthaḥ । <q>aviśeṣāśaṅkā tarhi kathaṃ ?</q> uttaraṃ---
āhitāgneradhikāro na śakyate vārayituṃ avaiguṇyāt sarvahomānāṃ</q> na tasya
kiñcidvaiguṇyaṃ kleśāsādhyatvena tāvadadhikriyate । anāhitāg‍nestu vacanaṃ
bhaviṣyati iti ।</p>
<p><q>pitṛyajñavadapyanāhitāg‍ninā kārya iti ।</q> yathā tena dvayorapyadhikāro
bhavatviti yuk‍tā śaṅkā ।</p>
<p><q>rāddhāntastu yata eva cāviśeṣeṇa vidhānamāhavanīyasya ata
evādhikāriviśeṣaṇamāskanditumarhati ।</q> viniyogaviśeṣamiva pade juhoti vartmani
juhoti iti yathā । yadi hi caturhotṛhomānevādhikṛtyāhavanīyo vihitaḥ syāt
[syāt] āhitāgneradhikāraḥ । yatastu sāmānyenāhavanīyo vihitaḥ tato hi na
<pb n="202"/>
śak‍notyanāhitāgnervācanikamadhikāramāskandituṃ pade juhotīti viniyogāntaramiva ।
tena।[nā]hitāgnervācaniko'dhikāro yuktaḥ । eṣā vā anāhitāgneriṣṭiḥ iti vacanāt ।</p>
<p>atra ceyaṃ vacanavyaktiḥ---yaiścaturhetṛhomarūpeṣṭiḥ eṣā vā'nāhitāgneriti ।
yaduktaṃ āhitāg‍neravaiguṇyādadhikāro nivartayituṃ na śakyate anāhitāgna‍yarthaṃ tu
vacanamiti । atra brūmaḥ । uktaṃ ca nādhikāraviśeṣaṃ sādhāraṇavidhirāskandatīti ।
viśeṣeṇa cātra anāhitāgnerayamadhikāraḥ । tatra cāhavanīye juhotīti sāmānyavidhirnā-
vataratītyuktam । tasmāt vācaniko'yamadhikāro'nāhitāgneḥ । ato yatra cobhayasaṃyogaḥ
tatraivobhayoradhikāraḥ yathā piṇḍapitṛyajñe । tatra hi a[pya]nāhitāgninā kāryamiti
apiśabdenānvācayaḥ kriyate । atra tu sa nāsti । tasmādanāhitāgnerevaiṣo'dhikāra
iti siddham ।</p>
<lg><l>।। 2 ।। upanayannādadhīta homasaṃyogāt ।। 11 ।।</l></lg>
<p>iha māṇavakahomāścintyante, nācāryasya1, ācāryasyāhavanīyasaṃbhavāt ।
siddhāntābhāvaprasaṅgācca । māṇavakakartṛkāśca māṇavakahomā yeṣvācāryasyādhikāro na
śrūyate । iha cintyate---uktamādhastye'dhikaraṇe caturhotṛṣvanāhitāgneradhikāraśravaṇāt
āhavanīyavidhireva bādhita iti । iha punaḥ anāhitāgniśabdābhāvāt āhavanīyasya
ca sarvahomārthatvāt āhitāgnermāṇavakasya svakarmaṇyadhikāra iti tatsiddha‍yarthamādhānaṃ
kariṣyati । nanu cādhītavedasya gurukulānnivṛttasya kṛtadāraparigrahasyādhānamucyate
tatkathamanadhītavedasyādhānaṃ ? atrocyate । kramamātraṃ hi tat vākyāccāhavanīyasaṃyogaḥ
āhavanīye juhotīti । tenāhavanīyānugrahāt kramo bādhiṣyate । tadāha---
<q>vākyāṅgabhūtaṃ kramamapi bādhata iti punaḥ kramamātram ।</q> nanu ca saha pat‍nyā
ādhānaṃ śrūyate । asati sahabhāve kathaṃ taducyate । na cākṛtadārasya pat‍nī sambhavati ।
ucyate । kriyatāṃ dārasaṅgrahaḥ sahādhānasidhyartham । <q>nanu kathamanivṛttau gurukulāt
dārān kuryāt ।</q> gurukulanivṛttyantaraṃ dārakriyāvihitā yataḥ । pariharati---
<q>uṃkta kramamātraṃ taditi ।</q> tasmādāhitāgneradhikāraḥ aiśvaryalakṣaṇaḥ ।</p>
<note>1. nācāryatā - mā</note>
<pb n="203"/>
<p>atrocyate । nāyaṃ pakṣaḥ sambhavati । yasmānna dāropayamanamādhānaṃ prayuṅkte ।
yadi hyādhānena dāropayamanaṃ prayujyate tadā sahabhāvopapattaye syādapyupayananam । na ca
tadasti rāgasyaiva prayok‍tṛtvāt kṛtadāragrahaṇasya sambhavāt । atra codayati---<q>kena
voktaṃ prayujyata iti । rāgata eva tvasau kṛtadāra ityuktamasmābhiḥ ।</q> krama-
syānaṅgatvāt vākyācca durbalatvādityanayā yuktyā । pariharati---<q>satyamāha bhavān ।
kintvatrāsti kiñ‍cidvaktavyam ।</q> upanayanottarakālaṃ hi vaidike'dhikāra iti
pratipāditam, [na]prāgupanayanāt । tadā dārvihomikācāryāṇāṃ vidhaya ityuktam ।
tena māṇavakasya vaidiko'dhikāro nāsti । na cānadhikṛtadāraniyamassaṃbhavati । na cā---
kṛtadārasyādhānaṃ ityanāhitāgnerevādhikāraḥ । <q>nanu cāpatyānyārtheṣu dāreṣu niyamaḥ
dharmārthamiti na prāp‍nuyuḥ । tatra niyamābhāvāt ।</q> pariharati---<q>kṛtadārāṇāṃ
hi taddharmaniyamaḥ । na hi dharmārtho dārasaṅgrahaḥ । rāgaprayukto dārasaṅgrahaḥ</q>
na dharmaprayuktaḥ । tena dāraniyamaṃ vinā dārasaṅgraho nāsti । tasmātsiddhamanāhi-
tāgneḥ prāgaupanāyaniko vidhiriti ।</p>
<p><q>nanu ca prāgupanayanādadhikāra eva nāstīti tvayaivoktam ।</q> tena
māṇavakasya homa eva na sambhavatīti kuto'yaṃ vicāraḥ ? <q>uttaraṃ---bāḍhamadhikāro
nāstīti na punaḥ kāryato'pi nāstītyucyate</q> svādhyāyādhyayanavadaiś‍varyapakṣo'sti ।
niyojyalakṣaṇastu nāstītyarthaḥ । kārye cādhāne'nadhikārādanāhitāgneradhikāra
ityuktam । <q>ekatvānniyamasya na punaḥ dārasaṅgraha iti । satyamevam
dvitīyo dārasaṅgraho na syāt yadi tu vacanaṃ na syāt ।</q> punarādhānavadasti
tu vacanam dharmaprajāsampanne dāre nānyāṃ kurvīta anyatarābhāve kuryāditi vacanasyāpāyo
naivāstīti sthitiḥ । tena vacanāt dvirdārasaṅgraho na viruddhaḥ । <q>darśanamuktam ।
piṇḍapitṛyajñavaditi ca parihṛtam ।</q></p>
<lg><l>।। 3 ।। sthapatīṣṭiḥ prayājavadagna‍yādheyaṃ prayojayet
tādarthyāccāpavṛjyeta ।। 20 ।।</l></lg>
<p><q>atrāpi (vi)nā''havanīyasya vidhiḥ śakyate bādhitumiti pūrvapakṣa-
vādī manyate</q> yasmānnātra māṇakasyeva ādhāne'nadhikāraḥ śakyate vak‍tum । ādhāne
sahabhāvadarśanāt (na)prāptireva prayājādiṣviva darśapūrṇamāsaprakṛtitvāt asya karmaṇasta-
<pb n="204"/>
dvidhānenāhavanīyasya prāpteḥ । tanmukhena cādhānākṣepādāhavanīyasyopāyatvāt । tasmādā-
hitāgnerevādhikāro niṣādasyeti । ucyate । <q>nādhāne tāvadadhikāritvaṃ paśyāmaḥ
vidhānābhāvāt ।</q></p>
<p><q>nanu darśapūrṇamāsaprakṛtitvenādhānasya prāptiruktā ।</q> pariharati---<q>satyaṃ,
agnīnāṃ tu sā prāptiḥ teṣāmaṅgatvāt । nanu ca anāhitasya tasyānaṅgatvāt
agnidvārā bhaviṣyatyādhānasya prāptiḥ ।</q> kratvākṣepakaṃ pariharati---<q>prakṛtāvapi
naivādhānamagna‍yarthamadhikārakaṃ, kiṃ tarhi ? viniyogataḥ tadagna‍yarthaṃ</q>, na
kratvadhikārākṣiptamādhānaṃ prakṛtau । kiṃ tarhi ? viniyogena hi krameṇa tadagna‍yarthamiti ।
na cādhikārādṛte viniyogo'tra labhyata iti । adhikāramapāsya viniyogo'tra
nāsti । kevalamadhikāramātraṃ nākṣipatyādhānamityasaṃskṛteṣvevāgniṣu sthitamidaṃ karma ।</p>
<p><q>nanu ca viniyukteṣvagniṣu adhikāra iti tanmukhenāpyadhikārasya
prāptiḥ । satyam । na(nu)tu punaradhikṛtasyādhāne viniyogānuṣṭhānam ।</q>
ādhānenāgna‍yupādānam । anadhikṛtaścāyaṃ niṣāda ityuktam । tena ādhānenāgnirna
siddha‍yati niṣādasyetyagnilopena karma kartavyam ।</p>
<p>atrāyaṃ pūrvaḥ pakṣaḥ---</p>
<p>yadyapyanaṅgatayā ādhānamatideśena na prāpyate tathāpyatidiṣṭāhavanīyasiddha‍yarthaṃ
niṣādasyākṣepo bhaviṣyati ।</p>
<p>rāddhāntastu alaukikatvādāhavanīyasya niṣpatternākṣepakam । ato yatkartṛka-
mādhānamāhavanīyādyutpādakaṃ viniyogato'vagataṃ tatkartṛkenaivāhavanīyotpattiḥ nānyena,
mi/?/ṣādakartṛkasyotpādakatvenā1vijñānānnākṣepaḥ sambhavati ।</p>
<lg><l>।। 4 ।। avakīrṇipaśuśca tadvadādhānasyāprāptakālatvāt ।। 22 ।।</l></lg>
<p><q>abakīṇiṃpaśau kaṃ viśeṣaṃ paśyati āśaṅkāhetubhūtaṃ tasyāpi dārābhāvāt
na sahādhānamupapadyate ।</q> uttaraṃ---<q>ayamabhiprāyaḥ---tasya dārāḥ saiva bhavatu
niyamātikramāt yayā sahāvakīrṇīṃ ।</q> dārā iti bahuvacanāt tadbhavati ityeka
<note>1. tvena vi-mā</note>
﻿<pb n="205"/>
vacanāt karma saiveti sambandhāt । tasmāt satsu dāreṣu āhavanīyasambandho naiva
bādhituṃ śakyata iti pūrvapakṣavādī manyate ।</p>
<p><q>rāddhāntavādī tu atikrame nirharaṇāyaitatprāyaś‍cittaṃ niyamānusamba-
ndhāditi tādṛśasyādhikārādidamapi pūrvādhikaraṇavad‌draṣṭavyam ।</q> avakīrṇipaśurhi
avakīrṇinā kṛtadoṣanirharaṇena brahmacaryamevānusandhātuṃ ghaṭayituṃ vihitaṃ prāyaścittatayā ।
nivṛttasya ca pāpāt prāyaścittam । tena tāṃ parityajyaivāvakīrṇipaśuḥ kartavyaḥ । tena
tādṛśasyaiva brahmacāriṇa eva tyaktastrīkasyaivādhikārādidamapi māṇavakahomādhikaraṇena
tulyam ।</p>
<lg><l>।। 5 ।। udagayanapūrvapakṣāhaḥ puṇyāheṣu daivāni smṛtirūpā-
nyārthadarśanāt ।। 23 ।।</l></lg>
<p><q>kathaṃ punaratra smṛtivacane sati pūrvapakṣāśaṅkā</q> upanayanādiṣu saṃvatsarādi-
kālaniyamaśravaṇāt । aṣṭavarṣasyārthaḥ aṣṭavarṣaṃ brāhmaṇamupanayīteti śrūyate yasya pūrṇā aṣṭau
varṣāḥ so'ṣṭavarṣaḥ tena niṣekakakālādārabhya pūrve[rṇe]ṣvaṣṭasu varṣeṣu upanayanamiti noda-
gayanādismṛterādaraḥ sambhavatīti ।</p>
<p><q>rāddhāntastu vartamāneṣvevāṣṭasu varṣeṣu sa niyamo nātivṛtteṣvityavirodhaḥ ।</q>
yadi hi smṛtiḥ śrutiviruddhā syāt bādhyetāpi smṛtiḥ । na cāsti virodhaḥ ।
śrutāvapi vartamānepyaṣṭavarṣe upanayanaṃ śrūyate । tasyodagayanādiśrutyā saha virodho
nāsti । <q>sa hyaṣṭavarṣa ucyate ।</q> uttaraṃ---<q>aṣṭamo hi tasya varṣo'sti yadi paripūrṇaḥ
tena bhaviṣyatyevāṣṭavarṣaḥ । darśanamuktam ।</q></p>
<lg><l>।। 7 ।। yācñākrayaṇamavidyamāne lokavat ।। 26 ।।</l></lg>
<p><q>nopāttadravyasaṃbhave satyapyanyopādānaṃ yuktaṃ, adṛṣṭakalpanāprasaṅgāt
tadabhāva eva 1krayo vidhīyate bhṛtivananaṃ ceti pūrvaḥ pakṣaḥ ।</q> asyārthaḥ-dravyo-
pādānārthaṃ hi yācñādi vihitam । asati dravye dravyopādānaṃ vihitaṃ kartavyaṃ na
satyeva । tasmāt prayojanālocanayā dravyābhāva evāyaṃ vidhiriti ।</p>
<p>1. tayorvi-mā</p>
﻿<pb n="206"/>
<p>rāddhāntastu---<q>satyamevaṃ yadi puruṣārthatvena vidhānaṃ syāt । kratvartha
evāyaṃ vidhiḥ । naca kratorupāttaṃ nāma kiñ‍cidasti ityasyaiva dṛṣṭārthatvam ।</q>
asyārthaḥ---kratvarthatvena yācñāvidhānaṃ kratuprakaraṇāmnānāt । na ca puruṣārthatvena prāk
kratvarthaṃ dravyamasti puruṣārthayācñayaiva hi kratvarthaṃ kriyate । tasmāt vidyamānasyāpi
yācñayaiva kratvarthaṃ dravyaṃ bhavati nānyathā, tenāsyaiva kratvarthasya sato dṛṣṭārthatvam ।</p>
<p><q>nanu yadi dṛṣṭārthatvaṃ tadā dṛṣṭasyānyena sambhave nityaṃ tarhi yācñā-
derupasaṃhāro na bhavati ।</q> atrottaraṃ---<q>na caitāvatā dṛṣṭārthatvenānupasaṃhāraḥ śakyate
vak‍tuṃ, sarvasya yugapadvidhānāt । aikaśabdyāditi vakṣyati । tasmānni-
tyavatkartavyam ।</q> asyārthaḥ-aikaśabdyāddhetoḥ sarvasya vidhiniṣpattyarthatvena yugapadvi-
dhānam । tena siddhe'pi dṛṣṭe'rthe vidhyarthasya yathācoditāṅgasādhyatvāt nityamupādānaṃ
kartavyam । tenāyaṃ yācñādividhiḥ vidhyarthaniṣpattyarthatvena yācñādivacanāt aprāpta-
vidhirevāstu । niyamastu prayojanamātram । asmin vidhau sati yācñādereva niyo-
gārthasiddhihetutvenābhyanujñānāt nityamupādānam । asati tu tasmin kriyāsaṃbandha-
sidhyarthamanyadupādīyeteti niyamaḥ prayojanaṃ vidheḥ ।</p>
<lg><l>।। 8 ।। tathā bhakṣapraiṣācchādanasaṃjñaptahomadveṣam ।। 28 ।।</l></lg>
<p><q>kaḥpunaratra viśeṣaḥ ?</q> uttaraṃ-<q>ayamasti viśeṣaḥ । puruṣārthadvāreṇānu-
praveśāt । saṃjñapanasya hṛdayādyutpattyarthatvaṃ manvānasya bhavati kācidāśaṅkā ।</q>
asyārthaḥ-kratvarthā api bhakṣādayaḥ puruṣārthadvāreṇa kratāvanupraviśantīti yatra paraṃ
puruṣārthopāyo nāsti tatraivaiṣāmaṅgabhāva iti bhakṣādiṣu tāvadāśaṅkā । saṃjñapanahome
tvevam---na saṃjñapanāṅgaṃ homo'vakalpate । prāyaścittasthānīyo hi sa śrūyate mantravarṇa-
śravaṇāt । pratyuta sādga‍uṇyāyattatvāditi ।</p>
<p><q>rāddhantastu---adhikāravidhinaikavākyatvāt prakaraṇavidhīnāṃ pūrva-
vadanuṣṭhānam ।</q> asyārthaḥ---prakaraṇe hi vidhīyamānaḥ śrūyamāṇaḥ adhikāravidhyarthaḥ
adhikāravidhiśca tatsambandhaḥ pratīyamānaḥ taireva sadbhirniścīyate । atastadanuguṇadvārā
kalpanīyatve(na) satyapi puruṣārthasiddhiḥ tena bhakṣādijanyapuruṣārthadvāreṇaiva vidhiriti
﻿<pb n="207"/>
parikalpyate tathā saṃjñaptahomo'pi saṃjñapanamātranimittataḥ, na vaiguṇyapratisamādhānārthaḥ ।
mantravarṇastu vidhyānuguṇyenaiva varṇanīya iti bhakṣāṇāmapi nityamanuṣṭhānam ।</p>
<lg><l>।। 9 ।। anarthakaṃ tvanityaṃ syāt ।। 29 ।।</l></lg>
<p><q>atrāpi tarhi adhikāravidhinaikavākyatvāt nityamanuṣṭhānaṃ tena
vinā vidhyarthāsiddheḥ ।</q> na cedaṃ vācyaṃ anuṣṭhīyamānamidaṃ prayojanaśūnyamiti
nānuṣṭheyamiti । yasmāt yaḥ sarvāṅgopasaṃhārasamarthaḥ so'pi kāmī bhaviṣyati । na hyanena
yatraiva prayojanamasya tasyaivādhikāraḥ ।</p>
<p>rāddhāntamāha-<q>ucyate । svārthaparityāgenaiva hi vidhānameva na pratīyate
dvāraniyamasyāpekṣitatvāt । na cāvihitasyānuṣṭhānaṃ yuktam ।</q> tasmādartha-
śūnyamevaṃvidhaṃ ananuṣṭhīyamānamapi nādhikāraṃ vihanti iti siddhamadhikāravidhirna vihanti ।
vināpi tena(āpi) adhikāravidhissidhyatyeva । nityavattasyāviniyuktatvāt । sati
dvāre tasya viniyogaḥ nāsatyapi । <q>yaccedamuktaṃ - yatra puruṣe dvāraṃ na sambhavati
tasyādhikāro mābhūditi tadayuktam । yathāviniyogamadhikāra ityuktam ।</q>
asya ca parārthasyānityadvārakatvāt anityamevārthāt viniyoga iti na śakyate
tadvaśenādhikāro nivartayitumiti ।</p>
<lg><l>।। 10 ।। paśucodanāyāmaniyamo'viśeṣāt ।। 30 ।।</l></lg>
<p>lakṣaṇasaṅgatimāha---<q>idamatra cintyate - kiṃ sāmānyena paśumato'dhikāraḥ
uta chāgavata eveti ।</q> nanu viniyogamukhenāpi eṣā cintopapadyata iti kimityatraiva
cintyate ? tatrāha---<q>viniyoge punaś‍cintyamāne'viśeṣāt viniyogadvayasiddherna
śakyate viśeṣo'vadhārayitumityadhikāra eva cintyate ।</q> asyārthaḥ - na
viniyoge ghaṭate tathāmantrasyāpi chāgābhidhāyitayā । adhikāre tu parasparavirodhād‌dvaya-
mupasaṃhartuṃ na śaknoti । virodhe sati śakyate paśuviśeṣo mantrabalenāvadhārayitumityatraiva
cintā yuktā । tatra pūrvapakṣavādino'bhipāyaḥ---<q>sāmānyaśabdo'yaṃ paśuśabdaḥ
gavādiśabdavat । tena paśvākṛtimātrasya viniyogāt meṣādiṣvapi
jātyaviśeṣāt yaḥkaś‍citpaśurupādātavyaḥ ।</q> nanu mantravarṇena viśeṣe'vasthāna-
mityatrāha---<q>k‍vacicca viśeṣamantrasya arthavattvamupapannameveti na sāmānyaṃ
viśeṣe'vasthāpayitumarhati । yogādvā</q>---gamanayogādvā, varṇasāmānyādvā, akṣara-
﻿<pb n="208"/>
sāmānyādvā mantrasyaiva sāmānyārthatā yuktā । pramāṇāntaravaśena hi mantrasyārtho'vatiṣṭhate
ityuktam । viniyuktadvārasmārakatvāt mantrāṇāṃ yathāviniyogaṃt vaṇenā yuktaiva । tasmā
paśumato'dhikāraḥ ।</p>
<p><q>atrocyate । syādetadevaṃ yadyayaṃ paśuśabdaḥ sāmānyavacanaḥ syāt ।
kiṃ tarhi aupādhiko'yaṃ sarvapaśūnāṃ pucchavattvopādhikaḥ</q> śabdaśabda iva śrotra-
grāhyatvopādhikaḥ sarvaśabdānām ।</p>
<p>kasmādevaṃ bhavatītyatrāha---<q>pratyabhijñānābhāvāt</q> chāge hastini ca (na)pratyabhi-
jñānena sāmānyaṃ tāvannāsti tadabhāva eva śabdapravṛttimaupādhikīṃ darśayati । sa ca
vāladhirupādhiniyamaḥ । kathaṃ punaḥ pratyabhijñā nāstītyatrāha---<q>yathā ca pratyabhijñā
nāsti evaṃ prathamapāda eva darśitam</q> pūrvākārāvamarśābhāvāditi । yasmādayamaupādhikaḥ
sarvapaśūnāṃ pucchavattvopādhikaḥ śabdo vyaktivacanḥ । ato na viśeṣamantropasthāpi-
tamatikrāmati । tatraiva pravartate prayogaikyāt । ekādhikāravidhiparigraho mantrasya,
parigṛhītatbāt । tena ca viśeṣasya sannidhāpitatvāt ।</p>
<p>abhyupagamyāpi sāmānyavacanatāṃ brūmaḥ । viśeṣaniṣṭhataiva sāmānyā(pi)nāṃ
yuktā nityavanmantrām‍nānasāmarthyāt na mantrasya pākṣikatvaṃ yuktam । na ca sāmānyaṃ
viśeṣe'vasthāpyamānaṃ śabdārthatāṃ jahāti । yadyapi viniyogena virodhaḥ । tathāpi tasya
kāryānuguṇyāt viśeṣāvasthitireva nyāyyā । anuṣṭhānānuguṇo hi viniyogaḥ anuṣṭhā-
nārthatvāt anuṣṭhānaṃ ca mantrānvitamiti tadbaśena viśeṣāvasthāpanameva nyāyyam ।
na ca [rūḍhau]sambhavantyāṃ yaugikatvaṃ sambhavatītyuktam । tasmāt suṣṭhūcyate chāgo
vā mantravarṇāt iti । <q>śeṣamuktam ।</q></p>
<p><q>iti śrīśālikanāthamiśraviracitāyāṃ ṛjuvimalāpañ‍cikāyāṃ
ṣaṣṭhādhyāyasyāṣṭamaḥ pādaḥ
adhyāyaśca samāptaḥ</q></p>
﻿<pb n="209"/>
<p><q>ṛjuvimalāyāṃ</q></p>
<p><q>।। *navamādhyāyasya prathamaḥ pādaḥ ।।</q></p>
<p>।। 1 ।। yajñakarma pradhānaṃ taddhi codanābhūtaṃ tasyaṃ dravyeṣu
saṃskārastatprayuktastadarthatvāt ।। 1 ।।</q></p>
<p><q>viśiṣṭakāryāvagamyatvādūhasya viśeṣātideśalakṣaṇaṃ hetuḥ ।</q> asyārthaḥ---
vikṛtau prākṛtānāṃ padārthānāmatideśena prāptau satyāṃ prākṛtāt kāryāt viśiṣṭaṃ
kāryamavagamyate । tatpramāṇakaścohaḥ । tena bhavati viśeṣātideśa ūhasya hetuḥ ।
atreyaṃ prakriyā-ūhyata ityanayā vyutpattyā vikṛtaprayoga ūhaśabdenocyate । sa ca
prākṛtāt kāryādanyasmin kārye'vagate'vagamyate । tathāhi---prakṛtāvavaghātādī-
nāmapūrvasādhanabhūtaviśeṣā1vrīhayo yavāśca kāryatvena pratipannāḥ । vikṛtau nīvāra-
dravyavatyāṃ apūrvasādhanabhāvāviśeṣāt atideśena prāptānāṃ nīvārā eva kāryatvenā-
vasīyante । tataśca teṣvavaghātādayaḥ kriyamāṇā vikṛtā bhavanti । kārakabhedena
kriyāvikārasyāparihāryatvāt ।</p>
<p>kathaṃ punarnīvārāṇāṃ kāryatvāvagamaḥ ? upadeśastāvada2pūrvaviśeṣagṛhītadharmāṇāṃ-
viśiṣṭāpūrvasādhanaviṣaya eva । nacā'tra pramāṇāntaramapi prakramate । ucyate । śābdaṃ
pramāṇaṃ dvivighaṃ, upadeśajaṃ kāryajaṃ ca ।</p>
<p>kaḥpunarupadeśaḥ ? kiṃ punaḥ kāryaṃm ? ucyate । upadeśo nāma granthasandarbhasya
pāṭhaḥ । kāryaṃ tu dvārabhūtam karaṇopakārādi । tatra granthasandarbhajaṃ darśapūrṇamāsābhyāṃ
yajeta svargakāmaḥ vrīhibhiryajeta yavairyajeta vrīhīnavahanti ityādiparyālocanayā'pūrva-
prayuktatāṃ sarvadharmāṃṇāmanusandadhatāṃ vrīhīṇāṃ yavānāṃ cāpūrvaviśeṣasādhanatvaṃ tulyamākalayatāṃ
vrīhiyavakāryakamavaghātādīti jñānamupajāyate । taccedamupadeśajam । śābdaṃ punaśca
<note>* saptamāṣṭamādhyāyayoḥ ṛjuvimalāmātṛkā kutrāpi nopalabdhā ataḥ navamādhyāyaḥ
mudrāpyate---</note>
<note>1. R viśeṣabhūtā</note>
<note>2. P pūrvaviśeṣagṛhītadharmāṇāṃ</note>
﻿<pb n="210"/>
1vikṛtyapūrvāntare dravyāntaravati codakaprāpteṣvaghātādiṣu iyaṃ jijñāsopajāyate---kathamete
prayoktavyā iti । tadarthaṃ ca kīdṛśaṃ kāryaṃ upadeśena prayujyata ityetannirūpyate ।</p>
<p>kiṃ darśapūrṇamāsāpūrvasādhanaviśeṣaḥ kāryatayā pratīyate, uta yasyāpūrvasyā-
vaghāto'ṅgaṃ tadīyasādhanaviśeṣa iti । tatra yadi darśapūrṇamāsāpūrvasādhanatā vivakṣitā
tadā nīvārāṇāṃ tadrūpatābhāvāt teṣāṃ kāryatā na syāt2 । atha tu yasyāpūrvasyāva-
ghāto'ṅgaṃ tadīyasādhanatāmātraṃ vivakṣitaṃ tadā'sti tadrūpatā nīvārāṇāmiti teṣāmapi
kāryatā vrīhīnavahantītyādibhireva pratīyate । tatra viśeṣāpūrvāṅgabhāvajñānamidaṃ
nāntarīyakaṃ darśapūrṇamāsāpūrvasādhanaviśeṣaḥ kāryabhūta iti । apūrvaviśeṣasambandhino
hi dharmasya tadīyaṃ kāryaṃ bhavitumarhati apūrvaidamarthyāvirodhāditi । nāntarīyakamapūrva-
viśeṣasādhanatvamavivakṣitat3 । yadīyo'vaghātastatsādhanameva kāryamiti codanārthaḥ ।
ataśca vrīhīnavahantītyanayaiva codanayā nīvārāṇāmapi kāryatvamavagamyate । tadidaṃ
kāryanirūpaṇajñānamupajāyata iti kāryajaṃ śābdam । tena nāpramāṇatvaṃ nāśābdatvaṃ
nopadeśatvamiti svayameva bhagavatā vivaraṇakāreṇoditamityanavadyam । ślokamapyudāharanti---</p>
<lg><l>prākṛtasthānapatitapadārthāntarakāryataḥ ।</l>
<l>ūhaḥ prayogo vikṛta ūhyamānatayoditaḥ ।। iti</l></lg>
<p>ākṣepyaṃ bhāṣyamanubhāṣate---<q>trividhaś‍coha iti ।</q> ākṣipati---<q>kimidaṃ
traividhyaṃ ?</q> vikṛtaprayogātmakatā mantrasāmasaṃskāraviṣaye tulyeti bhāvaḥ । samādhatte-
<q>ucyate---kāryabhedaṃ svasthāne vakṣyāmaḥ । tadbhedāyohyamapi prayogarūpaṃ
bhidyata iti tatraiva vakṣyāmaḥ ।</q> kāryapramāṇako hi prayogavikāraḥ sa pramāṇa-
bhūtakāryatraividhyāt trividho bhavati ।</p>
<p>tathāhi---avaghātādīnāṃ taṇḍulaprakṛtidravyaṃ kāryam, mantrāṇāṃ samaveto'rthaḥ,
sāmnāmakṣarāṇīti । tadvaśena ca trayāṇāmapi vikāro bhavatīti traividhyābhidhānaṃ bhāṣya-
kārasya prayājādiviṣaye ūho na bhavatīti darśayitum । na hi teṣāṃ kaścitprayoga-
vikāro'sti । anyadapyupoddhātādinetyanena bhāṣyamanubhāṣitam । ya(the)didamādyamadhi-
<note>1. p. vikṛtāvapū</note>
<note>2. nāsti</note>
<note>3. mavihitam</note>
﻿<pb n="211"/>
karaṇaṃ upoddhātena prasaktānuprasa(ktyā)ktaṃ īṣṭe bhuṅkta iti anūhasiddha‍yartha,
devatāprādhānyaṃ prasaktaṃ tatsiddharthamīśitṛtvaṃ, bhok‍tṛtvaṃ ca (tva)devatāyā anuprasaktamiti ।</p>
<p>atra bhāṣyakāreṇāgnihotrāditrayamudāharaṇaṃ gṛhītam । tatra tātparyaṃ pṛcchati-
<q>kiṃ kāraṇa ? kena punaḥ kāraṇenāgnihotrādaya evodāharaṇam ? yāvatā sarvāṇi
karmāṇi dharmavantyudāhāryāṇīti</q> ।</p>
<p>uttaraṃ---<q>kevalopadeśārthe hi pratiprakaraṇaṃ niyamātmake nirūpite'tideśaḥ
pravartate</q> । anyathā hi sarvatraivopadiṣṭatvāt dharmāṇāṃ sādhāraṇatā syāt, nātideśaḥ
syāt । atideśāvagatadharmaviṣayaścoha ityatideśasiddha‍yarthametānyevodāharaṇāni
nānyat । atra pauruktyaṃ saptamādyena saha paricodyottaravivakṣayaivedamapūrvaprayuktatvamucyata
ityarthaśaḥ parihāro dattaḥ । yaḥpunarayaṃ dvitīyaḥ parihāraḥ etena ceha prayojanaṃ ūhe
vivakṣite iti asāvayuktaḥ yasmāt tatrāpi saptamādye apūrvaprayuktatayaiva dharmāṇāṃ
pratiprakaraṇaṃ niyamaḥ siddha‍yati nānyathā । tenaitena cohaprayojanamityuktam । sapta-
mādye'pyasya prayojanattvāt । samādhatte---<q>nanu bhāṣye ayajiprayuktatve'pi sati
na pratiprakaraṇaṃ niyamaḥ siddha‍yatītyanyathāpi niyamaṃ darśayati</q> । tenāpūrva-
prayuktatā ekāntataḥ 1tatra na vyutpādyā । punarākṣipati---<q>yadeva bhāṣyakāreṇoktaṃ
tadeva na vidmaḥ kimidamayajiprayuktatvaṃ nāma</q> । yajeranyadayajiriti apūrvamevānya-
diti bhāvaḥ ।</p>
<p>samādhatte---<q>atrocyate । karaṇaprayuktatvaṃ ayajiprayuktatvamucyate</q> ।
yajeranyadayajiriti karaṇamucyate tena prayuktatvamayajiprayuktatvamucyate । 2nanu karaṇatā
kena(prayojakamata) [pramāṇena karaṇatvāvagamaḥ] atra āha---<q>kāryakaraṇasambandho'hyatra
niyogalakṣaṇaḥ</q> । sādhyabhūtena hi niyogena samabhivyāhāro'nyathā nopapadyate । yadi
niyogaḥ kāryabhūtaḥ karaṇabhūtaśca yajirna syāt iti kāryakaraṇatā niyogenāvasīyate ।</p>
<p>kathaṃ punaḥ karaṇaprayuktatve sati pratiprakaraṇaṃ niyama ityata āha---<q>karaṇa-
prayuktatve'pi ca niyogaviśeṣasambandha upapadyata eveti pratiprakaraṇaṃ niyama-
siddhiṃ manyate</q> ।</p>
<note>1. R tatrāpyūhyā</note>
<note>2. R kena pramāṇena prayojakatvaṃ ataḥ yajisvarūpamevāha-na kāraṇatā na ca tṛtīyāpi
vimaktirasti ya ākhyātapratyayasya na karaṇatāyāḥ smaryate ।</note>
﻿<pb n="212"/>
<p>asyārthaḥ-yajiprayuktatve hi darśapūrṇamāsābhyāṃ svargakāmo yajetetyanenādhi-
kāravantaṃ yajimuddiśya samidho yajatītyādibhiḥ samidānīnāṃ vidhānamiti pratiprakaraṇaṃ
niyamo na syāt । karaṇaprayuktatve tu darśapūrṇamāsābhyāmityadhikāravākyāvagataṃ karaṇaṃ
sannidhimātreṇāpūrvamiva dharmāṇāṃ grāhakaṃ tena viśiṣṭameva karaṇaṃ grāhakamiti viśiṣṭāpūrva-
sambandhāt pratiprakaraṇaṃ niyamasiddhiḥ । tena apūrvaprayuktatve karaṇaprayuktatve ca prati-
prakaraṇaṃ niyamasiddheḥ saptamādye apūrvaprayuktatā ekāntena na vyutpādanīyā । atra-
tvadhikaraṇe saiva vyutpādyate tāṃ vinā ūhāsiddheḥ । karaṇaprayuktatvehi dharmāṇāṃ vrīhayo'pi
karaṇabhūtā dharmān prayuñjata iti karaṇabhūtavrīhirūpatābhāve nīvārāṇāmavadhātādyūho na
bhavet । apūrvaprayuktatve tu vrīhisvarūpasyāvivakṣitatvādapūrvasādhanaviśeṣa eva vivakṣita
iti siddha‍yatyūhaḥ tena saptamādye idaṃ cintyate kiṃ yajiprayuktā utāyajiprayuktā iti ।
iha tu ayajiprayuktatvepi kiṃ karaṇaṃ prayojakamutāpūrvamiti cintyate---</p>
<p>tatra pūrvapakṣī karaṇameva svānugrahamapekṣata iti manyate । <q>rāddhāntī tu</q> karaṇa-
vat tadanugrahamapi kāryamevākāṅkṣati tasyaiva cikīrṣitatvāditi ।</p>
<p><q>atha kasmādidamevāyajiprayuktatvaṃ tat saptamādye siddhāntatvena na
likhitam ?</q></p>
<p>uttaraṃ-<q>asthāyitvādasyārthasya</q> । sāmānyenāyajiprayuktatvamasthāyi । kintva-
pūrvaprayuktatvameva sthāyi । sthāyī ca pakṣaḥ siddhāntatvenopanyasanīyaḥ śiṣyāṇāṃ bhrama-
nivṛttyartham । ato'yamevāpūrvaprayuktatāpakṣaḥ sthāyī saṃvyavahārārthamatrānīta iti hetora-
pūrvaprayuktatvamuktam । yadyayajiprayuktatvamasthāyi kimarthaṃ saptamādye taccintyata ityupanyastaṃ
tadāha---<q>asthāyinaḥ punarupanyāsaḥ kimarthaḥ ?</q> uttaraṃ - <q>punaruktiparihāraśca</q> ।
ca śabdastuśabdārthe । <q>kimetāvadeva prayojanam ?</q> uttaraṃ---<q>anyadastīti
hantipiṣṭa‍yadhikaraṇe vakṣyāmaḥ</q> । tatra pūrvapakṣaupayikamidam । athavā anyāmeva
cintāṃ ityetadbhāṣyakāreṇa yajinimittatānirāsārthamuktam । <q>tadayuktam---yaji-
nimittatve hyatideśo'pi na siddha‍yati na kevalamūhaḥ tasmādūhalakṣaṇa evāya-
mupanyāsa iti na śakyate vak‍tum</q> । asyārthaḥ---darśapūrṇamāsayajernimittatve
sati tadabhāve vikṛtau codakaprāptānāmapi sarvadharmāṇāmevānanuṣṭhānam bhedanābhāva iva
bhedanahomasya । tataśca kimatideśeneti atideśābhāvo'pi ।</p>
﻿<pb n="213"/>
<p>na kevalamūhābhāvaḥ tenohalakṣaṇa eva nedaṃ yuktaṃ cintayituṃ, atideśa-
lakṣaṇe'pi yuktā cintā । pariharati---<q>ucyate । satyamāha bhavān atideśo'pi
na siddha‍yatīti । saptamādyena tvadhikaraṇena idamapaunarukta‍yam</q> । asyārthaḥ---
na vayaṃ brūmaḥ ūhalakṣaṇa eveyaṃ cintopakāriṇīti । kintu punaruktatāparihāro-
payuktaḥ । apūrvaprayuktatve hi pratiprakaraṇaṃ niyamasiddhiḥ iti saptamādyena, iha tu yajerni-
mittatānirāsaḥ kṛtaḥ tenāpaunaruktyam । <q>kiṃ punarasya parihārāntarasya prayojanaṃ ?</q>
uttaraṃ---<q>idameva vakṣyamāṇaṃ prayojanam</q> । nimittāntare yajyantare prayuktasyāpi
codakaprāptasya dharmajātasya nimittābhāvādananuṣṭhānaṃ prāptaṃ tasyānanuṣṭhānasya vyudāso
vaktavya ityabhiprāyo varṇakāntaraṃ kurvataḥ so'yamananuṣṭhānavyudāsaḥ parihāraśca tenocyate-
tatreti vākyopanyāse । bhāṣyakāro varṇakakāyopanyāsānantaraṃ parihāradvayamekenaiva
varṇakena varṇitavān idānīṃ kiṃ yajiprayuktā utāpūrvaprayuktā iti cintyata ityevamādinā
bhāṣyeṇa ।</p>
<p>atra bhāṣya eva yāgaṃ kuryāditi yajisvarūpaprayuktatoktā । evaṃ yāgena
kuryāditi karaṇaprayuktatoktā । tṛtīyaḥ prakāro varṇa/?/kāntareṇa varṇitaḥ evaṃ
vetyādinā । bhinnaga ityuktamityasyārtha ityetat । <q>varṇakāntaraṃ bhāṣyakāreṇoktam</q> ।
bhāṣyoktā eva pūrvapakṣā iti yāvat ।</p>
<lg><l>।। 2 ।। saṃskāre yujyamānānāṃ tādarthyāt tatprayuktaṃ syāt ।। 2 ।।</l></lg>
<p><q>ऩnu coktamapūrvaṃ prayojakam । nimittatve tvādye prayojakatvaṃ varṇakadvaye,
nimittatvaṃ ca tṛtīye varṇake'pūrvasyaivoktam । keyaṃ cintā ? kiṃ hantipiṣi-
prayuk‍taṃ prokṣaṇaṃ utāpūrvaprayuktamiti । ucyate । pūrvapakṣo'bhyadhiko'tra
vidyate । kathaṃ ?</q> uttaraṃ---<q>apūrvaṃ hi sādhyatayā sambadhyamānaṃ dharmāṇāṃ
prayojakaṃ bhavatīti śakyate vak‍tum</q> । asyārthaḥ - yadyapūrva sādhyatayā dharmaiḥ
saṃbaddhamavagamyate tadā taddharmāṇāṃ prayojakamiti śakyate vak‍tum । yathā ārādupa-
kārakeṣu teṣu prathamamadhikārāpūrvameva sādhyatayā'vagamyate nāvāntarāpūrvamiti tatra
tatroktam । iha punaḥ kriyānirvṛttireva kāryatvenāvagamyate prokṣitābhyāmiti tṛtīyā
nirdeśāt, kriyāpekṣatvāt karaṇabhāvasya । na ca pratīyamānāpi kriyāṃ prati sādhanatā
vivakṣitetyāha---<q>tadaparityāgenaivaidamarthyamuktam</q> । pratīyamānāvāntarakāryāpari-
tyāgena dharmāṇāmapūrvaṃ pratyaidamarthyamuktam <quote>“ye yatra śrūyante tatra bhavanti”</quote> ityatra ।</p>
﻿<pb n="214"/>
<p>nanu yadi kriyāniṣpattirevaiṣāṃ kāryaṃ tadā apūrvāsaṃsparśitve sati ānarthakyaṃ
prāpnoti niyamasya kriyāyāḥ puruṣaiḥ kāryatvenāvagamyamānatvāt । kiṃ tayā niṣpāditayā ?
pariharati---<q>evaṃ tarhi ānarthakyaparihārāyaivāpūrvamupayujyate । na punaḥ
sādhyatayā</q> । asyārthaḥ - na niṣprayojanā kriyāniṣpattiḥ । tatsiddhāvapūrvaniṣpatteḥ ।
tena prokṣaṇādīnāmapūrvasiddhirevārtho na punarapūrve sādhye[rvaṃ sādhyaṃ ?] yathā
dīkṣaṇīyāvāṅ‍‌niyamasya paramāpūrvaṃ prayojanam । na tu tadeva sādhyam । kasmādeva-
mityāha---<q>hantipiṣyorapūrvasambandhitayaiva prokṣaṇavidhāne parihṛta tadānarthakya-
miti nāpūrvaṃ kāryatayā parigṛhyate</q> । yau hantipiṣī apūrvaṃ pratisādhanabhūtau tayoridaṃ
prokṣaṇaṃ sādhanatvena grahītum [gṛhītam ।]</p>
<p>yaduktaṃ hantipiṣṭa‍yadhikaraṇopayogāya ayajiprayuktatvaṃ tadidamuktaṃ bhavati ।
avahantiprayuktatvena, sādhanībhūtāvahantiprayuktatvena parihṛtaḥ । ānarthakyenāpūrva-
prayuktatā śakyate vak‍tum yata evāvāntarakāryameva dharmāṇāṃ kāryaṃ ata eva ye yatra
śrūyanta ityupapannaṃ bhavati । anyathā'[vaghātādeḥ a]pūrvaprayuktatve satyavāntarakāryasya
kāryadvayavirodhenāvivakṣitatve sati ārādupakārakatvena sarvatraiva āgneyāgnīṣomīyopāṃ-
śuyājeṣu syāt prayājādivat । yasmādavahantiprayuktā avahantidharmāḥ tasmādavahantau
nakhanikṛttanenohitavyāḥ । yo nāma mandadhīḥ yathāśrutagrāhī taṃ prati udāharaṇa-
vyāptimāha---<q>sarvāṇyevaivaṃjātīyakāni pratīyamānāvāntarakāryāṇyudāharaṇāni
vrīhīnavahantītyevamādīni</q> । so'yamaṅgasya vrīhyāderdharmaḥ sannapūrvasyopakārako,
nāpūrvadharmo'ṅganāmupakārakaḥ । na caivaṃbhūtaḥ śabdo vidyate yadapūrvaṃ hantipiṃṣibhyāṃ
kriyate tatprokṣaṇena kartavyamiti । <q>yasmāt prokṣitābhyāmavahantīti śrūyate</q>
kriyāniṣpattireva kāryaṃ śrūyate ityarthaḥ । na cāvahantirapi sākṣādapūrvasādhanaṃ yena
tadyuktamavahantiyuktamapūrveṇa saha sāvayavatvena saṃbadhyate । tasmāt kāryāntarānupraveśināṃ
nādhikārakāryeṇa prayuktiḥ sambhavatīti pūrvaḥ pakṣaḥ ।</p>
<p><q>atrocyate । nādhikāraprayuktimantareṇopādānasiddhirdharmāṇām । na
vā'nupāttānāmanuṣṭhānam</q> । asyārthaḥ-loke hi sarvasya śabdasyānuṣṭhānopādeyaparatā
dṛṣṭā । yadi vā'pūrvaprayuktatā dharmāṇāṃ na syāt tadā teṣāṃ niyogenopādānaṃ
anuṣṭhānākṣepo na syāt । anutpa(pa)nnānāṃ vā adhikārāpūrvānākṣiptānuṣṭhānānāṃ
anuṣṭhānaprayojanābhāvādanuṣṭhānaṃ na syāt ।</p>
﻿<pb n="215"/>
<p>atrāyaṃ bhāvaḥ-apūrvasādhanatā avahantyādīnāmeva । sā ca vinā prokṣaṇā-
dibhirna siddha‍yatīti tadarthatayā prokṣaṇādyākṣepaḥ । tasmāt sarvaṃ dharmajātamapūrvārtham ।</p>
<p><q>nanu caivaṃ sati viniyogavyavasthaiva na siddha‍yati[na ca avaha]ntyā-
dīnāmeva sāvāntarakāryasyāvivakṣāprasaṅgādityuktam</q> । pariharati---<q>kena
voktamavāntarakāryaṃ na vivakṣyata iti</q> । punaścodayati-<q>kathaṃ vā vivakṣāyā-
mavāntarakāryasya pradhānakāryasya prayojakatvam</q> । pariharati---<q>ucyate ।
avāntarakāryaṃ tāvat kiṃ pradhānāpekṣitaṃ sat kāryaṃ bhavati utānapekṣitaṃ tatra
yadyapekṣitaṃ satkāryaṃ tadā svarūpeṇa kāryatvābhāvāt pradhānakāryameva prayojakaṃ,
athānapekṣitaṃ tadā'vāntarakāryameva prayojakam ।</p>
<p>evaṃ saṃśayya nirṇayamāha---<q>pradhānakāryeṇānapekṣāyāmavāntarakāryataiva na
syāt</q> । tadavāntarakāryamucyate yat pradhānakāryānuguṇatayā kriyate yathā kāṣṭhānāṃ
pākaṃ kartuṃ pravṛttānāṃ jvalanam । na vā vācyamavāntarakāryatā mābhūditi । tanmātrasya
pradhānakāryatve'nuṣṭhānābhāvaprasaṅgāt । tadapekṣāyāṃ tu pradhānakāryāpekṣāyāṃ punastadarthatvena
pradhānakāryārthatvenāvagamāt । tadapāye pradhānakāryāpāye dharmasambandha eva na syāt ।
tenāvāntarakāryepa vivakṣite pradhānakāryasya prayojakatvāvidhānāt avāntarakāryamapi
pratīyamānaṃ vivakṣitam । atha tu upadeśavyavasthaiveyaṃ viniyoge naiveyaṃ vyavasthā-ye yatra
śrūyanta iti na punaḥ prayuktivyavasthā vrīhyādīnāṃ prayuktyā vyavasthaiveyaṃ na siddha‍yatīti
siddhamapūrvaprayuktatvam ।</p>
<p>yuktyantaraṃ vā'pūrvaprayuktatāyāmāha-<q>niyamavidhīnāṃ pradhānānupraveśaścaturthe-
darśitaḥ</q> । asyārthaḥ-yadyavaghātādīnāmapūrvaṃ sādhyaṃ syāt tadā vidhānamavakalpate
pramāṇāntareṇāpūrvasādhanatvāparijñānāt । vrīhyādisvarūpasambandhitve tu vidhānameva nāva-
tarati prāptatvāt । na ca niyamārthaṃ vidhānaṃ aśakyatvāt । vināpyavadhātaṃ taṇḍulādi-
nirvṛttidarśanāt apūrvānupraveśitve tu niyamavidhiravakalpate taṇḍulanirvṛttyarthaṃ dalanā-
dyākṣipedapūrvaṃ vihite tadevāpūrva sādhanamiti tadevākṣipyata iti । evaṃ tahi niyama-
vidhīnāmapūrvameva kāryaṃ syādityatrāha---<q>tathābhūtopadeśena ca dvāraniyamastṛtīye
darśitaḥ</q> । vrīhyādisambandhibhūtā dyupadeśenaiva dvārasyāpi niyamastṛtīye darśitaḥ । tena
dvārakāryamapyāśrayaṇīyam ।</p>
﻿<pb n="216"/>
<p>upasaṃharati-<q>ataḥ prokṣitābhyāmavahantītyatra avahantidvāramapūrvaṃ kuryā-
diti śās‍trārthaḥ</q> । tasmāt tatkāryāpanne anyatrāpi dharmāṇāmūhasiddhiriti ।
aviruddhaśca vrīhīnavahantītyupadeśaḥ dvārasyāpi vivakṣitatvāditi sthitam ।</p>
<p><q>evaṃ vā</q></p>
<p><q>ihedānīmapūrvārthatvātsarvadharmāṇāṃ paramāpūrvameva[rveṇaiva]prayuktaṃ dharmajāta-
miti pūrvapakṣavādī manyata iti sambandhaḥ</q> । asyārthaḥ---na laukikarūpārthatā
dharmāṇām vinā dharmaistasya sambhavāt । ato'pūrvārthatvāt dharmāṇāṃ paramāpūrvameva prayoja-
kam । nanvavāntarāpūrvamapyapūrvameva, tena tadapi prayojakaṃ syādityāśaṅkyāha---
<q>sādhikāraṃ vā'pūrvaṃ paramārthataḥ</q> । paramārthataḥ sādhikāramevāpūrvaṃ nānyat ।
etaduktaṃ bhavati---avāntarāpūrvāṇi nāma na santyeva । kintu sādhikārameva kevala-
mapūrvamasti । kuta ityāha-<q>tacchūnyānāṃ</q> adhikāraśūnyānāṃ <q>tadāpatteḥ</q> । asyārthaḥ---
adhikāraśūnyānāṃ prayājādīnāmadhikārasannidhau śrutānāṃ tadrūpāpatteḥ । etaduktaṃ
bhavati - niradhikārebhyo yajibhyaḥ parato liṅādayaḥ śrutāḥ adhikārāpūrvamevānuvadantīti ।</p>
<p>nanvevaṃ [adhikāra]śūnyānāmapi yāgā eva dīkṣaṇīyādayo dharmajātaṃ prayuñca-
tāmityatrāha---<q>anāpannatadbhāvaiḥ svadharmaiḥ sambandhānna yāgāḥ svarūpeṇa dharmān
prayuñ‍jate</q> laukikatvāt dharmasambandhitvānupapatteḥ । (dūrotsāritatāṃ vāhana) nāvaghātā-
divat dvārakāryamatropalabhyate ārādupakāritvādeṣāṃ dīkṣaṇīyādyaṅgānām । tenā-
śaṅkāpi nāsti anyasya prayojakatvaṃ prati sākṣādapūrvasādhanatvādeṣāmiti । <q>atrocyate
---satyamuktamanāpannādhikārāṇāṃ na dharmasambandha iti kintu kāryatvamavi-
śiṣṭamavā</q>ntaraniyogasyāpi । sādhyamāna evāsau tadāpattiṃ labhate adhikārasādhanatāṃ
labhate । kuta ityāha---<q>na hi asādhyamānasya rūpamavaghātavallokataḥ siddham</q> ।
yathā laukikamavaghātādirūpaṃ tathā'vāntaraniyogasya rūpam tena tadapi sādhyaṃ vacana-
samadhigamyameva sādhyaṃ ca svabhāvataḥ setikartavyatākasya karaṇasya niṣpādyamiti vacanā-
davagamyate ।</p>
<p>nanu avāntaraniyoga eva nāstītyatrāha---<q>nadhikārāpattirbhedaṃ nirūṇaddhi
anubandhajam</q> kṣaṇikānāṃ yāgānāṃ sādhanatvānupapatteḥ avāntarāpūrvāṇyaṅgīkriyante anu-
bandhabhedabhinnānīti(māṃ)tadāpattyāpi bhedo na viruddha‍yate । <q>adhikāre tvabhedo</q>
﻿<pb n="217"/>
<q>varṇitaḥ</q> । adhikārāvasthāyāṃ tvabhedaḥ । etaduktaṃ bhavati - ekamadhikārāpūrvaṃ sādhyam ।
tatsādhanabhūtāni tu anubandhamedabhinnāni avāntarāpūrvāṇi yāvadanubandhaṃ bahūni
bhidyanta iti ।</p>
<p>nanu bhavantvanubandhabhedabhinnāni apūrvāṇi tathāpi kathaṃ dharmāṇāṃ tadarthatetyāha---
<q>anubandhajaṃ bhedamuddiśya dharmajātamavagamyata ityuktam</q> । yāvatyā vācā kāmayīta
tāvatyā dīkṣaṇīyāyāmanubrūyāditi vāṅ‌niyamo dīkṣaṇīyāyāṃ tāvat sākṣātsambandhaḥ
śrūyate । dīkṣaṇīyāsambandhena ca tatpratyāsannatadapūrvasambandho'vagamyate । tenānu-
bandhabhinnāpūrvoddeśena vidhānāt tadarthatā dharmajātasya ।</p>
<p>upasaṃharati---<q>tasmādadhikārāpatteravāntarāpūrvasyādhikārārthatā</q> । adhi-
kāraprayojanatā dharmāṇāṃ na niṣpādyatayā, avāntarāpūrvaṃ dharmaniṣpādyamiti siddhamavāntara-
niyogārthatvaṃ dharmāṇām । <q>niyogāvagamyasādhyeṣu</q> niyogena liṅgādinā'vagamyaṃ sādhyaṃ
avāntarāpūrvaṃ yeṣu vidyate dīkṣaṇīyādiṣvityarthaḥ । avāntarāpūrvābhāvāt avaghātā-
divat dīkṣaṇīyādiṣu paramāpūrvameva dharmāṇāṃ prayojakamiti pūrvaḥ pakṣaḥ ।</p>
<p>avaghātādivat dravyādidvāreṇa adhikāraidamarthyānupapatteḥ kṣaṇikeṣu dīkṣaṇīyādiṣu
avāntarāpūrvāṇyaṅgīkaraṇīyāni । tāni cā'laukikatvāt śabdāvagamyaniṣpattīni ।
dharmāṇāṃ vākyādibhirupanītānāṃ prayojanamuktam । uktepyarthe kasyacit mandadhiyo
vismṛtirmābhūditi bodhaparihāradvāreṇa uktamevārthaṃ smārayati---<q>nanu ca yāgo'pi
lokata eva siddhaḥ kimidamavaghātādibhirvaiṣamyamiti codyam</q> । parihārastu---
kāryaparyantatāmaṅgīkṛtyālaukikatvamuktam <q>ārādupakārakāṇāṃ nābhidheyatayā</q> । yāga-
śabdābhidheyatayā laukikatvam kintvavāntarāpūrvaparyantatveneti viśeṣo'vaghātādibhiḥ ।</p>
<lg><l>।। 3 ।। phaladevatayośca ।। 4 ।।</l></lg>
<p><q>kathaṃ punaratra saṃśayo yāvatā apūrvaprayuktataivātrāpi yukta</q> । uttaraṃ---
<q>mantrābhidhānasāmarthyācca taiḥ svarūpaprayuktataivoktā</q> । asyārthaḥ---mantrastāvat
śrutyā agnyādisvarūpaṃ svargādisvarūpaṃ cāha । tena mantraliṅgena svarūpaprayuktatā
pratibhāti । codanātaśca lakṣaṇā । mantrasyādhikāracodanayā parigrahītatvāt tadanu-
sāreṇāpūrvasambandhisvarūpalakṣaṇā bhātītyevaṃ saṃśayaḥ । punarākṣipati---<q>tadayuktam ।
na codanādṛte'bhidhānaṃ prāp‍noti karmasambandhitayā</q> । asyārthaḥ - yadi mantro'tra
﻿<pb n="218"/>
codanayā parigṛhyate tadā karmasambandhitayā mantreṇārthābhighānaṃ na prāpnoti । na
vā karmasambandhyabhidhānamatra cintyate, karmasambandhi vā'bhidhānaṃ codanānuguṇamiti
lakṣaṇaiva yuktā । tasmādayuktamevādhikaraṇamidam । karmasambandhitve hyapūrvārthatvamuktaṃ
sarvadharmāṇāmiti ihāpi tadeva yuktam । ato devatādvārakaṃ kāryābhidhānamiti
sthitameva ।</p>
<p><q>atrocyate---astyatra saṃśayahetuḥ । tathāhi-phalaṃ tāvanna karmārtha-
tayā codanāvākyepyavagamyate phalasya puruṣārthatvenāvagamāt</q> । tathāpi
kimityāha---<q>yathācoditaṃ ca mantreṇābhidhānamiti svarūpābhidhānāśaṅkā</q> ।
yatkhalu yathābhūtaṃ coditaṃ tat tathābhūtameva mantareṇābhidhātavyam । phalaṃ ca na karmārtha-
tayā coditamiti na tasya karmārthatvenābhidhānam kintu svarūpeṇaiveti svarūpābhidhānā-
śaṅkā । aprayukteśca karmārthatāṃ manyate । yadi karmārthamabhidhānaṃ na syāt tadā mantrasya
prayuktirna syāditi karmārthatā mantrasya । <q>tasmādupapannaḥ saṃśayaḥ</q> ।</p>
<p>atra pūrvapakṣavādī yathācoditamabhidhānaṃ nyāyyamiti manyate । <q>ayathā-
coditābhidhāne</q> yathā coditaṃ tathā'nabhidhāne hi mantrasyāṅgataiva nopapadyate । asama-
vetārthābhidhānāditi hetoḥ । devatāyāṃ punaḥ dātṛtvāśaṅkayā mukhyamabhidhānam ।
phaladātrī devatā । tena sāpi phalakoṭinikṣiptā na karmārthatayā coditā । tena
tasyā api svarūpeṇaivābhidhānamiti vakṣyamāṇaphaladātrī devateti vakṣyāmaḥ ।
tasmānna mantre lakṣaṇā kintu śrutyaiva svargā(nya)[dya]bhidhānamiti । <q>atrocyate-yuktamuktaṃ
yathācoditamabhidhānamiti । nanvevameva codatam । kathaṃ coditam ?</q> uttaraṃ
---<q>samantrakasya karmaṇaḥ idaṃ phalam</q> । asyārthaḥ - yadyapi phalaṃ karmārthaṃ na bhavati
tathāpi tāvat karmasambandhitayaiva cojitam । mantraśca karmāṅgabhūtaḥ anyathā prayuktya-
bhāvāt । <q>evaṃ sati karmadvārakamabhidhānaṃ mantrasya pratīyate</q> । asyārthaḥ-abhidhānasya
karmābhidheyaṃ yat tad‌dvārakamāgneyādikarmābhidhānaṃ mantreṇa pratīyate । <q>etaduktaṃ bhavati</q>
---svargaphalābhidhānadvāreṇa karmaivābhidhīyata iti । mantrakāryataḥ pratyutāyamevārthaḥ
śrauto vartate nimittāpekṣayā lakṣaṇetyucyate । yo hi kāryānvayyarthaḥ sa eva śabdārtha
iti । yadyapi nimittaṃ paramālocyate lakṣaṇeyaṃ tathāpi ayameva pratyuta śrauto'rthaḥ ।
mukhyastvartho niyogāsaṃsparśādaśruta eva śruteratatparatvāt । tasmānnimittāvasthāyāṃ na
lakṣaṇādoṣaḥ kāryapradhānatvānmantrābhidhānasya । viniyogaparyālocanayā yadeva mantrasya
﻿<pb n="219"/>
svakārye tadanuguṇamabhidhānaṃ, iha ca karmābhidhāne yo mantro viniyukta iti karmasambandhi-
tvena lakṣaṇayaiva tadabhidhānam । atra ca phaladātṛtayā phalāṃśanikṣiptāyāmapi devatāyāṃ
satyāṃ na tatprayuktatā'bhidhānasyetyuktam ।</p>
<lg><l>।। 4 ।। devatā vā prayojayedatithivadbhojanasya tadarthatvāt ।। 6 ।।</l></lg>
<p><q>idānīṃ dātṛtvādibhiḥ kāraṇaiḥ devatāṃ na viniyogārthāṃ manyate
pūrvapakṣavādī</q> । asyārthaḥ-havirdānena guṇavacanaiśca devataivārādhyate । yajerdevatā-
pūjārthatvāt । pūjāyāśca loke pūjyamānārādhanārthatvena darśanāt । tathā guṇavacana-
lakṣaṇāpi stutirloke rājñāmārādhanārthā dṛśyata iti । na ca phalakāmino niṣphalaṃ
devatārādhanamiti devatāyāḥ phaladātṛtvamavagamyate । na ca phalasyānīśānāyāḥ
tadupapadyata iti phalasyāpi seṣṭe iti kalpyate । na ca havira(nu)jñānā devatā
havirdānenārādhyate । na cācetanāyāḥ vigrahavirahiṇyāścaitatsarvamiti bhok‍tṛtvaṃ
caitanyaṃ vigrahavattā ceti sarvamarthādavagamyate । sarvathā yāvatā vinā'syārthasyāyogaḥ
tāvatkalpyate । tena pradhānabhūtā devatā na niyogārthā kintu saiva prādhānyenāvagamya-
mānā dharmajātaṃ svārthatayā gṛhṇatī prayojiketi । etadeva vivarītuṃ codayati---</p>
<p><q>nanu caivaṃ sati sāpekṣatvānmantrāṇāṃ bahu hātavyaṃ bhavati</q> । asyārthaḥ-
śabdastāvat vigrahavattādiṣu na pramāṇam । tasyāpūrve kāryātmani prāmāṇyā । tena
pramāṇāntarāpekṣairmantraiḥ vigrahavattvādiko'rtho vaktavyaḥ । na ca tatpramāṇāntaramastītya-
prāmāṇyāpatteḥ sthitaṃ prāmāṇyādi bahu hātavyaṃ bhavatyasmin pakṣe । pariharati---
<q>ārādhanasyautpattikatvaṃ manyate pūrvapakṣavādī</q>-asyārthaḥ-asminnadhikaraṇe rāddhānta-
siddhau satyāṃ apūrvaṃ vākyārthaḥ siddha‍yati । yadā tu devatārādhanamevopadiśyate tadā
tatraivautpattikamadhidhāyakatvaṃ ca śabdasya । idamatrākūtam---kāryapratipādakatā loke
śabdasya vyutpannā । tadeva ca kāmī kāryatayā'vabudhyate yatphaladānasamartham ।
ārādhanaṃ vā ārādhyadevatādvāreṇa phaladānasamarthamityārādhanameva kāryatayā śabde-
nābhidhīyata iti tatraiva śabdasya prāmāṇyam । yadā vā ārādhanaṃ śabdena pratīyate
tadā tadbalena vigrahavattādike pramīyamāṇe na kiñcidavahīyate smṛtyupacārānyārtha-
darśanāni caivamupapannāni bhavantītyabhyuccayaḥ ।</p>
<p><q>nanu caivamapi atideśo hīyate yaddhi devatāntarārādhanopāyabhūtaṃ na
tat devatāntare bhavitumarhati</q> asadṛśatvāditi bhāvaḥ । pariharati---<q>hīyatāmeva</q>
﻿<pb n="220"/>
<q>na kācit kṣatiḥ</q> । yata evātideśo hīyate ata evāha yaccāgnau havanaṃ na tat
sūrya iti</q> । sūryāgna‍yorasadṛśatvāt ।</p>
<p><q>kiṃ punaḥ karaṇaṃ sthito'tideśastyajyate ?</q> yāvatā sthitātideśānu-
guṇyāt ayameva pakṣaḥ kimiti na hīyate । uttaraṃ---<q>niyogasiddhau vākyārtha-
bhūtāyāṃ atideśo naiba tyajyate</q> । yadyarādhanenaivopapadyate kiṃ kurmaḥ etadadhi-
karaṇasiddhāntamaṅgīkṛtyātideśaḥ sthāpito nyāyabalāt । pūrvapakṣavelāyāṃ yadi
nopapadyate kiṃ kurmaḥ ? yata evāyaṃ doṣāvahaḥ pakṣo'ta eva tyājyatayopanyasta
ityarthaḥ । pūrvapakṣamupasaṃharati---<q>smṛtyupacārānyārthadarśanaiḥ pūrvapakṣavādī śrutyā
devatābhidhānamāha</q> ।</p>
<p><q>rāddhantastu codanātastāvat yāgeneti pratīyate</q> । asyārthaḥ-asyādhi-
karaṇasya pūrvapakṣadaśāyāṃ yāga eva devatāpūjātmakaḥ kāryatayā'vagamyate । yacca kāryatayā
phalakāmenāvagamyate tena phalaṃ siddha‍yatītyaṅgīkaraṇīyam । tena yāgena svargaṃ kuryāt
svargakāma ityayamarthaḥ svargakāmo yajetetyatra pratīyate ।</p>
<p>pratīyatāṃ kā kṣatirityāha---<q>pramāṇāntarābhāvācca dātṛtvādiṣu na vrīhi-
bhiryajetetivat vyavahitā yāgaśrutiḥ śakyate kalpayitum</q> । yadi hi
pramāṇāntareṇa phaladātṛtvaṃ agna‍yādīnāmavagataṃ bhavet tadā devatāvyavadhānena yāgasya
phalaṃ prati sādhanabhāvo'vagamyeta । na ca dātṛtvādiṣu pramāṇamasti । ārādhanabhūta-
yāgakartavyatopadeśa eva pramāṇamiti cenna, itaretarāśrayaprasaṅgāt । siddhe hi dātṛtve
ārādhanaṃ vākyārtho bhavati । ārādhane ca vākyārthe dātṛtvādikalpaneti । tasmāt
yāgasya phalakāminaṃ prati kāryatayopadeśo nopapadyata iti apūrvameva phaladānasamarthaṃ
kāryatayā śabdena pratipādyata iti tadeva vākyārtha iti siddham ।</p>
<p>yathā ca dātṛtvādiṣu pramāṇāntaraṃ nāsti tathoktaṃ bhāṣye । smṛtyādīnāṃ
tatrāprāmāṇyāt । tasmādapūrvasya vākyārthatvāt yāgasya ca tadviṣayatvāt yadaikasmāda-
pūrvaṃ tadā itarat tadarthamiti nyāyena devatāpi yāgārthā satī apūrvārthā । tasmādida-
mapi devatāsambandhi karmadvārakameva abhidhānakarmabhūtābhidheyadevatādvārakamapūrvasyaivābhi-
dhānamiti sthitat । <q>śeṣamuktam</q> ।</p>
<lg><l>।। 5 ।। dravyasaṅkhyāhetusamudāyaṃ vā śrutisaṃyogāt ।। 11 ।।</l></lg>
﻿<pb n="221"/>
<p><q>sthite tvapūrvaprayuktatve(pi)viniyogasyāvirodhāt kāmāśaṅkāṃ nivarta-
yitumidadhikaraṇam ?</q> asyārthaḥ-hantipiṣyadhikaraṇe sarveṣāmevamādīnāmapūrvaprayuktatva-
muktam । <q>na ca</q> vrīhyādiviniyogavaśena tadākṣipyate ।</p>
<p><q>atrocyate - astyatrāśaṅkā ।</q> tāmāha---<q>yuktaṃ tābat prokṣaṇasya hanti-
piṣibhyāṃ saha sambandhe hantipiṣyoḥ bhāvyārthatayā kāryaparyantatvam ।</q>
asyārthaḥ---apūrvasambandho hi yasyāvagamyate tasyāpūrvaṃ prayojakaṃ bhavati । anyathā'ti-
prasaṅgāt । atra ca prokṣitābhyāmulūkhalamusalābhyāmavahantīti prokṣaṇasya yuktamapūrva-
sambandhitvam bhavyārthatayā hantipiṣṭyoḥ sādhyāntarānupraveśāt prokṣaṇasya ca tatsambandhi-
vāt । phaladevatayośca sādhyasambandhitvāt vyapadeśasyāpūrvasambandhitayaiva hi svargaḥ
phalamityucyate tathā'gnirapi devateti na svarūpeṇa tena tatsambaddhasyāpi mantrasya yuktama-
pūrvasambandhitvam tatsambandhitvācca tatprayuktatvaṃ ca । iha tu dravyasaṅkhyādayo na kārya-
paryantasvabhāvāḥ । nāpi sādhyasambandhitayaiva vyapadiśyante । ato na kāryasambandhitayā
dharmavidhānameṣāṃ bhavati ।</p>
<p>nanu saṃskāro'narthaka ityatrāha---<q>saṃskṛtānāṃ tu bhavati kriyāntare
viniyoga iti ।</q> nanu ca tṛtīye teṣāmarthena ityatra viniyuktānāṃ satāṃ vrīhyādīnāṃ
dharmaviniyoga ityuktam । kathamidamucyate saṃskṛtānāṃ satāṃ viniyogo bhavatviti ।
pariharati---<q>tadevedamākṣipyate ।</q> etadeva vivṛṇoti---<q>tatra tṛtīye ye yatra śrūyante
teṣāmeva dharmā iti viniyogavyavasthā pratipāditā ।</q> kāmāśaṅkāṃ nivartayitu-
mityatrāha---<q>iha siddhena kāryārthatvena virodhamāśaṅkyeti ।</q> kena hetunā tarhi
sā siddha‍yatītyatrāha-<q>virodhābhāvena śrutyādivyavasthoktā ।</q> iha punaḥ śrutyādi-
vyavasthāne'sati kāryagarbho nopapadyate ityākṣipyate ।</p>
<p><q>nanvevaṃ sati</q> yadi kā[rya](ryā)garbhatā nāsti tadā <q>ye yatra śrūyante itye-
tadebādhikaraṇamākṣiptaṃ bhavati ।</q> tathā ca sati pūrvapakṣābhāvenānārambhaṇīyatvāt ।
pariharati-<q>na sarvamadhikaraṇamākṣipyate dravyādiṣu punarākṣipyata</q> iti sambandhaḥ ।
kayā yuktyā ākṣepa ityatrāha - <q>kāryagarbhatā nāstīti virodhāśaṅkāpi nāstī-
tyanayā yukta‍yā ।</q> tasmādaviruddha eva vrīhīn prokṣatītyevamādiṣu viniyogaḥ ।</p>
<p>nanu caivaṃ sati puruṣārthatā prāpnotyavaghātādīnām । yadi hi kratvarthānāṃ satāṃ
saṃskāraḥ syāt tadā kratvarthatā bhavet yadā tu saṃskṛtānāṃ satāṃ kratvarthatā
﻿<pb n="222"/>
tadānīmakratvarthadravyasambandhāt puruṣārthatā prāpnoti । uttaraṃ---<q>na prāp‍noti
puruṣārthatā ।</q> kasmādevamityāha---<q>śakyate vibhāgo'vagantuṃ amī kratvarthā
amī puruṣārthā iti ।</q> asyārthaḥ---ye vrīhyādayo niruptāsteṣāmeva prakṛtatvenāva-
ghātādisambandho'vagamyate nānyeṣām । ye niruptāste kratvarthāḥ anye cākratvarthā iti
śakyate vibhāgo'vagantum । ataḥ kratvarthavrīhisambandhānna puruṣārthatāvaghātādīnām ।
punarapi codayati---<q>nirvāpe kathaṃ ?</q> asyārthaḥ - nirvāpe tarhi kathamapuruṣārthatā ।
nahi tatrānyassaṃskāro'sti yatsaṃskṛtadravyasambandhāt apūrvārthatā syāt nirvāpasyā-
grimattvāt ।</p>
<p>pariharati---<q>tatrāpi nirvāpapṛthaktvāt siddhamapuruṣārthatvam ।</q> dvāvetau
nirvāpau staḥ yaḥ puruṣārtho yaśca kratvarthaḥ । kaḥpunaḥ kratvarthaḥ ? yaḥ kratvarthe dravye kriyate
yasya kratuḥ prayojanam tatkratvarthaṃ dravyam । tasmādaviruddha eva viniyogaḥ kāryeṇeti
akāryaprayuktatāṃ pūrvapakṣavādī manyate । atrocyate---<q>atrāpi kāryaprayuktataiba
nyāyyā ।</q> anyathā hi yadi kāryaprayuktatā na syāt tadā niyamaniyogo na sampāditaḥ
syāt । niyogo hi tadevānuṣṭhāpayati । yacca niyogasiddhāvaṅgaṃ yena ca vinā'ṅgasiddhireva
na syāt । tatra tāvat pūrvapakṣe avaghātādayo niyogasiddhau nāṅgabhūtāḥ । na ca tairvinā
aṅgasya kasyacidasiddhiḥ । avaghātādivyatirekeṇāpi puroḍāśasiddheḥ । tataścāva-
ghātādiniyamavidhiḥ nānuṣṭhitaḥ syāt । anuṣṭhānaparyantatā cā'vagamyate । tenāpūrva-
prayuktatā''śrayaṇīyā । yaccādhikārāntaraṃ vā kalpyaṃ avaghātādiviṣayaṃ, na ca sannidhānāt
kāryabhedo'vagamyamāno bhinna iti śakyate vaktum । adhikāravidhisannidhau niradhikāreṣu
śruteṣu sa evādhikāro buddhau viparivartata iti nādhikārāntarakalpanā śakyā । tasmā-
nnādhikārāntarakalpanāṃ sahate niyogo yathā sannihitādhikārapraveśo bhavati tathā varṇanīya-
miti tatprayuktataiva nyāyyā । tatprayuktatve ca vrīhiśabdo'pi tatsādhanaviśeṣalakṣaṇārtha
eva varṇanīyaḥ । yata eva prathamamapūrvagrahaṇaṃ paścāttadīyasādhanaviśeṣaviniyogaḥ ata
eva darśapūrṇamāsāvudāhṛtya viniyogavyavasthoktā grāhakapūrvakaṃ viniyogaṃ darśayitum ।</p>
<p>nanu viniyogavyavasthāyāmapūrvakāryatā virudhyate kāryadvayānupapatterityatrāha---
<q>kāryavirodhinī ca seti teṣāmarthenetyatra pratipāditam ।</q> avahantyādiṣvapi
naiva padārthānuguṇatā heturapūrvaprayuk‍tatve prokṣaṇādīnām । kintu niyamaniyogasiddhireva ।
tasmāt tulyatvāddhetoḥ na vaiṣamyam prokṣitābhyāmavahantītyasya vrīhīnavahanītyādinā ।
﻿<pb n="223"/>
tadevamihādhikaraṇe sannipatyopakārakāṇāṃ grāhakapūrvako viniyoga iti pratipādyate
ārādupakārakāṇāṃ tu saptamādye ityavahitena manasā1 brahmavidyevānusandheyam ।</p>
<p>iyamabhyuccayayuktiḥ । puruṣārthatā'vahantyādīnāṃ prāpnotīti sādhayituṃ pūrvapakṣoktaṃ
samādhānamanubhāṣya dūṣayati-<q>yadapi ca prakṛtalakṣaṇaṃ prakaraṇamaṅgīkṛtya kāryagarbhatā
'panīyate</q> tadapanayanaṃ niyamaniyogasiddherayuktamityuktam । nirvāpe cāsambhavāt prakṛta-
lakṣaṇasya prakaraṇasya । na hi tatra kiñcit prakṛtamasti yena kratvarthatā syāt ।</p>
<p><q>nanu nirvāpabhedādeva sambhava uktaḥ । sa eva</q> nirvāpabhedo bhinneṣu na sambha-
vati । na hi nirvāpatvāt kratvarthapuruṣārthabhedo vrīhīṇāmastītyasambhavaḥ prakṛtalakṣaṇasya
prakaraṇasya । nirvāpe ya eva vrīhayaḥ puruṣārthāsta eva kratvarthena nirvāpeṇa kratvarthāḥ
kriyante । pūrvapakṣāvasthāyāṃ tu nirvāpasyākratvarthatvāt na sambhavatīti puruṣārthadravya-
sambandhānnirvāpaḥ puruṣārthaḥsyāt । tasmin puruṣārthe prokṣaṇamapi prakṛtaniruptavrīhisambandhāt
puruṣārthamityanena krameṇa sarveṣāṃ puruṣārthatā । <q>śeṣamuktam ।</q></p>
<lg><l>।। 6 ।। deśabaddhamupāṃśutvaṃ teṣāṃ syācchrutinirdeśāt
tasya ca tatra bhāvāt ।। 20 ।।</l></lg>
<p>sthite apūrvaprayuktatve kiṃ dīkṣaṇīyāvāṅ‌niyamavat dharmasambaddhānā-
madhikāreṇaikatāpattiraṅganiyogānāṃ uta adhikārāpannānāmayaṃ dharmasambandha</q>
ityanena bhāṣyakārīyaḥ saṃśayagrantho vyākhyātaḥ । yadi hi dharmasambaddhānāṃ satāmavāntara-
niyogānāmadhikāraniyogasambandho dīkṣaṇīyāvāṅ‍‌niyamavat tadā avāntarāpūrvaprayuktatvaṃ,
athādhikāraṃ prati sādhanībhūtānāmevāyaṃ dharmasambandhastadā avaghātādivat paramāpūrva-
prayuktatvam । <q>tatra pūrvapakṣavādī yajñaikadeśasambandhaṃ manvānaḥ adhikāraikatāpa-
nnānāmayaṃ dharma iti manyate ।</q></p>
<p>asyārthaḥ---<quote>‘‘tsarā vā eṣā yajñasya tasmāt yatkiñcit prācīnaṃ tenopāṃśu
caranti’’</quote> ityatra yajñaśabdasya prācīnaśabdena saha sambandhaḥ anyathāhi tsarāśabdena
sambandhe arthavādapadaśeṣatā syāt । prācīnapadasambandhe tu vidhipadaśeṣatāsāmānyāt
pravṛttiviśeṣakaratvāt । tasmādyajñasya yatprācīnaṃ tenopāṃśu carantīti yajñasambaddhānāmevāyaṃ
<note>1. anūdyasanghe---A</note>
﻿<pb n="224"/>
dharma iti paramāpūrvaprayuktatāṃ pūrvapakṣavādī manyate । deśena hi tadāpattirlabhyata ityabhiprāyaḥ ।
<q>avāntaraniyogapare tu vākye deśaniyogasambandho'nyārthaḥsyāt ।</q> asyārthaḥ-
yajñasya prācīnamiti yo'yaṃ deśaniyogasambandhaḥ pratīyate tatra niyogasambaddhāvasthā-
nyavāntarāpūrvāṇi pratīyante । tena tadavasthānāmeva dharmasambandhaḥ । yadi svarūpamā-
treṇāvāntarāpūrvāṇāṃ dharmasambandhārthameva vākyaṃ syāt tadā sambandhāvasthā svarūpamātro-
palakṣaṇārthā satī anyārthā syāt । na ca svārthatve sambhavati anyārthatā nyāyā ।।</p>
<lg><l>।। 6 ।। praṇītādi tatheti cet ।। 23 ।।</l></lg>
<p>rāddhāntopakramamidamadhikaraṇam । tatra rāddhāntinā avāntarāpūrvaprayuktyarthaṃ
dṛṣṭānto dattaḥ । yathā praṇītāḥ praṇeṣyan vācaṃ yacchati iti vāṅ‌niyamo'vāntarā-
pūrvaprayuktaḥ tathedamupāṃśutvamiti ।</p>
<p>atra pūrvapakṣabhāṣyaṃ rāddhāntavādyuktavāṅ‌niyamavaiṣamyapradarśanārthaṃ yajñasya śrutatvā-
diti । yaktuṃ tatra vāṅ‌niyamasyāvāntarāpūrvaprayuktatvam yajñasambandhāśravaṇāt । iha ca
yajñasya prācīnamiti śratatvāditi । punaśca vāṅ‌niyamenaiva saha[sāmyo](svasyo)papattyarthaṃ
rāddhāntaikadeśe sthitvā <quote>‘‘nanvidānīmevoktaṃ’’</quote> ityuktam । yajñaśabdaśca yajñaṃ tanvāte
ityudāhṛtaḥ । <quote>‘‘yadadhvaryuyajamānau vācaṃ yacchataḥ tatprajāpaterhṛdayaṃ gatvā yajñaṃ
tanvāte’’</quote> ityarthavādagato yajñaśabda udāhṛtaḥ । yajñaṃ taniṣyantāvadhvaryuyajamānau vācaṃ
yacchata iti kena kena vākyārthapradarśanapareṇa ।</p>
<p>atra codayati---<q>naivopakrame yajñaśabda udāhṛtaḥ na cānantaramuktaḥ ।</q>
rāddhāntopakrame hi praṇītāḥ praṇeṣyan vācaṃ yacchati ityeva tadudāhṛtam tathānubhāṣyeṇa ।
sūtrepi praṇītāvaditi ? cet ityatrāpi yajñaśabdo noktaḥ kathamidamucyate <q>nanvidā-
nīmevoktaṃ yajñaṃ taniṣyantāviti ।</q> parihāramāha---<q>nanvidamacodyam ।</q> eta-
duktaṃ bhavati---nanvidānīmevoktaṃ svayā pūrvapakṣiṇā yatrāpi yajñaśabdaḥ śrūyate sa dharma-
vidhānāyaiva yuktaḥ pravṛttiviśeṣakaratvāt na stutaya iti । asti cātrāpyayaṃ yajña-
śabdaḥ <quote>‘yajñaṃ tanvāta’</quote> iti । idamatrābhipretam---nāyaṃ bhāṣye sambandho-nanvidānī-
meva yajñaṃ taniṣyantāvadhvaryuyajamānau vācaṃ yacchata ityuktamiti । kintu nanvidānīmevoktaṃ
tvayā yatra yajñaśabdaḥ śrūyate sa dharmavidhānāyaiva na stutaya ityadhyāhṛtena sambandhaḥ ।
punaścāsti cātrāpi ayaṃ yajñaśabdo yajñaṃ taniṣyantāviti tenātrāpi yajñasambandhāvasthā-
﻿<pb n="225"/>
nāmeva vāṅ‌niyamasambandha ityatrāpi paramāpūrvaprayuktataiva syādityevaṃ bhāṣyamuktvā puna-
rvaiṣamyābhidhānamaduṣṭam । satyamatrāpi yajñaśabdosti vidhiśeṣaśca । tathāpi vistāra-
sambaddho'sau । tena yajñaṃ vistārayituṃ vāṅ‌niyamaḥ kartavyaḥ । padārthasambandhe ca
yajñasya vistāra iti padārthasambandha eva yuktaḥ । sa paramāpūrvasambandhaḥ ।</p>
<p><q>kathaṃ punarasmin pakṣe vīpsāvagatiḥ ? yatkiñ‍cicchravaṇāt bahūn
prati vyāp‍tumicchā pratīyate sā'vāntarāpūrvārthatve'bakalpate । paramāpūrvārthatve
ca bhāgadharmo'yam । ekaścāsau bhāga iti vīpsāvagamo nopapadyate ।</q> uttaraṃ---
<q>arthaprāptatvādavivakṣetyabhiprāyaḥ ।</q> arthaprāptānuvādo'yamityarthaḥ । kathaṃ punaḥ
prāptirityāha---<q>deśasambandhepi hi padārthamukhenaivādhikārasambandha ityupapadyate
vīpsā ।</q></p>
<p>atra rāddhāntopakrame tasya ca tatra bhāvāditi sūtrāvayavaṃ vyācakṣāṇena sanni-
patyopakārapradarśanaṃ kṛtaṃ bhāṣyakāreṇa । paraṃ na kevalārādupakārakasyaivāvāntarāpūrvasyāyaṃ
dharmaḥ । kintu tasya ca sannipatyopakārakasvāpūrvasyāyaṃ dharmaḥ tatra deśe dvayorbhāvāditi ।</p>
<p>tatra codayati---<q>nanu caibamapi sūtrārtho gacchatyeva ।</q> tasya cāvāntara-
niyogasya tatra bhāvāt tatprayuktamupāṃśutvamityarthaḥ sūtrāvayavaḥ । pariharati---<q>satyamevaṃ
sūtrārtho gacchati nirākaraṇīyastvartho nāsti ।</q> yannirākaraṇārtho'yaṃ sūtrāvayavaḥ
syāt । na cāsāvasti yannirākaraṇārthaḥ sūtrāvayavaḥ । tena mandaprayojanatā syāt ।</p>
<p><q>kathaṃ nirākaraṇīyo'rtho nāsti ?</q> uttaraṃ---<q>tasyāvāntarāpūrvasyābhāvo
vispaṣṭatvānna śakyata āśaṅkitum ।</q> yadi hi avāntarāpūrvasyābhāvāśaṅkā syāt
tadā tannirākaraṇārthaṃ sūtrāvayavaḥ syāt na cāsāvasti । yuktyantaraṃ bāhyaviśeṣeṇa
cāprāptirvaktavyā । na kevalamārādupakārakasya ubhayavidhasyāyaṃ dharma iti vaktavyam ।
yadi hi tathā nocyeta tadā kasya cinmandasya kevalārādupakārakadharmatvāśaṅkaiva syāt
iti yathābhāṣyameva sūtravyākhyānaṃ yuktam ।</p>
<p>idānīṃ rāddhānto'bhidhīyate---<q>dharmavatāmekatāvagatiryuktā । kutaḥ ?
ekatāpannānāṃ dharmasambandhe pramāṇābhāvāt ।</q> nanu ca yajñasya prācīnamiti sambandhāva-
gamaḥ pramāṇamupanyastam । pariharati---<q>tulyamavāntarāpūrvasambandhe'pi ekatvādya-
jñasya</q> prācīnamityupalakṣaṇārthametat । tenopāṃśu carantīti dharmavidheḥ tenopalakṣaṇatayā
﻿<pb n="226"/>
yajñasambandho nānupapannaḥ । yuktyantaraṃ cāha---<q>stutyā vā''nantaryeṇa sambandhāva-
gamāt ।</q> tasmādityanena śabdena vyavadhānādyajñaśabdaḥ prācīnaśabdena saha na
sambadhyate, kintvānantaryeṇa tsarāśabdenaivāsya sambandhaḥ । tena yajñasambaddhānāṃ
upāṃśutvaṃ na pratīyate ।</p>
<p>nanu stutisambandhe'pi śākunikadṛṣṭāntena yajñārthamevopāṃśutvaṃ pratīyate । yathā
śākunikasya tsarā śakunipratyayāya yajñasyāpi tsarā yajñaprāpta‍yarthaivetyāśaṅkyāha---
<q>dṛṣṭena cārthena stutyupapattiḥ ।</q> padārthadharmatve hi dṛṣṭenaivārthena yajñaprāpta‍yarthatvaṃ upāṃśu-
tvenāśithilaprayat‍nai sukhena padārthān aṅgabhūtānupakurvadbhiḥ sukhena yajñaḥ prāpyate ।
padārthasambandhābhāve tu adṛṣṭenopakāreṇopāṃśutvasya yajñaprāpta‍yarthatā syāt ।</p>
<p>rāddhānte'bhyuccayamāha---<q>avaśyaṃbhāvitvādyajñapadārthasambandhasya sākṣāddeśa-
sambandhasyāvidyamānatvāt varaṃ prathamaṃ padārthasambandha eva ।</q> yaccoktaṃ pūrvapadārtha-
sambandha eva । yaccoktaṃ pūrvapakṣe vīpsārtho'nuvāda iti tatrāha---<q>vīpsārthāvivakṣāyā-
mayameva doṣo yaduta tasya satyāṃ vivakṣāyāṃ avivakṣeti ।</q> atassiddhaṃ dharmavatā-
madhikārāpattiriti ।</p>
<p>atra bhāṣyakāreṇoktaṃ---<quote>‘‘nanu dīkṣaṇīyādiṣvanyadeva svarāntaramastī’’</quote>ti ।
tadasambaddham । na hi tat pūrvapakṣe rāddhānte vā upayuktam ityāśaṅkyāha---<q>nanu
dīkṣaṇīyādiṣvanyadeva svarāntaramasti vihitaṃ ityetena granthena yā'tra prāpta‍ya-
prāpticintā viniyogāviniyogacintā dīkṣaṇīyādiṣu pradhāneṣu viśeṣa-
vihitaṃ svarāntaramastīti naitadasambaddham ।</q> svarāntarāvaruddhe upāṃśutvasyā-
<q>viniyogaḥ ।</q> tadaṅgāpūrveṣu tu viniyoga iti sā kāryabhedasiddha‍yarthā । anyatra
tṛtīye siddhā saṃvyavahārārthaṃ likhitā । samyagrāddhāntena vyavahartumidamuktam । śeṣaṃ
saha prayojanenoktam ।</p>
<lg><l>।। 7 ।। agnidharmaḥ pratīṣṭakaṃ saṅghātāt paurṇamāsīvat ।। 26 ।।</l></lg>
<p><q>kimidaṃ kāryacintayā dravyāntaraṃ cintyate ?</q> asmin ṣaṭke kārya-
taścintā । tathā'sminnadhyāye tatsiddha‍yarthaṃ dvārakāryacintā kāryārthā । tena ṣaṭke
adhyāye ca neyaṃ dravyāntaracintā saṅgateti । uttaraṃ-<q>kāryasiddha‍yamarthamidaṃ dravyāntaraṃ
cintyata iti bramaḥ ।</q></p>
﻿<pb n="227"/>
<p><q>kiṃ tatkāryaṃ yadarthaiṣā cintā ?</q> uttaraṃ---<q>agniṃ prokṣatīti kimasya
pratīṣṭakaṃ kāryaṃ utaikameveti ।</q> yadi dravyāntaramasti tadā tadeva prokṣaṇīyamiti
ekaṃ kāryam । dravyāntarābhāve pratīṣṭakaṃ kāryam । tadā hi iṣṭakā eva prokṣaṇīyāḥ
tadarthaṃ dravyāntaracintā । pūrvapakṣamāha---<q>atra dravyāntaravidāṃ ye avayavebhyo'va-
yavibhūtaṃ dravyāntaraṃ vadanti vaiśeṣikāḥ teṣāṃ pakvāmasaṃyoge dravyāntaraṃ na
bhavatīti</q> rāddhāntaḥ ।</p>
<p>atra ceṣṭakāḥ pakvāḥ purīṣamapakvaṃ tena tatsaṃyoge dravyāntaraṃ nāsti । nacaivaṃ
pratyakṣaikabuddhiḥ kathamupapādanīyetyabhiprāyeṇāha---<q>kā punaratropapattiḥ pratyakṣabuddheḥ ?</q> ।
uttaraṃ---<q>samudāyālambanaivātrākṣajā</q> buddhiḥ pulakādiṣvava na punararthāntarāpekṣiṇī ।
avayavabhūtābhyaḥ iṣṭakāmyo'rthāntaramavayavidravyamapekṣya vā buddhirna bhavati yathā devadattā-
diṣviti vaidharmyadṛṣṭantaḥ । tasmānna dravyāntaram ।</p>
<p><q>rāddhāntastu bacanāttāvadavagamyate iṣṭakābhiragniṃ cinuta iti ।</q> anyathā
hi iṣṭakābhiścinuta iti syāt । yathāyamabhiprāyaḥ avyatireke'pi vyatirekaśabdaḥ-
prayujyate yathā śilāputrakasya śarīramityevamādiṣu iti । satyaṃ yatra spaṣṭa evābhāvaḥ tatra
hi dravyāntarābhāvāt vyatirekābhāvāt avyatirekabadbhāva eba nyāyyaḥ । iha punaḥ
devadattavat iṣṭakānirapekṣaiva citau buddhirutpadyate iti vyatirekavadbhāvakalpanā ।</p>
<p>yathāhi devadatte pāṇyādyavayavanirapekṣā ekabuddhiḥ avayavisadbhāve pramāṇaṃ tathā-
trāpyayamastīti nāvayavyanupapattiḥ śakyate vaktum । pakvāmasaṃyoge'pi dravyāntaramutpadyata
iti darśanabalādaṅgīkaraṇīyam । tena spaṣṭatvāt dravyāntarasya na vyatirekadbhāvakalpanā
kintu vyatireka eveti samāptamadhikaraṇam ।</p>
<p>yastu gautamamatāśrayaṇena sakalāvayavidravyāntarāpahnavaḥ sa vaiśeṣikairniṃrākṛto-
'smābhiśca <q>jātinirṇaye</q> । tadāha---<q>keśoṇḍrakanayaśca dravyāntaravidbhireva
pratyuktaḥ ।</q> yathā avidyamānaḥ keśoṇḍrakaḥ taimirikasyāvabhāti tathā'vayavyapīti yo'yaṃ
keśoṇḍrakanyāyaḥ sa vaiśeṣikairnirākṛtaḥ । yattvanumānamākarṣaṇamuktaṃ yatrāvayavī vidyate
tatraikasminnavayave ākṛṣyamāṇe avayavāntaramapi ākṛṣyate yathā devadattaḥ । iha ca
yaiveṣṭakā ākṛṣyate saivāyāti neṣṭakāntaramapi । tadākarṣaṇamatrānumānaṃ liṅgamuktam ।
tat sthāvareṣvanaikāntikatvāt pratyuktam । vṛkṣādau yaiva śākhā ākṛṣyate saivāyāti
﻿<pb n="228"/>
nānyeti । tena yatrāpyavayavī tatrāpyetadastīti naikāntato'vayavinirākaraṇe samartham ।
tasmādabhinnaṃ kāryaṃ prokṣaṇasyeti siddham ।</p>
<p><q>prayojanamuktam ।</q> paurṇamāsīnidarśanamapi yatpūrvapakṣiṇoktaṃ yathā caturhotrā
paurṇamāsīmabhimṛśediti pratyekamabhimarśanaṃ tathā'gnidharmeṇāpi pratīṣṭakaṃ bhā(ṣya)vyam ।
tadapi parihṛtam । yuktaṃ tatra dravyāntarānārambhāt, iha tu dravyāntaramārabdhamiti ।</p>
<lg><l>।। 8 ।। pat‍nīsaṃyājāntatvaṃ sarveṣāmaviśeṣāt ।। 29 ।।</l></lg>
<p><q>ūhacintāyāṃ kaḥprasaṅgo'valopasya ।</q> yadi sarveṣāmahnāṃ patnīsaṃyājāntatā
tadā parastāttanānāmaṅgānāmavalopa eva । yadā tu prāguttamādahnaḥ tadā nāvalopa ityava-
lopacinteyamūhalakṣaṇe na saṅgatā । bāghacintātprakatvāditi bhāvaḥ । <q>uttaraṃ---na
khalu kaścidavalopasya prasaṅgaḥ ।</q> kintu avalopa evātra na cintyata iti
hṛdistham ।</p>
<p><q>yadyavalopo'tra na cintyate kathaṃ tarhīdamadhikaraṇam । uttaram---
itthamadhikaraṇam । ayamupadeśo'valopasya uta kāryasyopasaṃhāra iti ।</q>
asyārthaḥ-kimaprāpta evāṅgalopo'yamupadiśyate atha kāryasya karaṇopakārasyopasaṃhāraḥ ।
sakṛdanuṣṭhitairaṅgaissiddhiḥ ।</p>
<p>nanvanyathaiva bhāṣye cinteti yo manyate taṃ pratyāha---<q>yadyayama[va]lopopadeśa-
stadā sarveṣāmahnāmaviśeṣāt pat‍nīsaṃyājāntatā । atha kāryopasaṃhṛtistataḥ
prāguttamādahnaḥ pat‍nīsaṃyājāntatā ।</q> uttame tu pat‍nīsaṃyājebhyaḥ(yasyāḥ)parastā-
ttanānāmapyanuṣṭhānaṃ sarvārthatvena ।</p>
<p>nanvevamapi kā'tra lakṣaṇe saṅgatirityatrāha---<q>upadeśe</q> avalopopadeśapakṣe
<q>yathopadeśaṃ kāryakalpanā ।</q> kāryaprāptirupadeśavaśena bādhanīyetyarthaḥ । tataśca
vikṛtiṣvapi tathaiva kāryam patnīsaṃyājāntaivāṅgarītiḥ । upasaṃhāre tu vikṛtiṣvapi
yathākāryameva tadantatā । sahānuṣṭhānasampattistadantatāyāḥ kāryam । tena yadupottamamahaḥ
tatra tatra tadarthaṃ tadantatā । dvirātra ekasyānhaḥ pat‍nīsaṃyājāntatā, trirātre tu dvayoriti
yathākāryamanuṣṭhānamityūhe saṅgatiḥ ।</p>
<p><q>tatra pūrvapakṣastāvadupadeśābhimānena ।</q> avalopopadeśo'yamityabhimānena
pūrvaḥ pakṣaḥ ।</p>
﻿<pb n="229"/>
<p>nanṛpadeśena kathaṃ sarveṣāṃ tadantatetyatrāha---<q>na hyupadeśe kiñ‍cinniyāmaka-
mastīti sarveṣāṃ tadantatopadeśaḥ ।</q> itiśabdaḥ samāptau । <q>aparaḥ pakṣo
rāddhāntābhāsabhūtaḥ</q> bhavatvayamupadeśastathāpi asaṃsthitaśabdaśravaṇāt prāguttamādahnaḥ
patnīsaṃyājāntatā । evamasaṃsthiterhetutvamupapannaṃ bhavati । evaṃ śrūyate-pat‍nīsaṃyājā-
ntānyahāni santiṣṭhante na barhiranupraharati । asaṃsthito hi tarhi yajñaḥ ityasaṃsthā-
hetukā patnīsaṃyājāntatā kīrtyate । prāguttamādahno yajñasyāsaṃsthā । tena tatraiva
tadantatopadeśa iti ।</p>
<p><q>imaṃ rāddhāntābhāsamasaṃsthānasyārthavādatvena nirākṛtya punaraviśeṣa
uktaḥ ।</q> asyārthaḥ - pat‍nīsaṃyājāntatāstutiriyam । yadi hi pat‍nīsaṃyājāntatā
na syāt tadā cireṇa yajñassantiṣṭhate tena saṃsthito'pyasaṃsthitaprāyaḥ syāt । tasmāda-
valupyantāmaṅganīti । tenāviśeṣāt sarveṣāṃ pat‍nīsaṃyājāntateti ।</p>
<p><q>rāddhāntastu naivāyamavalopopadeśaḥ sambhavati । prāptatvāddharma/?/jātasya ।</q>
tadavalope prāptabādhaprasaṅgāt । na cābādhe sambhavati bādho nyāyyaḥ । mūlayuktimāha---
<q>aikaśabdyāda(dya)hargaṇasya dvādaśāhalakṣaṇasya kathamitikartavyatāvistāraḥ saṃhara-
ṇīya ityasyāmākāṅkṣāyāṃ</q> upasaṃhāravidhirevāyamavagamyate, nāprāptasyāvalopasyopa-
deśaḥ । dvādaśāhena prajākāmaṃ yājayedityekaḥ prayogavidhiḥ pratyahaṃ vihitamiti-
kartavyatākalāpaṃ yugapatprayuṅkte । tatprayuktyanusāreṇetikartavyatākalāpastāvat sahānuṣṭhā-
tavyaḥ । sa kena prakāreṇeti prakāraviśeṣākāṅkṣāyāṃ idaṃ vacanamupasaṃhārasya । upasaṃ-
hniyate sahānuṣṭhīyate yata itikartavyatākalāpo yena pat‍nīsaṃyājāntatāvasthānena
tadvidhiravagamyate । apekṣitavidhānāt । yadā vedaṃ pat‍nīsaṃyājāttatāvasthānaṃ iti-
kartavyatopasaṃhāraprayojanaṃ tadā prāguttamādahno vyavatiṣṭhate । evaṃ ca dṛṣṭārthaiva stuti-
rupapannā bhavati । <quote>‘‘pat‍nīsaṃyājāntānyahāni santiṣṭhante na barhiranupraharati asaṃsthito
hi tarhi yajñaḥ’’</quote> iti । yatrāsaṃsthā tatra pat‍nīsaṃyājāntatāvagamyate sā cānena
nyāyena prāptā samāptiḥ pramāṇapratipannatayaiva stutirupapannā bhavati । anyathā yathāva-
gamyamānārthābhāvenānupapannā syāt । vidhānaṃ ca viparītam । itarasmin pakṣe vākyena
vidhānam । ahnāṃ hi samāptirastyeva । tatra copapadārthavidhānaṃ syāt । asmatpakṣe tu
saṃsthānameva vidhīyata iti śrutyā vidhānam । <q>śeṣamuktam ।</q></p>
﻿<pb n="230"/>
<lg><l>।। 9 ।। abhyāsaḥ sāmidhenīnāṃ prāthamyāt sarvadharmaḥ syāt ।। 33 ।।</l></lg>
<p><q>nanu ca kāryaśūnyatvādṛco dharmasambandha eva nopapadyate । kathaṃ prayukti-
ścintyate ।</q> atra kilādhikaraṇe kimayaṃ ṛgdharmaḥ uta sthānadharma ityanena prakāreṇa
prayuktireva cintyate । ayamabhyāsaḥ ṛk‌prayukta uta sthānaprayukta iti । tacca na
yuktam । akāryatvādṛcaḥ । kāryaṃ hi dharmāṇāṃ prayojakaṃ bhavati nākāryamiti ।
ucyate । <q>kāryayogamaṅgīkṛtyaiṣā cintā na ṛṅ‍mātratayā ।</q> etaduktaṃ bhavati-
yāvatkāryamasyāssādhanabhūtāyāḥ kimayaṃ dharmaḥ, sāmidhenyanuvacanatayaiva uta prathamavacana-
tayaiveti । triḥprathamāmanvāheti yadi pravovā jāsambandho'bhyāsasya tadā darśapūrṇamāsādhi-
kāragṛhītatvāt yadetadīyaṃ pravovājāsādhyaṃ kāryaṃ tatra niviṣṭāyāstasyāḥ ayaṃ dharmaḥ
syāt । yadā tu prathamavacanasambandho'bhyāsasya tadā prathamavacanakāryaniviṣṭāyā iti ।</p>
<p>tatra pūrvapakṣavādī vadati---avaśyaṃ strīliṅgavivakṣā kartavyā । prāthamyamātra-
vivakṣāyāṃ hi padavarṇaṃdharmo'pyāśaṅkyeta ṛca eva dharmo na syāt । tena prathamoddeśena
vidhāne liṅgaṃ viśeṣaṇaṃ vivakṣaṇīyam । ato <q>liṅgenaiva saṃśayavyāvṛtteḥ vivakṣitaṃ
liṅgamityevaṃ</q> vadatīti sambandhaḥ । kena punarliṅgamabhihitaṃ vivakṣitamityāha---<q>striyā-
mabhidheyāyāmityapi pakṣo vidyate ।</q> tena pratyayenāpyate strītvam । tadevaṃ strītvasya
vivakṣitatvāt taddharmo'yam । ṛk‌strī, tasmāttaddharmo'bhyāsa ityevaṃ prāpte <q>abhidhīyate</q> ।</p>
<p><q>nātra liṅgavivakṣopapadyate, prāthamyasyānuvādāsambhavāt vidhāne ca
vākyabhedaprasaṅgāt ।</q> yadi striyamuddiśya dharmavidhistadā prāthamyaṃ tāvat nānṛdyate
aprāptatvāt । nahi prathamaiveyaṃ ṛk । na ca prāthamyaṃ vidhīyate vākyabhedaprasaṅgāt ।
tasmādvaraṃ strītvamavivakṣitamastu ।</p>
<p>nanu tadapi kathamanvīyata ityatrāha---<q>strītvaṃ punaḥ ṛgviṣayatvāt anu-
vacanasya nityaprāptatvāt anṛdyata ityadoṣaḥ ।</q> nanu padavarṇaśaṅkāpi prāpnotītyuktam
tena nāpi strītvamatra nityaprāptam । pariharati---<q>na padavarṇaṃśaṅkā arthaniṣṭhatvāda-
nuvacanasya ।</q> arthapratipattyarthaṃ hi anuvacanaṃ tena yadevārthaṃ pratipādayati tasyaivānu-
vacanaṃ vidhīyate । <q>vākyāccārthāvagatiḥ</q> anekapadasaṅghātātmano vākyādevārthāvagatiḥ
na punarekasmātpadādvā । tena vākyasyaivānuvacanaṃ prāptam vākyaṃ ca ṛk । tena prāptaṃ
strītvamanūdyata ityuktam । striyāṃ yatprātipadikaṃ vartata ityasyārtha ityanenābhiprāyeṇa striyāṃ
﻿<pb n="231"/>
yatpratipadikaṃ vartate tasmāṭṭābādaya ityuktaṃ viśeṣaṇabhūtatvācca strītvasyānuvacanasambandho
nāstītyāha---<q>na ca viśeṣaṇaṃ kriyayā sambadhyate kintu viśeṣyatayaiva</q> ।</p>
<p><q>nanu cābhidheyapakṣo'pyastītyuktam</q> । asyārthaḥ---yadyapi vastusthityā
laṅgasya viśeṣaṇatvaṃ pṛthak‌śabdābhidheyatayā sambandho bhaviṣyati saṅkhyāvaditi ।
pariharati---<q>tathāpi viśeṣaṇasvabhāvo naivāpaiti</q> । pratyayenāpi strītvamabhidhīyamānaṃ
prātipadikārthaviśeṣaṇatayaivocyate iti tasya kriyāsambaṃndhaḥ । tasmāt prāthamyenaivā-
bhyāsasya sambandho yuktaḥ । yuktyantaraṃ cāha <q>yuktaṃ caitat pañcadaśārthasampattyarthā-
vagateḥ</q> । samidhenīnāṃ hi pañcadaśatvasampattyarthe'bhyāse dṛṣṭārthatā bhavati । ataḥ sāmi-
dhenīprathamānuvacanakāryaprayukto'yaṃ dharmaṃ iti sthitam ।</p>
<lg><l>।। 10 ।। iṣṭyāvṛttau prayājavadāvartetā''rambhaṇīyā ।। 34 ।।</l></lg>
<p>ādyamadhikaraṇam kimārambhaśabdena karmārambhaḥ karmānuṣṭhānopakrama ucyate uta
ide mayā kartavyamityadhyavasānamityevaprārambhaśabdasyārthaṃ vikalpya varṇitam । tatra karmo-
pakramaḥ śabdārtha iti pūrvapakṣayitvā adhyavasānaṃ śabdārthaḥ ekaṃ ca tat sarvadarśapūrṇa-
māsaprayogāṇāmiti rāddhāntitam । tadida pūrvācāryavyākhyānamayuktaṃ manvānena bhāṣya-
kāreṇa anyathā adhikaraṇaṃ vyākhyātam ।</p>
<p><q>kathaṃ punaridaṃ pūrvācāryavyākhyānamamayuktaṃ manyate</q> । uttaraṃ---<q>nāyamā-
rambhaśabdaḥ kasyacitpadārthasyaikasya pratiniyatasyādyāmavasthāmāha । kiṃ tarhi ?
sarvapadārthānāmeva ādyāmavasthāmācaṣṭe । tataḥ kiṃ ? idaṃ tato bhavati</q> ।
upāttasya sannighāvuccāryaprāṇaḥ tasyaivārambhamavagamayati । darśapūrṇamāsasannidhāvayamuccāryate
<quote>‘‘āgnāvaiṣṇamekādaśakapālaṃ nirvaped‌darśapūrṇamāsāvārapsyamāṇaḥ’’</quote> iti । tena tadārambha
mevāvagamayati । idaṃ mayā kartavyamityadhyavasānaṃ punaḥ sarvapadārthānāṃ sarvakarmaṇāmeva
nityanaimittikakāmyānāmāghānottarakālabhāvināṃ sādhāraṇatvāt naikasyādyāvasthā tayā-
'vagantuṃ śakyate । evaṃ hyasau puruṣasya saṅkalpo yāvadāgnisādhyaṃ me karmopanipatiṣyati
tanmayā kartavyamiti na punardarśapūrṇamāsamātraṃ kartavyamiti । tena sādhāraṇatvāt
darśapūrṇamāsārambhatayā nāvagantuṃ śakyate । ato darśapūrṇamāsārambha eva tadupakrama
eva tadī(yo'yaṃ)[yādya]padārthaprayoga evāyaṃ pratipattavyo'sādhāraṇatvāttasya tadārambha
tayā'vagamāt । nāghyavasānaṃ, <q>viśeṣādṛte vyavahārābhāvādadhyavasānasya</q> ।
﻿<pb n="232"/>
viśeṣābhāve darśapūrṇamāsārambho'yamiti vyavahārābhāvāt । tasmādadhyavasānanimittikā
nārambhaṇīyā । kintu ādyapadārthaprayoganimittikā । tataścāvṛttirevāpadyata iti na
rāddhāntasiddhiḥ ityevaṃ pūrvācāryavyākhyānamayuktam ।</p>
<p><q>nanu bhāṣya[vyākhyā]namapi gatārthamiva dṛśyate । kathaṃ</q> ? uttaraṃ---
<q>sarvameva hi nimittamadhikāriviśeṣaṇatayā'nvetīti bhedanādiṣūktam । katha-
mārambhaḥ śeṣitvenāṅkyate</q> । asyārthaḥ - bhāṣyakāro hyevaṃ vicārayati kimāra-
mbhaṇīyā darśapūrṇamāsayorādyapadārthaṃ samyañcaṃ karoti uta puruṣamārambhayogyamiti ।
tatrārambhasya nimittabhūtatvāt śeṣitvāśaṅkā nopapadyate । ukta hi ṣaṣṭhe । <quote>‘bhedanādīni
nimittabhūtāni na śeṣīṇī’</quote>ti । tena gatārthamidamadhikaraṇaṃ bhāṣyakārīyam । pariharati
---<q>astyatrāśaṅkā yadyayaṃ bhedanavadadhikāraḥ parigṛhyate tadā darśapūrṇamāsādhi-
kṛtaviśeṣaṇavat pratiprayogamāvartate ārambhaṇīyā yathā sati bhedane homaḥ</q> ।
asyārthaḥ - yathā bhinne juhotīti bhedanamadhikāriviśeṣaṇaṃ, yadi tathā''rambhaḥ syāt
tadā darśapūrṇamāsādhikṛ[taḥ] tena viśeṣaṇīyaḥ ārambhavān darśapūrṇamāsādhikṛtaḥ
ārambhaṇīyāṃ kuryāditi । yathā yo bhedanavāt darśapūrṇamāsādhikṛtaḥ sa homaṃ iti ।
tataścādhikārāvṛttau pratiprayogamārambhaṇīyā āvartate yathābhedanahomaḥ । pradhānādhi-
kārānupraveśāt avāntarādhikārasya tadāvṛttāvāvṛttiḥ । yadi tu svatantro'dhikāraḥ
syāt tadā ārambhaṇīyāyā āvṛttirna syāt । <q>athaivaṃ na kalpyate</q> darśapūrṇamāsādhi-
kṛtaviśeṣaṇaṃ na kalpyate tadā adhikārāntaratvāt kāryāntarakalpanā syāt ।
<q>bhavatviti cenna । darśapūrṇamāsaśabdasamabhivyāhārādadhikārāntarānavagatiḥ</q> ।
ekasmin vākye darśapūrṇamāsāvāgnāvaiṣṇavaṃ ca samabhivyāhniyete । tatra vākyena
sambandho'vagamyate । adhikārāntare ca sa bādhito bhavati । tasmānnādhikārāntarā
vagatiḥ । yata evaṃ nimittabhāvepyāvṛttiḥ tasmādvaramādyapadārthasaṃskāratayaivāyaṃ vidhiḥ
kalpitaḥ syāt kimavāntarādhikāreṇa । ārapsyamāna iti varaṃ śeṣiṇameva samarpayatu ।
yadārambhasaṃskārakaṃ tadārambhavataiva kriyata iti puruṣaśravaṇamanuvādaḥ kimavāntarādhikā-
reṇa vṛthā āśritena ।</p>
<p>nanu yadi tulyameva pakṣadvayepi prayojanaṃ kena viśeṣeṇāvāntarādhikārastyajyate
ārambhasaṃskāraḥ parapakṣaśca parigṛhyate tadāha---<q>kiṃ punaravāntarādhikāre gauravaṃ
yena sa tyajyate</q> । uttaraṃ---<q>na khalu kiñ‍cidgauravaṃ, kintvavāntarādhikāra
﻿<pb n="233"/>
eva na sambhabati । kathamasambhavaḥ</q> ? uttaraṃ---<q>nityatvādādyasya padārthasya
nāvāntarādhikārasambhavaḥ</q> । darśapūrṇamāsayorhi ādyaḥ padārtho nityabhūtaḥ anityaṃ
ca viśeṣaṇaṃ bhavati । tena tasyādhikṛtaviśeṣaṇāṃśo nopapadyate । bhedanādīnāṃ tu
anityatvāt yukto'vāntarādhikāraḥ teṣāmadhikṛtaviśeṣaṇatayā vidhānametadyuktamiti pūrva-
pakṣavādī manyate । ataḥ pratiprayogaṃ prayājavadāvṛttiriti yuktam ।</p>
<p>atrocyate---astyatrāvāntarāvikāraprayojanaṃ sakṛdanuṣṭhānarūpam । yathā ca
tatsiddha‍yati । na cedamadhikṛtaviśeṣaṇena bhavati ārapsyamāṇa iti puruṣaviśeṣaṇa-
tvāvagateḥ । tadāha---<q>spaṣṭaścāyamadhikāra iti</q> । nanu tathāpi kimityārambhaḥ śeṣī
na bhavatītyatrāha-<q>na ca nimittaṃ śeṣī(na)bhavitumarhati śeṣitve pramāṇābhāvāt</q> ।</p>
<p><q>nanu nimittametanna bhavati nityatvādādyasya padārthasyetyuktam</q> ।
pariharati---<q>satyaṃ na bhavati nimittaṃ yadyārambhaṇīyā bhedanahomavat karmāṅgaṃ
kalpyeta</q> । yo hyārambhaṇīyāmaṅgamicchati tena darśapūrṇamāsādāvārambha ityāstheyam
nānyathā'ṅgatvasiddhiryataḥ । yaśca darśapūrṇamāsādhikṛtaḥ tasya nedaṃ viśeṣaṇamupapadyate
avyabhicārāt । yastvārambhaṇīyāmaṅgabhūtāṃ necchati na tasya darśapūrṇamāsādhikāro
viśeṣaṇīyaḥ, kintu puruṣātram । na ca sarvaḥ puruṣo darśapurṇamāsārambhavāniti
vyabhicārādyuktaṃ viśeṣaṇam । svatantrādhikāra evāyaṃ na bhavatīti manvāna āha---
<q>kimiti cāsambhāvyamāne cāṅgatve svatantrādhikāre doṣa ukto darśapūrṇamāsa-
samabhivyāhārānnānavagatiruktādhikārāntarasya</q> । uttaraṃ---<q>satyaṃ svatantrādhi-
kāre kalpyamāne bhavatyayaṃ doṣo</q> darśapūrṇamāsasamabhivyāhārabādhātmakaḥ kintu avā-
ntarādhikāra evāyam । nāyamekāntato darśapūrṇamāsādhikārasaṃsparśyadhikāraḥ । kintu
tadupakārakatvādavāntarādhikāra evāyam । na cādyapadārthanityatayā'sya virodhaḥ ।
na cāstyeva nityatayā virodhaḥ । tathāhi---yadi darśapūrṇamāsasamabhivyāhāra
āditastadā tadaṅgamevārambhaṇīyā । tadaṅgatve vā ārambho'pi tadadhikṛtaviśeṣaṇaṃ
bhedanavat । na ca nityasya tadupapadyata iti śaṅkāyāmāha---<q>sarvatra cāṅgāṅgibhāve
niyogaikyaṃ kāraṇam</q> । aṅgaṅginorhi niyogaikye sati aṅgāṅgibhāvo bhavati anyathā
bhinnakāryatve aṅgāṅgibhāvānupapatteḥ ।</p>
<p>bhavatvevaṃ tathāpi kimityāha---<q>na cātra niyogaikye pramāṇamasti
aprakaraṇādhītatvādārambhaṇīyāyāḥ</q> । nanu ārambhasambandhamukhena astyeva tanniyoga-
﻿<pb n="234"/>
pratyabhijñānaṃ yathā parṇamayī juhūrbhavatītyanena abhiprāyeṇāha-<q>kathaṃ nāsti niyogaikye
pramāṇamiti</q> । uttaraṃ---<q>yadi hi svatantrasamabhivyāhṛtaṃ</q> ādyapadārtharūpaṃ ārambha
ityā[rambhaṇīya]yā sahānveti tadā syāt vainiyogikaḥ ādyena padārthena saha tanmukhena
viniyogaikye । iha punarārambhakarturupasarjanībhūtaṃ viśeṣaṇībhūtaṃ ādyapadārtharūpamārabha-
māṇa ityārambhaṇīyayā'nveti । tatrādhikārānvaye sambhavati kimiti vainiyogikaḥ
pirigṛhyate । adhikāriviśeṣaṇatayaivārambhānvayastadviśeṣaṇatvena darśapūrṇamāsayoḥ ।
<q>evamādhikārike sambandhe sati kimiti vainiyogikaḥ parigṛhyate ? prayojana-
bhedo nopapadyate tena parigṛhyata iti ceta ।</q></p>
<p>dūṣayati---<q>sutarāṃ sākṣātpratīyamānādhikāratyāge pramāṇaṃ nāsti ।</q>
na ca prayojanabhedo'pi nāstītyāha---<q>asti ca śabdārthe viśeṣaḥ sakṛt saṃskṛto-
'dhikārī sarvaprayogāṅgatāṃ labhate</q> । asyārthaḥ---adhikāriviśeṣaṇatghepyārambhasya
sādhyatvenaiva viśeṣaṇatvāt svargavat tatsiddha‍yupayogitvamārambhaṇīyāniyogasya । sadhi-
kāre vākye puruṣapradhānaḥ sambandhaḥ iti puruṣārthatvādārambhaṇīyāyāḥ puruṣasyaivārambho-
tpattyanuguṇaḥ saṃskāraḥ ārambhaṇīyayā kriyate । sakṛtsaṃskṛtaśca puruṣo darśaṣūrṇamāsāra-
mbhayogyo jāta iti nārambhaṇīyā''vartate । vainiyogike tu sambandhe[ke]valārambhasaṃskārā-
dārambhasya ca āvṛtterāvṛttiḥ syāt tadāha---<q>vainiyogike punaḥ sambandhe prati-
prayogamāvṛttiriti</q> । iha cedamarthasāram---anārabhyādhītā ārambhaṇīyā । tena
na tāvat sannidhānānniyogaikyam । nāpi parṇatāvat padārthānvayadvāreṇa । adhikāre
puruṣasambandhena puruṣārthatvādārambhaṇoyāyā na sākṣādādyapadārthasambandhaḥ । tena puruṣasyai-
vārambhayogyatāṃ utpādayantī saṃskārikā । na punaḥ kratvaṅgaṃ pramāṇābhāvāt ।</p>
<p>etenedamuktam---ye prayājādiṣvadhikāramāhuḥ teṣāṃ prayājādayo'pi puruṣārthā
eva bhaveyuḥ na kratvarthāḥ tatrārambhaṇīyāvat prayājādibhirapi apūrvodayānuguṇaḥ saṃskāraḥ
kriyate । tadvacca sakṛdanuṣṭhānaṃ teṣāmapi syāditi । dīkṣaṇīyā tu prakaraṇādhītā ।
tena dīkṣiṣyamāṇa iti prakṛtādhikṛtaviśeṣaṇameva । ato niyogaikyājjyotiṣṭo-
māṅgamiti । na ca puruṣasaṃskāradvāreṇāpi kratvanupraveśaḥ svatantrapuruṣasaṃskārāt
sakṛtsaṃskṛtasya sata uttarakālaṃ prayogāṅgatvāt ।</p>
<p><q>yadyevaṃ yadyārambhaṇīyā puruṣasaṃskārikā bhedanahomo'pi kasmāt puruṣa-
saṃskāra eva na kalpyate</q> । uttaraṃ-kalpyamāne'pi pratinimittaṃ <q>vyalīkotpattau
﻿<pb n="235"/>
punaḥ prasaṅgavijñānādāvṛttirevātra</q> । asyārthaḥ---bhinne juhotīti bhedananimitta-
doṣanirharaṇadvāreṇa puruṣaḥ saṃskartavyaḥ । nimittaṃ pratibhedanaṃ doṣotpatteḥ tannirharaṇārthaṃ
punaḥ homaprasaṅgavijñānamastītyāvṛttireva homasya । punaścedanuṣṭhānāviśeṣaḥ tenedaṃ codya-
macodyameva । tatrāpi saṃskāraḥ prakaraṇāt sākṣādadhikṛtasamabhivyāhā[rāt](yoṃ)
<q>bhedanādiṣu nimittānyathānupapattyā tu kalpitaḥ</q> । asyārthaḥ---na bhedanādīnāṃ
puruṣasambandho yena puruṣasaṃskārakatā syāt । kintu te kratvarthā eva । yadi teṣu sākṣā
dadhikāraḥ śrūyeta tadā bhavedevaṃ, kintu niradhikārā eva, bhedanādīnāṃ nimittatvena-
śravaṇāt । niradhikārasya ca prakaraṇādhītasya kratvarthatvameva । animittatā tu adhikā-
riviśeṣaṇatāmantareṇa na sambhavatīti kratvarthādhikṛtapuruṣaviśeṣaṇatā bhedanādīnāṃ
kalpyate ।</p>
<p>nanu puruṣasaṃskārakatvepi ārambhanimittatvādasyārambhāvṛttau kimityāvṛttirna-
bhavati puruṣasaṃskārabhedanahomavadityāśaṅkyāha---<q>iha punarnimittāntarotpāda eva
na bhavatīti nāvṛttiriti viśeṣaḥ</q> । kasmānnimittāntarotpādo na bhavadītyatrāha---
<q>abhinnatvādādyasya padārthasya</q> । eṣo'bhiprāyaḥ---ādyapadārthānuṣṭhāne yogyatā puruṣasya
ārambhaṇīyayā kriyate । ekaścāsāvādyaḥ padārthaḥ । tena taṃ prati yogyatā na bhinnā
yogyatotpattyarthatā ca puruṣasyārambhaṇīyānuṣṭhāne nimittam । ekā cāsau । tena nimittā-
vṛttyabhāvānnārambhaṇīyāvṛttiḥ । tatra punarabhinnasya bhedanamiti siddho nimittabhedaḥ ।
bhedanāntarotpannavyalīkabhedāt tannirharaṇārthaṃtāpi tatra bhinnaiva । tena puruṣasaṃskārakatve
tatrāvṛttirnimittāvṛtteḥ ।</p>
<p>tadidaṃ bhāṣyakāreṇa prayogāntarepi saṃskṛta eva labhyate iti samāne'hanī-
tyapi siddhamiti darśitam । darśapūrṇamāsāvarapsyamāna ityatra lṭṛṭpratyayena anadyatanabhavi-
ṣyadvihitena yasminnevāhani darśapūrṇamāsau kartavyau tasminnevāhani kṛtayā''rambhaṇīyayā
ārambhayogyatā bhavatīti । taccāstyeva । yathā'sau sakṛdārambhaṇīyā kṛtā sā darśapūrṇa-
māsasamānāhassambandhinyeva । yathā caivaṃ tathā daśame yā dīkṣaṇīyādiṣvārambhaṇīyā-
śaṅkā samadhigatā sā somapūrvatvapakṣamāśritya । iṣṭapūrvatve hi saṃskṛtatvāt puruṣasya
nāśaṅkopapadyata ityanavadyam ।</p>
<lg><l>।। 11 ।। arthābhidhānasaṃyogānmantreṣu śeṣabhāvaḥ syāt
tatrācoditamaprāptaṃ coditābhidhānāt ।। 36 ।।</l></lg>
﻿<pb n="236"/>
<p>atra kila samavetārthatve dṛṣṭārthateti manvān āha---<q>nanu ca dṛṣṭādṛṣṭārthatvaṃ
mantrāṇāṃ na sambhavatīti saṃśaya evāyuktaḥ</q> । yasmād <quote>‘arthaikatvādekaṃ vākyaṃ
sākāṅkṣaṃ cedvibhāge syāt’</quote> ityuktam । dṛṣṭādṛṣṭārthatve cārthabhedaḥ । tena mantraikyameva na
siddha‍yati । ekasya mantrasya dṛṣṭādṛṣṭārthatvaṃ nopapadyata iti rāddhāntavacanavyakta‍yabhāvāt
saṃśaya evāyamayuktaḥ ।</p>
<p>rāddhānte hi agnaye juṣṭaṃ nirvapāmīti samavetārtham pariśiṣṭamasamavetārtha-
madṛṣṭārthamiti prayojanabheda āpadyate । pariharati---<q>ucyate</q>---naivātra dṛṣṭādṛṣṭārthatayā
pūrvottarapakṣau yathāsaṅkhyaṃ kriyete । rāddhānte pariśiṣṭasyāpi nāsti adṛṣṭārthatvamiti
ekamantratvāvirodhaḥ ।</p>
<p><q>kathaṃ tarhi pūvottarapakṣau kriyete</q> ? uttaraṃ---<q>samavetārthatayā</q> । punaścodayati-
<q>nanu samavetārthatve sati dṛṣṭārthatvamasamavetārthatve tvadṛṣṭārthatvamiti tadevedaṃ
dṛṣṭādṛṣṭārthatvaṃ pūrvottarapakṣayoḥ</q> । pariharati---<q>naitadevam । satyaṃ samavetārthatve
dṛṣṭārthatvaṃ asamavetārthatve tvadṛṣṭārthatā na śakyate vastum</q> । kasmādityāha---
<q>na parārthasyābhidhānasya kāryāntarakalpanā śakyā</q> । stutyarthamapyabhidhānamarthaprati-
pattyarthameva nādṛṣṭārthaṃ śakyate kalpayituṃ pramāṇābhāvāt । etaccārthavādādhikaraṇe uktam ।
<q>yadi siddhānte'pi dṛṣṭārthatā kathaṃ tarhi samavetārthābhidhānaṃ pūrvapakṣavādī
manyate</q> । yadi hi siddhānte adṛṣṭārthatvalobhena yuktaḥ pūrvapakṣaḥ । uttaraṃ---<q>svārthā-
bhidhānalobhāt</q> । na hi svārthatve sambhavati pārārthyaṃ nyāyyāmiti pūrvaḥ pakṣaḥ ।
stutyarthatve hi pārārthyaṃ samavetadevatāprakāśakatve svārthatvaṃ śabdānāmiti svārthatvalobhena
samavetārthatvaṃ pūrvapakṣavādī manyate ।</p>
<p>atra codayati - <q>yuktaṃ svārthatvaṃ māntravarṇikasavitrādidevatākalpanāyāṃ</q>
savitrādipadaiḥ <q>tāsāmevābhidhānāt । gauṇakalpanāyāṃ tu kathaṃ ?</q> yathāhi gauṇyā
vṛttyā agnireva savitrādipadaiḥ pratyāpyate tadā kathaṃ svārthatā ? gauṇo hi śabdaḥ
parārtha eva । uttaraṃ---<q>atrāpi svārthaḥ prayoga iti siddhaṃ na śabdāntarārtham
stutyarthatayā savitrādipadānāmuccāraṇam</q> । kintu tānyeva devatāṃ pratipāda-
yantīti । tena gauṇapakṣe'pi prayogasya svārthatvameveti siddhaṃ svārthatvaṃ pakṣadvaye'pi ।</p>
<p><q>evaṃ prāpte'bhidhīyate---nātraikāpi kalpanā sambhavati । pārārthyenā-
pyekavākyatvāvagamāt</q> । devatāntarakalpanā gauṇakalpanā vā na sambhavati ।
﻿<pb n="237"/>
stutyarthatayāpyekavākyatvāvagamāt sarvapadānāṃ gamyatāmekavākyatā tathāpi kimityāha-
<q>gamyamāne caikavākyatve siddhaṃ mantrasya samavetārthatvamiti</q> । na pratipadaṃ samavetārtha-
pratipādakatā laghvīti sākṣātpratīyamānaikavākyatā na śakyate'panhotum । tadva-
[śe]na pārārthyameva nyāyyam yathā syonaṃ te <quote>‘ityatrānekavākyatāvagamyate tadā
tadanupraveśasamavetārthabhedena । tathā'trāpi bhavatu ityatrāha---<q>vidyamāne hyarthe vibhajya-
mānasākāṅkṣatvaṃ na nāmāpekṣyate</q> । kalpyamāne cārthe pramāṇābhāvānna tadapekṣatā
śakyate vak‍tum । na hi klṛptāmekavākyatāṃ kalpyo'rthabhedaḥ śaknoti vārayitum ।
syonaṃ ta ityatra bhedo na kalpyaḥ । bhidyamānatvāt sadanakaraṇapuroḍāśapratiṣṭhāpanayoḥ ।
ataḥ siddhaṃ pārārthye'pi keṣāṃcitpadānāṃ mantrasya samavetārthatvam ।</p>
<p>kathaṃ punaḥ savitrādipadānāṃ stutyarthatvamityatrāha---<q>pārārthyaṃ ca darśitaṃ
bhāṣyakāreṇa</q> । savitrādipadāni yajamānaparatvena stutau varṇitāni । tatra ca puna-
rāśaṅkitaṃ yadi yajamānaparāṇyetāni evaṃ tarhi yajamānāśraya ūhaḥ prāpnoti । tatra
ko heturityatrāha---<q>yajamānapakṣa ūhāśaṅkā prasavabalāt</q> । prasavo'nujñā yajamāna-
sambandhinī kīrtyata iti bahuyajamānaprasavakīrtanāya savitrādipade vacanohaḥ śaṅkitaḥ ।
<q>sā cohaśaṅkā'vivakṣāyāmapi prasavasyopapadyata eva prasavakīrtanamiti nādṛtā</q> ।
nirākṛtetyarthaḥ । yadi vivakṣitatā syāt tadā anyatrāpi kīrtanārthamūhaḥ syāt ।
avivakṣitatve tu naitatprakāśane prayojanamastītyanūhaḥ ।</p>
<lg><l>।। 12 ।। guṇaśabdastatheti cet ।। 38 ।।</l></lg>
<p><q>yadi savitrādayaśśabdāḥ nirvāpaikavākyatvādanyārthāḥ evaṃ tarhi
juṣṭāgniśabdāvapi anyārthāveva । tataścāsamavetārthatvaṃ asamavetārthatve cānūhaḥ ।</q>
asyārthaḥ---yadyapyagniḥ samaveta eva karmaṇi tathāpi yajñapatiṃ vardhānitivat
parārthatvāt mantreṇa samavetatvena nābhidhīyate । parārthatā ca nirvāpaviśeṣaṇatvenābhi-
dhānāt । asamavetārthatve ca yajñapatiśabdavadanūhaḥ ।</p>
<p>atra bhāṣyakāro'gniśabdasyaivānūhamāha na juṣṭaśabdasya । tatra kāraṇaṃ
pṛcchati---<q>kiṃ punaḥ kāraṇamagniśabdasyaivānūhaṃ bravīti । na juṣṭaśabdasyāpi</q> ।
uttaraṃ---samavetārthatvepyasambhavāt siddhānte pūrvapakṣe ca juṣṭaśabdenohaḥ</q> । tena
viśeṣābhāvāt tasyānūho nocyate ।</p>
﻿<pb n="238"/>
<p><q>evaṃ prāpte'bhidhīyate</q>---satyaṃ nirvāpeṇaikavākyatvaṃ tathāpi devatā svārthatayaiva
nirvāpamākṣipantī tenaikavākyatāṃ yatīti na pārārthyaṃ śakyate vak‍tum । nirvāpeṇa
vinā yāgābhāvāt devatā svārthaṃ nirvāpamākṣipatīti na parārtho'gniḥ । apārārthye ca
samavetārthatvaṃ samavetārthatve ca vikṛtāvūha iti siddham । na ca ajuṣṭe juṣṭavacana-
mayuktaṃ nirvāpeṇa juṣṭateti । na prāṅ‌nirvāpādajuṣṭateti pariharati---<q>naivedamajuṣṭe
juṣṭavacanaṃ</q> kāryatvena juṣṭārthāvagamāt nirvāpeṇa juṣṭaṃ karomīti sambandhaḥ । na punaḥ
prāṅ‌nirvāpāt juṣṭaṃ santaṃ nirvapāmīti । yata evamabhisambandhaḥ ato'yamāśaṃsāyāṃ
bhūtavaccetyasya viṣayaḥ kāryasyāśaṃsanīyatvāt ।</p>
<p><q>।। evaṃ vā ।।</q></p>
<p><q>atra mukhye gauṇe vā'bhidhāne'sambhava iti kimadṛṣṭārtho bhavedayaṃ mantraḥ
dhānyamasīti taṇḍulāvāpe uta lakṣaṇayāpi tāvat samavetārthataiva nyāyyeti
cintyate</q>---dhānyaśabdena gauṇyā vṛttyā mukhyayā vā taṇḍulābhidhānāsambhavāt
taṇḍalāvāpe kimayamadṛṣṭārtho bhavenmantraḥ uta dhānyasambandhitvāttaṇḍulānāṃ dhānyaśabdo
lakṣaṇayā taṇḍulān pratipādayatīti samavetārtha evāyaṃ mantro bhavatviti cintā ।</p>
<p><q>tatra pūrvapakṣavādī prayogasyaidamarthyābhāvāt adṛṣṭārthatāṃ manyate ।</q>
asyārthaḥ---yadi lakṣaṇayā dhānyaśabdaḥ taṇḍulān pratipādayet tadā dṛṣṭārtho
bhavenmantraḥ lakṣaṇāpi prayogaidamarththajñāne sati bhavati । na cātra dhānyaśabdastaṇḍulaprati-
pādanaparatvena prayukta iti pramāṇamasti । tena lakṣaṇānupapatteradṛṣṭārtha eva mantra iti ।</p>
<p>kathaṃ punaḥ prayogaidamarthyānnāvagamyate dṛṣṭārthatetyatrāha---<q>prayogapradhāno hi
vākyārthaḥ tadabhāve</q> aśāvdyeva kāryakalpanā prāpnoti । prayogo hi vākyārthā-
vagame pradhānaṃ kāraṇam prayogābhāve taṇḍulaprakāśanaṃ kāryamiti śabdaśūnyaiva kalpanā ।
na ca viniyogo no(so)papadyate adṛṣṭenāpi dvāreṇa tadupapatteḥ । tasmādadṛṣṭārthataiva ।
idaṃ cātrabhipretam । viniyogena mantrasya tādarthyamavasīyate na padasya । padatātparya-
mūlā ca lakṣaṇopapattirityabhidhāyakatvenopayogābhāvāt adṛṣṭenaiva dvāreṇa viniyogo
mantrasyeti ।</p>
<p>atrābhidhīyate---nādṛṣṭārthatā sambhavati । kasmādityatrāha---<q>na hi lakṣaṇā
lokavatpratipattihetutayā vārayituṃ śakyate । yathā śālayo bhujyanta
﻿<pb n="239"/>
iti</q> । asyārthaḥ - yadi lakṣaṇā pratipattihetutayā vārayituṃ pāryate tadā adṛṣṭārthatā
syāt । nacaitatsambhavati lakṣaṇāyā api lokavyavahāre pratipattihetutvena darśanāt
śālayo bhujyanta itivat bhavati loke pratipattihetuḥ । atra tu na sambhavatītyatrāha
-<q>na ca sambhavantyāṃ lakṣaṇāyāṃ viniyogo'dṛṣṭakalpanāṃ sahate</q> । tasmāllakṣaṇayā
samavetārtha evāyaṃ mantra iti yuktā kalpanā ।</p>
<p><q>nanu ca prayogābhāvānna padavyāpāravattayā lakṣaṇā śakyate kalpayituṃ
viniyogena mantrasya tātparyāvagamo na padasya । tena dhānyapadaṃ lakṣaṇāvyāpāreṇa
taṇḍulāvagamakamiti na śakyate'vagantum । padavyāpāraścātra cintyate । kasmāditya-
trāha-<q>padavyāpārāśritaścohaḥ satyapi vākyaprayojanatve samavetaprakāśanasya</q> ।
yadi hi dhānyapadasyopyamānapratipādanaṃ vyāpāra ityavagataṃ bhavati tadā vikṛtau
māṃsasyopyamānasya dhānyaśabdenāvagamayitumaśakyatvāt māṃsaśabda ūhyate nānyathā ।
yata eva mantratātparyamātreṇa padavyāpārātmikā lakṣaṇā na siddha‍yati <q>ata eva keci
llakṣaṇaivātra vivakṣiteti manvānāḥ mṛgo'sītyūhaṃ manvate</q> । asyārthaḥ-yāvallakṣaṇā-
paryanto viniyogo na varṇyate tāvat padāśritā lakṣaṇā na siddha‍yati । tena
lākṣaṇikatvaṃ padasyecchatā evaṃ vaktavyam - lakṣaṇayopyamānaṃ vaktavyamiti viniyogārtha
iti । tataśca vikṛtāvapi mṛgo'sītyūhena bhavitavyaṃ na māṃsamasīti । atha tu lakṣaṇā
na vivakṣitā tadā mantratātparyāvagamāt dhinotīti dhānyamiti yaugikadhānyaśabdā-
śrayaṇena taṇḍulapratipādakatvopapatteḥ māṃsepi yogasya sambhavāt ūho na syāt ।
tadāha---</p>
<p><q>anūhaṃ vā manyate । kutaḥ ? arthavādadarśanāt</q> । dhinuhi devāniti
mantrārthavādadarśanāt । bhavatvarthavādaḥ tathāpi kathamanūha ityāha---<q>dhānyaśabda-
prayogasiddhistaṇḍuleṣvarthavādādeva</q> । arthadhādagatadevatādhinvanayogāt dhānyamiti
taṇḍulā ucyante tathā māṃsamapi tena prakṛtivikṛtyoryaugikatvādanūhaḥ ।</p>
<p>atrocyate---<q>mantraprayojanaṃ samavetaprakāśanamityuktaṃ prathame'dhyāye ।
atastadeva tāvatprayojanam</q> । yatpunarapadavyāpārādūho nopapadyata iti tadayuktam
kuta ityāha---<q>lakṣaṇāpi tadāśritaiva gaṅgāghoṣādiṣu darśanāt</q> । asyārthaḥ-
mantrasya samavetaprakāśanaṃ kāryamiti prayojane'vagate kathaṃ tatsiddha‍yatītyapekṣāyāṃ
pratipadaṃ śaktivimarśo bhavati । tatra tāvat dhānyapapadavyatirekiṇāṃ padānāṃ vā[na]
﻿<pb n="240"/>
prakāśanasāmarthyamasti dhānyaśabdasya tu lokaprasiddhalakṣaṇāvṛttyāśrayaṇena upyamāna-
taṇḍulaprakāśanadvāreṇāvāpapratipādakatā sambhavatīti tadāśritā lakṣaṇā''śrīyate ।</p>
<p>yasmānmantratātparyānusāreṇeyaṃ lakṣaṇā na punaḥ lakṣaṇaiva vivakṣitā tasmānnātra
lakṣaṇā vikṛtau, ātmāyattatvātprayogaptya ārṣeṇa dhānyaśabdena lakṣaṇayāpi māṃsasyābhi-
dhātumaśakteḥ tadyuktaṃ tāvat padāntaraṃ prakṣeptavyam । tatra mukhye sambhavati ko nāma
lākṣaṇikaṃ prakṣipet tadāhuḥ---</p>
<p><quote>‘ṛjumārgeṇa siddha‍yantaṃ ko'rthaṃ vakreṇa sādhayet’</quote> iti । ārṣe tu prayoge
kiṃ kriyatām ? । tathaiva prayoge yasyāmapi vikṛtau dhānyaśabdo lakṣaṇayāṃ varṇayituṃ
śakyate tasyāmapyanūha eva prakṛtāviva ārṣeṇaivābhidhānasiddheḥ । nāpyayaṃ yaugiko
dhānyaśabdaḥ śakyate rūḍhereva prayojanasiddheḥ rūḍhyā hi yaugikatve parihṛte tadāśritā
lakṣaṇaiva śreyasī na yaugikatvam । yatra tu lakṣaṇayāpi prayojana[ā]siddhiḥ tatra
bhavatyeva yaugikāśrayaṇam kāryapradhānatvānmantrārthasya yato'yaṃ dhānyaśabdo na yaugikaḥ
tasmāt stutimātramarthavādaḥ, na tu śabdapravṛttaye yogopasthāpakaḥ ।</p>
<p>nanu ca dhānyaśabdasya taṇḍulapratipādanaparatayā prayoga ityanavagame kathaṃ
lakṣaṇetyatrāha---<q>na cātra prayogeṇa prayojanam</q> । kasmādityatrāha---<q>samaveta-
prakāśane hi sa iṣyate</q> । samavetamarthaṃ padaṃ prakāśayatu ityetadarthaṃ prayoga iṣyate ।
taccānyenāpi prakāreṇa siddham । mantratātparyāvagamenāpi pūrvoktarītyā siddhamityatra
prayogaḥ । <q>yadi lākṣaṇiko'pi mantreṣu śabdasyārtho gṛhyate gauṇamukhyopa-
cārastarhi mandaprayojanaḥ syāt</q> । uttaraṃ---<q>na mandaprayojanaḥ, avagatau
tulyaprayojanatvāt</q> । gauṇatvamukhyatvāvagatyavasthāyāṃ tulyaṃ prayojanam । nimitte
viśeṣa ityuktaṃ tṛtīye । nimittāvasthāṃyāṃ viśeṣo mukhyasya nirapekṣaṃ nimittaṃ gauṇasya
1mukhyāvagatisāpekṣaṃ sādṛśyamiti gauṇamukhyayorviśeṣaḥ । imameva viśeṣaṃ darśayituṃ
gauṇamukhyavicāraḥ । anena viśeṣeṇa liṅgaviniyojye viśeṣo na punargauṇamukhyavicāre-
ṇaitaduktam mukhya evāvagatirheturnānya iti । tasmāllakṣaṇayāpi samavetārthatvaṃ mantrāṇā-
miti siddham ।</p>
<lg><l>।। 13 ।। codite tu parārthatvāt vidhivadavikāraḥsyāt ।। 40 ।।</l></lg>
<note>1. R mukhyā evā</note>
﻿<pb n="241"/>
<p><q>kathaṃ punariḍopahūteti iḍāmupahvayasveti śrutyā viniyuktasya mantrasya
kāryāntaraṃ yajñapativṛddhiprakāśanamāśaṅkyate</q> । uttaraṃ---<q>viniyoga evātra
cintyate । kiṃ yajñapatiṃ vardhānitīḍopāhvāne viniyuktaṃ neti</q> । asyārthaḥ---
pratīkenāyaṃ śrauto viniyogaḥ । tatra kiṃ yajñapatiṃ vardhānityapi iḍopāhvāne viniyoge
sati cintā ।</p>
<p>tatra pūrvapakṣī liṅgaprakaraṇābhyāṃ viniyogāntaraṃ manyate । yajñapatitvena yajamā-
nasya vṛddhiviṣayatvena yajñapatiṃ vardhāniti tāvat prakaraṇapāṭhāt prakaraṇino'ṅgam ।
śaknoti cedaṃ yajñapatiṃ vṛddhiviśiṣṭaṃ vak‍tum । asti ca tādṛśo yajñe । tatprakāśanaṃ
ca kratorupakārakaṃ protsāhajananāt । tena tatraivāsya viniyogo bhavati । <q>kathaṃ
punarupakramopasaṃhārayorantarnipatitaṃ vākyāntaraṃ kalpayituṃ śakyate paraspara-
sākāṅkṣatvena padānāmekavākyatvāvagamāt</q> ।</p>
<p>uttaraṃ---<q>viniyogavaśānmantrāṇāṃ yajuṣi kalpanā । vākyatvena nānya-
padākāṅkṣayā syonaṃ te sadanaṃ ithi pradarśitam</q>---asyārthāḥ---yajuṣi yā
mantrāṇāṃ vākyatvena kalpane yadekaṃ vākyamiti sā viniyogavaśāt yāvatāmekatra
viniyogaḥ padānāṃ tāvatāmekārthatvaṃ ekārthatve caikavākyatvaṃ na punaranyapadāpekṣayā
vākyatvakalpanā । yāvanti parasparāpekṣaṇīyapadāni tāvantyekaṃ vākyamiti vākyamiti saiṣā
kalpanā । yathā syonaṃ te ityatra satyapi sākāṅkṣatve viniyogabhedādbhinnavākyatvaṃ
tathehāpi viniyogavaśāt mantravākyabhedaḥ tasmādvibhāgaḥ vibhāgāt kāryabhedaḥ kārya-
bhedāccohabhedaḥ yajamānadvitve bahutve coho'nyathā cānūho yajñapatiśabde pariśiṣṭabhāge
iḍābhede nohabhedaḥ ।</p>
<p><q>evaṃ prāpte abhidhīyate---spādetadevaṃ yadi viniyogāntaraṃ yajamāna-
vṛddhiviṣayaṃ syāt । iha tu kalpyam । na ca kalpyo'rthaḥ siddhasyārthasyā-
vivakṣāyāṃ heturbhavati</q> । asyārthaḥ---upakramopasaṃhārābhyāṃ iha tāvat yajñapatiṃ
vardhānityasya padanibandhanaikavākyatā'vagamyate iḍopahvāne ca śrutyā upakramopa-
saṃhārau viniyuktau । tadekavākyatayā tasyāpi tatraiva viniyogaḥ pratīyate ।
yajñapativṛddhau tu liṅgena viniyogaḥ kalpyaḥ । na ca klṛptaḥ kalpyena bādhituṃ
śakyate । tasmānmantrata eva mantramevālocya yadekavākyatvamavagamyate tadeva
yajuṣa ekavākyatve hetuḥ । yatsyonaṃ ta ityuktaṃ tatra prakaraṇena viniyoge sati
﻿<pb n="242"/>
liṅgenaiva yajuṣo vibhāgo bhedena sambandhaḥ । sadanakaraṇe pratiṣṭhāpane ca liṅgena
viniyogaḥ । ato yuktametat padākāṅkṣānirapekṣaṃ yajuṣo dvitvaṃ parikalpyate । iha
punaḥ liṅgaṃ prakaraṇaṃ ca śrauta eva viniyoga upapadyata iti siddhaṃ pārārthyaṃ iḍopāhvāna-
paratvaṃ ca । tataścānūhaḥ । kenāpi yajamānenopalakṣaṇasiddheḥ vidhivat । yajamāna-
sammitaudumbarītyekenāpi sammāne kṛtārthamiti pradarśitaṃ bhāṣye ।।</p>
<lg><l>।। 14 ।। vikārastatpradhāne syāt ।। 41 ।।</l></lg>
<p><q>nanu sūktavākādhikaraṇe phalamidaṃ āyurāśāsanaṃ āśāsyamānamāyuḥ
phalamityuktam । tenātra phalabhāgitayā na parārtho yajamāna iti kathamatra
pūrvapakṣaḥkriyate</q> ।</p>
<p>samādhatte---<q>satyaṃ phalamidaṃ, natu yajamānena sambadhyamānasyāsya
kaścidviśeṣo vidyate</q> । phalamapyetadyajamānena sambadhyamānaṃ na guṇatayā sambadhyate
tena ta yajñapatimityanena na kaścidviśeṣaḥ yasmāt nāvaśyaṃ phalavattvāya yajamānenā-
yurāśāsanaṃ viśeṣaṇīyaṃ kartṛtayaiva phalamabhisambadhyate tathāpi mantrārthopapatteḥ । na ca
phalavatā phalaṃ prati pradhānabhūtenāyurāśāsanaṃ viśeṣaṇīyaṃ kevalaṃ kartṛtayaivāśāsanānvaye'pi
mantrāvākyasyārthopapatteḥ । <q>ato yajamānasammitaudumbarīvaditi nānyo yajamāno
nāpi phalavattayetyasamavetaṃ manyate</q> । yathā yajamānasammitaudumbarī bhavatītyatra
anyo yajamāno na gṛhyate । na ca phalitayaiva samyadhyate, kintu kartṛtayaiva tathehāpi ।
<q>tena samavetasyāpi yajamānasya parārthatvenābhidhānānna samavetārthatvaṃ
mantrasya</q> । tataścānūho yajñapatiśabdavat ।</p>
<p><q>atrocyate---avaśyamatra 1phalitaivāśāsanaheturiti mantavyam</q> ।
asyārthaḥ---pha़labhāgitaivāśāsanahetuḥ tena yadyapi āśāsane kartṛtvaṃ tathāpi phala-
bhāgitayā prādhānyādapārārthyamityūhārham । <q>kutaḥ phalabhāgitaiva āśāsanahetuḥ ?</q>
uttaraṃ---<q>yatra hi anyataḥ phalāvagamaḥ tatra kartṛtayāpi mantrārtha upapadyata
ityuktam । iha tu mantrādeva phalakalpanā । sa cet phalavattayā na sambadhyate</q>
mantraścet phalavattāṃ na bodhayati tato mantrāt phalakalpanaiva vihanyeta । tadvidhāte ca
<note>1. phalatayaiva</note>
﻿<pb n="243"/>
haratau mantrasyāṅgatvaṃ nopapadyata ityuktaṃ tṛtīye । mantro hi phalaprakāśanena karmaṇyaṅgatāṃ
yāti । aphalatve tu kiṃ bodhayan aṅgatāmiyāt । tasmādaparārthatvādyajamānasya sama-
vetasya prakāśanaṃ tataścohasiddhiḥ ।</p>
<lg><l>।। 15 ।। asaṃyogāttadartheṣu tadviśiṣṭaṃ pratiyeta ।। 42 ।।</l></lg>
<p>agneyī subrahmaṇyetyatra cintyate---kiṃ harivadādayo'pyatrohitavyā neti ।
tadarthamidaṃ cintyate---samavetārthā harivadādayaśśabdāḥ utāsamavetārthāḥ ।</p>
<p><q>kathaṃ punaḥ samavetārthāḥ kathamasamavetārthāḥ?</q> uttaraṃ---<q>yadīndrasya dravyasya
svarūpaṃ prakāśayanti tadā samavetārthāḥ</q> । yadi darbhaistṛṇīta haritairitivat guṇābhi-
dhānadvāreṇendra eva prakāśyate tataḥ samavetendraprakāśakatvāt samavetārthatvam । <q>atha
stutiṃ kurvanti tato na samavetārthāḥ</q> yadi harivattādikaṃ indraṃ stotumucyate tadā-
'samavetārthāḥ ।</p>
<p><q>tatra rāddhāntavādī stutimeva nyāyyāṃ manyate stutyaiva nigadārthopa-
patteḥ</q> । itarathā hi guṇaparatvena lakṣaṇā syāt । rāddhāntopakramo vyākhyātaḥ ।</p>
<p><q>pūrvapakṣyāśaṅkā punaḥ arthavādāt tatsvarūpāvagatyartho nigada iti
buddhirutpadyate</q> । indrasvarūpapratipattyartho'yaṃ nigadaḥ । kathaṃ punaḥ harivattādayaḥ indra-
mupalakṣayituṃ kṣamāḥ na hi teṣāmindrasambandho'vagataḥ yathā haritasya darbhasambandha iti ।</p>
<p><q>atrocyate-arthavādāt guṇasambandhāvagamāt bhavatīndrasvarūpāvagatiḥ</q> ।
kaḥ punarasāvarthavāda ityāha---<q>pūrvāparapakṣāviti darśitam</q> ।</p>
<p><q>rāddhāntastu arthavādo'pi tāvat stutyaivopapadyate svarūpaparatve'rtha-
vādataiva hīyeta</q> । yo'yamarthavādaḥ indrasambandhiharivattādipratipādanaparaḥ so'pi tāvat
stutyaivānvaye sati arthavādo bhavati । yadi pratīyamānārthasvarūpaparo bhavati tadā artha-
vādataiva hīyate । yasmāt stutyarthena vidhīnāmityarthavādatvamuktam । yadi cedaṃ vastu
yathāpratīyamānamevāśrīyate tadā ādimattā syāt kāṇvāyanādyarthapratipādakatvāt
ādimattāprasaṅgaśca vedasya syāt । tasmādayamartho yathāśruto na grāhyaḥ ।</p>
<p>evaṃ tāvadindrasyaivaṃrūpatā nāstītyuktamabhyupagamyāha---<q>tasmādyadyapīndraḥ evaṃ-
svarūpaḥ tathāpi harivattādayaḥ stutyarthā evamu[yu]ktāḥ । śrutistābhyāṃ</q>
﻿<pb n="244"/>
<q>hīdaṃ haratīti copapadyate</q> । indrasya harivattāṃ prati tābhyāṃ hīdaṃ sarvaṃ haratītyupa-
pattiryuktirucyate । tena harivattaiva yuktyā pratipādyata iti jñāyate । evaṃ cābhyupa-
gamyavādamātraṃ mūlayuktimāha । yatra punaḥ svarūpepi pramāṇābhāvaḥ tatra kimanyadataḥ
stuteḥ । yathā ca svarūpapratipattaye nālamarthavādaḥ tathā vyākhyātaṃ bhāṣye । tasmāt
harivadādīnāṃ noho'samavetārthābhidhānāt ।</p>
<p>atra bhāṣyakāreṇānūhaṃ darśiyitvā uktaṃ---<quote>‘‘tattvetanna rocayante yājñikāḥ’’</quote>
iti । tadākṣipati---<q>na rocayante iti kathane kiṃ prayojanaṃ siddhāntānupa-
yogāt । yājñikānuṣṭhānavirodhena ca pratyuta kṣatihetutvāt</q> ।</p>
<p>samādhatte---<q>evaṃ bacanārtheṣu vyāmoha upapadyate</q> । ato vipratipattau
jijñāseyamityarucipradarśanena yājñikānāṃ vacanārtheṣu vyāmoho'stītyucyate । ato
vipratipattau jijñāseyaṃ kriyata iti ।</p>
<p>nigadāntaravidhāne tu na doṣaḥ । athavā yajñikānāmarucipradarśanena nigadā-
ntarameva āgneyī subrahmaṇyetyatrāstīti pradarśayati । tena na kaściddoṣo nyāyasya ।</p>
<lg><l>।। 16 ।। asaṃyogāttadartheṣu tadviśiṣṭaṃ pratīyeta ।। 42 ।।</l></lg>
<p>athedamanyadudāhriyate---<q>nanvatra samavetatvepi guṇānāṃ mantrasya
stutyarthataiva nyāyyā śruteḥ । na ca stutyarthatve'dṛṣṭārthatvaṃ, prarocanayā
dṛṣṭārthatvopapatteḥ</q> । somavikrayiṇo hyekahāyanīstutau prarocanā jāyata eveti
dṛṣṭārthatvam । svarūpe punarabhidheye'ṅgīkriyamāṇe ekahāyanīmātrasya codatatvāt aco-
ditasvarūpābhidhāne'dṛṣṭaṃ kalpanīyam । tasmāt pūrvapakṣa eva nopapadyate । pūrveṇaivādhi-
karaṇena gatārthatvāt ।</p>
<p><q>atrocyate - ayamabhiprāyaḥ pūrvapakṣavādinaḥ sambhavati</q> । ekāhāyanī-
svarūpāpanhavaḥ śakyate kalpayitum । nanu adṛṣṭārthamekahāyanīsvarūpaparatvamityatrāha-
<q>yathāpratipannasya ca prayojanakalpanā</q> । yathābhūtaṃ vastu pratīyate ya[ta]thābhūtasya
prayojanaṃ kalpyaṃ na punaḥ prayojanavaśāt arthapratipattiḥ । tena yadi dṛṣṭaṃ nāsti
bhavatvadṛṣṭaṃ, kintvatra dṛṣṭamapyastītyāha---<q>bhavati ca svarūpādapi prarocanetyadṛṣṭa-
kalpanāpi parihṛtaiva sutarāṃ svarūpāvagameva vikreturbhavati prarocaneti</q> ।</p>
﻿<pb n="245"/>
<p>atra codayati---<q>stutāvapi prarocanā । svarūpāvagame punaḥ gauravādaraḥ
kiṃkṛtaḥ?</q> । pariharati---<q>ananyavyāpāratākṛtaḥ</q> । na hi svarūpaparatve sambhavati
parārthakalpanā ātmānaṃ labhate । svarūpāvagamapakṣe hi tasyai śṛtamityādipadānāṃ
svarūpaparatvam । stutau parārthastutiparatvam । na caitanna‍yāyyam । svārthaparatvasambhavāt ।
tasmātpūrveṇa vaiṣamyam pramāṇānavagamādindrasvarūpasya । iha tu pramāṇāntareṇa svarūpā-
vagamāt guṇipratipattyarthaṃ hi guṇavacanaṃ ityūha eva nyāyyaḥ ।</p>
<p><q>rāddhāntastu-nigadaprayogakāle ekahāyanīdaśāyāṃ nedaṃ svarūpameka-
hāyanyāḥ</q> । tena stutyarthamevāsadapyāropaṇam । <q>bhāvinīṃ pravṛttimaṅgīkṛtyocyata
iti cet</q> । dṣayati---<q>na prayogāṅgatvena svarūpapratipattirutpāditā</q> syāt
bhāvitvāvasthāyāḥ prayoganaṅgatvāt । aprayogāṅgatvepi svarūpapratipattiḥ stutaye
bhaviṣyatīti cet । dūṣayati---<q>stutyarthatvaṃ pratipannaṃ,</q> tarhi nigadasya siddhamasama-
vetābhidhānam ।</p>
<p>nanu sāṇḍasya nirālambanā stutiriti nopapadyate ityāha-<q>upapadyate ca
sāṇḍasyāpi stutiḥ garbhādhānamukhena śṛtādyutpattilakṣaṇaguṇayogaḥ</q> iha stuti-
rupapanneti hetoravikāro'nūha ityarthaḥ ।</p>
<lg><l>।। 17 ।। liṅgaviśeṣanirdeśātsamānavidhāneṣvaprāptā sarasvatī
s‍trītvāt ।। 45 ।।</l></lg>
<p><q>nanu cātra prātipadikārthasyaiva pradhānatvāt naiva liṅgavacanānurodhena
saṅkoca upapadyate samānavidhānepi pāśasyeva</q> । yathā pāśasya prādhānyānnotkarṣo
mantrasya । tasmāt pūrvapakṣa evātra jyāyāniti ।</p>
<p><q>atrocyate - syādetadevaṃ yadi liṅgādvacanācca niṣkṛṣṭāntaraṃ sarvanāma-
śabdenābhidhīyate</q> । asyārthaḥ - sannihitavacanatvāt sarvanāmnāṃ yādṛśaṃ sannihitaṃ
tādṛśamevābhidhīyate । liṅgavacanayuktaṃ ca sannihitamiti tathābhūtameva prātipadike-
nāpyabhidhīyate iti viśiṣṭaviṣayatvāt prātipadikasyaiva viśiṣṭe viniyogaḥ । pāśe
punaryuktaṃ pāśamātrābhidhānāt ।</p>
<p><q>nanvatrāpi sarvanāmnā vacanaviniyuktena vibhaktirahitena sannihitamātraṃ
saṅkhyāliṅgaviyuktamucyate yadvastuvṛttena saṅkhyāvalliṅgavacca</q> । etaduktaṃ bhavati-
﻿<pb n="246"/>
yadyapi sannihitasya vastunaḥ saṅkhyāliṅge staḥ tathāpi sarvānāmamātreṇa vibhaktirahitena
paśutvamevocyate vibhaktyā tu saṅkhyāliṅgayorabhidhānam । tena prātipādikena meṣyā
api sannihitatvādabhidhānaṃ śakyate kartum । prātipadikaṃ ca liṅgādvalīyaḥ । tasmāt
prātipadikārtha evānena mantreṇābhidhīyata iti liṅgavacanānurodhena saṅkoco yuktaḥ ।</p>
<p><q>evaṃ prāpte'bhidhīyate - satyamevaṃ saṅkhyāvalliṅgavacca yattadevābhidhīyate
sarvannāmnā</q> । nanu saṅkhyāliṅgavibhaktibhiśca saṅkhyā'bhidhīyate ṭābādibhiśca strītvaṃ
tathāpi tvatra[kiṃ]liṅgavaditi cintāyāṃ sannidhānādva‍yaktireva pratīyate na punaḥ paśutvam ।
<q>vyaktiścet sarvanāmnā pratīyate na liṅgavacanaviyuktā śakyate pratipattuṃ,
tasyāstadyuktatvāt pāśavat paśutvavacca</q> । yathā pāśatvaṃ pāśaprātipadikena
saṅkhyāliṅgarahitaṃ vaktuṃ śakyate evaṃ paśutvavacca, yathā paśutvaṃ paśuprātipadikena
vyaktimātraṃ liṅgasaṅkhyāviyuktaṃ sākṣācchabdena sannidhāpitaṃ prāsmai paśave agniṃ bharata
ityevaṃvidhe vākye pratyetuṃ śakyate tathā vyaktirna śakyate ।</p>
<p><q>nanu vyaktimātraṃ saṅkhyāliṅgayorāśrayabhūtaṃ pratīyatāṃ tasyāpi sanni-
hitatvāt</q> । pariharati - <q>keyaṃ vyaktimātratā nāma yā sarvanām‍nocyate</q> ।
uttaraṃ---<q>sannidhānāviśeṣāt sannihitavyak‍timātraṃ pratīyatāmiti</q> । yā vyakti-
rliṅgasaṅkhyānvitā tasyāḥ svarūpamapi sannihitaṃ, tena svarūpasyāpi sannidhānāviśeṣāt
bhavatyeva sarvanāmnā'bhidhānamiti rāddhāntī vadati । <q>sannihitaṃ cetsāmānyaṃ na tat
sarvanāmaprātipadikābhidheyam sannihitavacanatvāt sarvānāmnām</q> sannihitamātraṃ
yadi sāmānya tadā sarvanāmnā na śakyate vaktuṃ samānyasya vāstavasannidhānā-
bhāvāt । vyaktireva hi vāstavena sannidhānena sannihitā bhavati । sāmānyaṃ tu
śabdena sannidhāpyate । yadītyasaṃśayepi saṃśayavacanam । tasmāt vibhāgaśaḥ prāti-
padikenāśrayamātraṃ vibhaktyā saṅkhyā liṅgamiti vibhaktyartho na śakyate'navagantuṃ
ṛte paśuśabdasāmānādhikaraṇyāt । tacca nāsti । ataḥ sakalaprātipadikārthāvagateḥ
savibhaktikaprātipadikārthāvagatireva sannidhānopādhinānveti । vākye saliṅgasaṅkhyā
vyaktiḥ sannidhānopādhinā idaṃśabdenābhidhīyamanā asya vākyasyārthaḥ । ato na
strīliṅgayuktaṃ dravyamātraṃ vākyārthe'nvitatayā śakyate pratipattumityanimittamapadārthaḥ
sārasvatī । animittatve cāpadārthatve ca tādarthyaṃ mantrasya । tasmādyuktameva strītvāt
sārasvatī adhriguvacanamaprāpteti । tārtīyapaśvadhikaraṇapūrvapakṣaprayojanavicāro'yamityuktaṃ
bhāṣye । tena prayojanaṃ na vaktavyam ।</p>
﻿<pb n="247"/>
<lg><l>।। 18 ।। āmnātādanyadadhikāre vacanādvikāraḥ
syāt ।। 50 ।।</l></lg>
<p><q>keyaṃ vādhacintā aprāpticintā vā ?</q> । anenāsaṅgatimāśaṅkate । yadi
irāpadena girāpadaṃ prāptameva bādhyate iti tadā dāśamikī cintā । atherāpada-
viniyoge sati girāpadasya prāptireva nāstīti cintyate tadā prāpticinteyaṃ tṛtīye
saṅgatā viniyogābhāvarūpatvāt । ubhayaṃ caitannopapadyate ūhalakṣaṇe । samādhatte---
<q>satyamevaṃ bādhaprāpticintehalakṣaṇe na saṅgateti kāryārthatve tacchāstraṃ na
prāpta‍yarthaṃ itīhaiva cintopapadyate</q> । asyārthaḥ - girāpadakārye guṇavacana irāpadamanena
śāstreṇa vidhīyate airaṃ kṛtvodgeyamiti । na punaḥ sāmni irāpadaprāpta‍yartham । tataśca
yajñāyajñīye sānni stutirūpaṃ kāryaṃ kartuṃ pravṛtte girāpadena vinā kartumaśakteḥ girāpade
ākṣipyamāṇe eva tatkārye irāpadaniyamāt tadevopādīyate । tena kāryavaśene-
rāpadayuktasāmaprayogo vikṛta ityūhalakṣaṇa evāyaṃ cintopapadyate । stutilakṣaṇakāryā-
deva hi girāpadaṃ prāpnoti nopadeśāt na girāpadaṃ sāmnyupadiṣṭaṃ tenerāpadamapi nopadi-
śyate । kintu tadapi kāryādevohyate ।</p>
<p><q>nanu sāmopadeśādṛgapi upadiṣṭaivetyupadeśādeva prāptiḥ</q> । sāmnaḥ
stutāvupadeśāt ṛcā vinā tadaśakteḥ sāmāpyupadiṣṭaiva[ṣṭameva] । pariharati---
<q>narca upadeśassambhavati prādhānyādakṣarāṇām । nahi pradhānaṃ guṇaṃ pratyu-
padiśyate</q> ।</p>
<p>kathaṃ punaḥ stutinirvṛttirityāha---<q>māṇavakavadetadbhaviṣyatīti vakṣyāmaḥ</q> ।
yathā ācāryakaraṇavidhinā upanayamaṅgabhūtaṃ prayuñjānena māṇavakaḥ prayujyate tathā ṛgapi
stutyā svasādhanaṃ sāma guṇakarmabhūtamākṣipatyeveti vakṣyāmaḥ । tasmāt kāryata eva
prāptiḥ ṛcaḥ padānāṃ cetīhaiva cintanīyam ।</p>
<p><q>nanu kāryato'pi prāptau bādha evāyaṃ aprāptirvā</q>, pariharati-<q>aprāptirhi
upadeśaviṣayā । prāptiviṣayaśca bādha iti nobhayamapyasti</q> । viniyogo hi
upadeśaviṣayastṛtīye cintitaḥ । aprāptasya ca bādho daśame । iha tūpadeśo nāsti
nāpi prāptirastīti । kasmādupadeśo nāstītyāha---<q>na cākṣarāṇi stutāvupadi-
śyanta ityuktam</q> ।</p>
﻿<pb n="248"/>
<p>nanvirāpadopadeśe kathaṃ girāpadasya prāptiriti pūrvapakṣa ityatrāha---<q>atra pūrva-
pakṣo1 na kāryaṃ sāma[mnaḥ]stuteḥ pṛthagbhūtaṃ [i]ṣṭamastīti</q> । irāpadaṃ hi kāryaṃ-
[rye]vidheyaṃ, kāryaṃ ca stuteranyadiha nāsti tatra sāmavidhānānnaiva padopadeśāvakāśo-
'sti । tenerāpadasya girāpadasya copadeśābhāvāt tulyatvaṃ tulyatve ca vikalpaḥ ।</p>
<p>kasmāt punastutāvavidhānamityāha---<q>sāmasādhyaṃ hi kāryamucyate । taccā-
sāmaviruddham</q> । tathāpi kathaṃ vikalpa ityāha---<q>na girāpadasyāpi tadapahartuṃ
śakyata iti vikalpaḥ</q> ।</p>
<p><q>atrocyate---satyamevaṃ sāmnaiva stutiḥ kāryā । tathāpi girāpadaṃ naivātra
bhavitumarhati niyatatvādirāpadasya । kva punarayaṃ niyamaḥ ? stutyabhidhāna
iti brūmaḥ</q> । stutirūpe guṇābhidhāne ayaṃ niyamaḥ irāpadenaiva guṇābhidhānaṃ kuryāditi ।
<q>nanvetadacoditaṃ stutāvityuktam</q> । asyārthaḥ---yadyakṣaraiḥ guṇābhidhānaṃ kāryamiti
codiṃta syāt tadā tatrākṣaraviśeṣaniyama ucyate । nacaitadasti sāmasādhyatvāt stute-
rityuktam ।</p>
<p>pariharati---<q>satyamacoditaṃ niyogānupraveśādādaraṇīyamirāpadavidhau</q> ।
asyārthaḥ---yadyapi sāmnaḥstutāvupadeśaḥ tathāpyārthamakṣarāṇāṃ sādhanatvaṃ na śakyate'pahnotum ।
tacca niyamavidhāvādriyate, tasyāpi niyogānupraveśāt । ato'rthaprāptasādhanabhāvā-
śrayaṇena niyamo'yaṃ kriyate vratavat । yathā payovrataṃ brāhmaṇasyeti arthaprāptaśarīradhāraṇā-
śrayaṇena payoniyamastathehāpi । ato na vikalpaḥ । irāpadasyāṅgatvāt tasyaivopādānaṃ
tena vinā stutiviniyogāsiddheḥ ।</p>
<p><q>yatyuna</q>ridaṃ bhāṣyakāreṇa kva tarhi sāmānyopadiṣṭaṃ bhaviṣyatīti coditaṃ, tathā
sāptadaśyavadvikṛtiṣu girāpadasyāṅgatvāt tasyaivopādānaṃ tena vikṛtau nivekṣyata iti
parihṛtam । <q>tadayuktamiva pratibhāti</q> । kasmādayuktaṃ ? <q>upadeśādvikṛtāviti ca</q> ।
yasmātsāmānyopadiṣṭavidhāna upadeśa āśritaḥ sa ca nāstīt‍tuktam tathā vikṛtāviti
yaduktaṃ tadapyayuktam । kathamayuktatetyāha---(nyāhṛta) <q>tatparisāmādiṣu nopapadyate</q>
parisāmādīnāṃ vikṛtitvābhāvāt vikṛtau niveśau bhaviṣyatītyetattāvat parisāmādyabhi-
prāyaṃ nopapadyate teṣāṃ vikṛtitvābhāvāt । kratvantare punaḥsomavikāre kāryataḥ
<note>1. mā. nākāryaṃ</note>
﻿<pb n="249"/>
karaṇopakārataḥstuteḥ prāptatvāt tatraiva irāpadaniyamādirāpadameva । tena nāsti girāpa-
dānupraveśaḥ ।</p>
<p><q>atrocyate---sāmāvāntarakāryamaṅgīkṛtyaitaduktam</q> । sāmno hi stutiḥ
paramakāryaṃ, avāntarakāryaṃ tu parisāmādikāryamabhipretya vikṛtāvarthavadityuktaṃ bhavati ।
bhavati ca stuteḥ parisāmādikāryaṃ kratvantarbhūtaṃ tenātra vihitamirāpadaṃ parisāmakārye
na prāpnoti atastatrārthavattā bhaviṣyatīti sūktam ।</p>
<p><q>kathamupadeśaḥ samarthanīya</q> iti codyānubhāṣaṇam । sāmata eva sāmopadeśena
ya ākṣepaḥ sa upadeśo'bhimataḥ । nanvevamapi parisāmādiṣu vikṛtiśabdaḥ kathamitya-
trāha-<q>vikṛtiśabdaścānyatvābhiprāyaḥ</q> । anyatrārthavattā bhaviṣyatītyabhiprāyaḥ ।</p>
<lg><l>।। 17 ।। apragāṇāncabdānyatve tathābhūtopadeśaḥ syāt ।। 54 ।।</l></lg>
<p><q>kathaṃ punaratra saṃśayaḥ ? yāvatā apragītasya stutisādhanatvānupapatteḥ
pragāṇenaiva bhavitavyam</q> । uttaraṃ---<q>taddhitanirdeśādeva</q> । evadeva vivṛṇeti---
<q>pūrvapakṣavādino'bhiprāyaḥ avikṛtādirāpadādayaṃ taddhitaḥ matau chaḥ</q> sūktasāmnoḥ
ityasminnadhikāre vimuktādibhyo'ṇ iti matvarthe sāmaviṣaye'ṇ‌pratyayo'yam । sa
cāvikṛtādirāpadāt । tasmādavikṛtamevedamirāpadam । yadi hi vikṛtaṃ prayujyate tadā
vikārānurūpastaddhitaḥ syāt । vikāre sati ā irā itiśabdarūpaṃ, tattu vimuktādiṣu
na paṭhitamiti matau cha iti cha eva syāt । na cāsāvasti । tasmādavikṛtamirāpadaṃ
prayoktavyamiti ।</p>
<p><q>kaḥpunaratra taddhitārthaḥ</q> । pṛcchataścāyamāśaḥ-vikārārtha evāyaṃ taddhitaḥ ।
gānarūpaśca vikāraḥ prāpta evānūdyata iti । uttaraṃ---<q>irāpadayuktaṃ gānaṃ kartavyaṃ
matvarthe'yama(ya)ṇ‌pratyaya ityarthaḥ । tasya pratipadoktatvāt lakṣaṇapratipadoktayoḥ
pratipadoktasyaiva grahaṇāt ।</p>
<p><q>nanu cāpragītatvādyoga eva gānayoga eva na sambhavati</q> । pariharati-
sambhavati tadyogaḥ, tatkāryakaraṇatvāditi</q> । ayamabhiprāyaḥ-sāmakāryakaraṇatvā-
ttasya bhavati sāmnastatsambandhitvaṃ tasmādapragītopadeśo'yaṃ taddhitāntopadeśena jñātaḥ ।
<q>rāddhāntavādino'pi taddhitanirdeśādeva svarūpamātropadeśānavagatiḥ</q> । asyārthaḥ-
﻿<pb n="250"/>
nāyaṃ vimuk‍tāditvāttaddhitaḥ । kintu tasya vikāra iti । yathā caivaṃ tathā'tra vakṣyāmaḥ ।
vikārataddhite'smin svarūpamātropadeśo nāvagamyate । gānapratyākhyānena svarūpamātro-
padeśo nāvagamyate । <q>ko'bhiprāya</q> iti pṛcchato'yamabhiprāyaḥ---bhavatu vikārataddhitaḥ
tathāpi apragāṇarūpo vikāro vidhāyiṣyata iti ।</p>
<p>uttaraṃ---<q>vikāravidhāne hi svarūpavidhānānupapattiḥ vikārasya svarūpasya
ca vidhāne vākyabhedaprasaṅgāt</q> । bhavatu tarhi vikāramātravidhānaṃ ityatrāha---
<q>na cāvihite svarūpe vikāramātravidhānamupapadyate</q> । nirāśrayasya tasyānupapatteḥ ।
na ca vācyamaupādānikaḥ svarūpavidhirbhaṃviṣyati irāpadavikāro hi asatīrāpadopadeśe
nopapadyata iti arthādirāpadākṣepa ityavaśyāśrayaṇīyaprathamopanipātisvarūpavidhinaiva
vidherupapatteḥ vikārasya gītisvarūpasya arthaprāptānuvādasambhavāt । tasmādvikārasyāyamanu-
vādaḥ । svarūpamātraṃ tu vidhīyate ।</p>
<p><q>kena punaḥ prāptasyānuvādaḥ ? kāryata eva</q> । na hyavikṛtaṃ sāmnaḥ kāryakaraṃ
bhavati । kāryaṃ hīrāpadaṃ vihitam । kathaṃ ca tatsāmakārye bhavati yadi pragītākṣara-
kāryaṃ bhavati । tasmāt kāryata eva gānaṃ prāptasanūdyate ।</p>
<p>kasmāt punaḥ avikārataddhito'yaṃ uktametat vimuk‍tāditvādayaṃ taddhita
ityatrāha---<q>vacanasaṃyogācca nārthāntare taddhita āśaṅkanīyaḥ</q> । na girāgireti
brūyāt iti prakramāt vacanamuccāraṇamavagamyate । tenerāvacanamiti vacanasambandhānna
vimuk‍tāditaddhito'yam । sām‍ni viṣaye hi sa taddhitaḥ । na cerāpadoccāraṇamātraṃ
sāma, kiṃ tarhi ? sāmāvayavaḥ । yaccoccāraṇaṃ gītātmakaṃ bhavati tacchabdavikārātma-
kamiti vikārataddhita evāyam । tasmādvikārānuvāda evāyam । yato'yaṃ
svarūpamātropadeśoṃ na gītiprakhyātaṃ ata evāvikṛtāt taddhitotpattiradoṣaḥ । pratyuta
vikṛtāttaddhitotpattireva doṣaḥ । vikṛtasya vikārābhāvāt ।</p>
<p><q>atha viśiṣṭavidhānaṃ kasmānna bhavati</q> apragāṇarūpavikāraviśiṣṭamirāpadaṃ
kasmānna vidhīyate । uttaraṃ---<q>sakṛttaddhitayorubhayoḥ sambandhāvagatiḥ</q> kriyā-
kārakayoriva kārye yasya vidhānaṃ tasya kutaścitkārye vidhānam yathā somena yajete-
tyadhikāra vidhau । tatra ca parasparānvayāvagame sati viśiṣṭavidhānaṃ yathā somena
karaṇabhūtena avacchinnāyā yāgakriyāyāḥ । iha ca stutikārye irāpadasya vidhānam ।
﻿<pb n="251"/>
na ca vikāro viśeṣaṇam । kintu vikāraṃ prati tasya viśeṣaṇatvam । tena kṛttaddhiteṣu
pratyayārthapradhāneṣu pratyayārthaviśiṣṭaprakṛtyarthavidhānaṃ nāsti viśeṣaṇaviśiṣṭabhāvānavagamāta ।</p>
<p>kiñca yugapadvidhānamapi kriyākārakavannopapadyate prakṛtiprāptisavyapekṣā hi
vikārā bhavanti । kāraṇakartṛnirdeśāśca ṇvulādayaḥ kriyāprāptisavyapekṣāḥ । prāptāyāṃ
prakṛtau tatsavyapekṣasya vikārasya viśeṣaṇatvena vidhānaṃ nāprāptāyām । tathā kriyāyāṃ
prāptāyāṃ ṇvulādayo'kriyāviśeṣaṇatvena kartrādīnyapayeyuḥ nānyathā । pratyayārthasyaiva
pradhānatvāditi nāsti viśiṣṭavidhānam । tasmāt prakṛtividhānameva nyāyyam na
viśiṣṭavidhānamiti ।</p>
<p>yat‍tu <q>prayojanaṃ bhāṣyakāreṇok‍taṃ praprapadaṃ praprīpadaṃ vā prayok‍tavyaṃ
pūrvapakṣe rāddhānte ca praprīpadameveti । tat pūrvādhikaraṇasyaiva pradarśitamiti
pratibhāti</q> । tattvayuk‍tamiheti bhāvaḥ ।</p>
<p>samarthayate---<q>yatpunarubhayorapyadhikaraṇayoḥ iti na doṣaḥ</q> । kimiti
punarirāpadaṃ parityajya anyatprayojanamuk‍taṃ tadāha---<q>kathamiti</q> । uttaraṃ---<q>tadge-
yamityupadeśena vikalpo nāpragītāśaṅkā</q> । upadiṣṭatvānna vikalpaḥ tadgeyaṃ āī
rācādākṣāsāi gānavidhānācca nāpragītāśaṅkā । praprapade punaḥ ubhayamidaṃ nirasanīyamiti
tadevādhikaraṇadvayasya prayojanam ।</p>
<p><q>iti śrīmahāmahopādhyāyaśālikanāthamiśrakṛtau
ṛjuvimalāyāṃ pañcikāyāṃ navamādhyāyasya
prathamaḥ pādaḥ</q></p>
﻿<pb n="252"/>
<p><q>।। navamādhyāyasya dvitīyaḥ pādaḥ ।।</q></p>
<lg><l>।। 1 ।। sāmāni mantrameke smṛtyupadeśābhyām ।। 1 ।।</l></lg>
<p>atra bhāṣyakāreṇa kiṃ gītiviśiṣṭaṃ mantravākyaṃ sāma uta gītimātrameveti
vicārya varṇakāntaramārabdham । kiṃ nityānyūhasāmāni utānityānīti । tatra varṇi-
te'pi kasmādvarṇakāntaramityatrāha---<q>atra dvitīyādhyāyacintayā sahārthāntara-
varṇanaṃ saptamādhyāyena sahāpaunaruktyakathanārtham । iha punaruttaravivakṣayaiva
parihāraḥ । atra pūrvottarapakṣāvaparihāryāveveti adhikaraṇāntaravarṇanā</q> ।
asyārthaḥ---yasmādiha navame uttaravivakṣayaiva punaruktiparihāraḥ atrāpi parihāre pūrvottara-
pakṣaracanā kartuṃ na yuktā । na ca tāva(sā)parihāryāvevetyadhikaraṇāntaravarṇanaṃ kartuṃ
śakyate, sūtrakāreṇa sākṣāt kṛtatvāt tasmādetaddoṣa1parihārāya varṇakāntaraṃ kṛtam ।</p>
<p>kasmātpunaratrottaravivakṣayaiva parihāro yāvatā dvitīyenādhyāyena sahānyathaiva
paunaruktyaṃ parihṛtam । dvitīye hi pragītepi mantravākye sāmti mantratrevidhyaṃ siddha‍yati ।
2tadarthaṃ ca gītiṣu sāmākhyetyuktam । tena naitena a(ta)tra prayojanaṃ gītimātraṃ sāmeti
tatrāha---<q>dvitīyena saha yadarthāntaravarṇanaṃ tatsaptamādhyāyacintayā saha[ā/?/]
paunaruktyārthaṃ</q>, saptamādhyāyacintayā tu yatpaunaruktyaṃ tasyottaravivakṣayaiva parihāraḥ ।</p>
<p>nanu nityānityavicāro'yamihāsaṅgata ityatrāha---<q>idaṃ cādhikaraṇamuttara-
cintārthamaupoddhātikamiti</q> । yadi nitya ūhaḥ tataḥ auk‌thikyamūhasāmasvarūpa-
nirṇayaprayojanaṃ sūtrajātaṃ jaimininā nārabdhavyam । prārabhyamāṇaṃ vā svarūpavarṇanāya yathā-
vasthitasvarūpakathanāya na kāryaupayikatayā kāryabhūtohopāyatvena na prārabdhavyam ।
atha tu kṛtaka ūhastato yathānyāyaṃ yathāvacanaṃ cohaḥ kartavya iti tatparamauk‌thi-
kyamārabdhavyam ।</p>
<note>1. R doṣabhayena</note>
<note>2. R traividhyasiddha‍yartha</note>
﻿<pb n="253"/>
<p>nanvanityatvepyavakāśo nāsti tasyāpi paṭhitatvāt ityatrāha---<q>ūhaśca tadanu-
sāreṇa nyāyānusāreṇa</q> paṭhito'pi tyaktavyo'paṭhito'pi paṭhanīya iti vyāmohasyāpi
sambhavādekāntataḥ pāṭhaparatantrairna bhavitavyamiti1bhāvaḥ ।</p>
<p>tatra svādhyāyavat chandogānāṃ nityavadupacāraṃ vyapadeśaṃ ca dṛṣṭvā cikīrṣita
ūha ityūhopadeśabhrāntyā anityatāparo'yamupadeśa iti bhrāntyā pūrvaḥ pakṣaḥ । cikīrṣito
hi kartumiṣṭaḥ iṣṭaśca[ā/?/]nitya eva bhavati । anityasya nyāyāpetatve'niṣṭatvasambhavāt ।</p>
<p>rāddhāntastu eke tāvadaukthikyaṃ jānanto'pi sāmohanaṃ pratyālasyāt anye-
nauktikyavidohitaṃ sāma paṭhanti । anye punaḥ aukthikyaśāstrāparijñānāccohituma-
jānantaḥ paṭhanti । aukthikyaśāstrāparijñānaṃ punarālasyena । gurusevāṃ pratyaśakyatā-
ca(ktyā vā)grahaṇadhāraṇaviṣayā । tadidaṃ 2paṭhanaṃ svādhyāyavadupacārasya mūlam ।
nityavatpāṭhānnityabhramo'yaṃ chandogānāṃ cikīrṣita iti । pratyuta kāryatāmūhasya jñāpaya-
tyupadeśaḥ । kartumiṣṭatvābhidhānāt । yata evamanitya ūhaḥ tasmānna‍yāyāpetaṃ nohita-
vyamityāha । avakāśa3sambhavān‍nyāyaścintyate ।</p>
<p><q>।। karma vā vidhilakṣaṇam ।।</q></p>
<p>ihākṣepeṇa pravartata ityucyate bhāṣyakāreṇa । <q>kaḥ punarasāvākṣepaḥ ?</q> uttaraṃ-
<q>rathantaramiti dvitīyānirdeśastāvat upanyastaḥ, tatra ko'bhiprāyaḥ ?</q> uttaraṃ
<q>---ākhyātārthavācini</q> nāmni4 dvitīyā śrūyamāṇā na karmākhyasya kārakasya
īpsitatamatvaṃ vihanti karmamukhyadvitīyāntanāmadheyapradarśanena kriyāyā evepsitatvāt
yathā odanapākaṃ pacatītyasmin vākye odanasyepsitatamatvāvighātaḥ pāka eva hi
prādhānyena nirdiśyate । evamatrāpīti hetau dvitīyopanyāsaḥ ।</p>
<p>yatpunaridamuktaṃ akarmakāle prayogāt <q>pradhānakarma sāmeti tadayuktamiti
manyante । kathaṃ</q>? uttaraṃ---<q>yadi prādhānyamṛco bruvate mīmāṃsakāḥ tarhi arthābhi-
<note>1. R na paṭhitavya</note>
<note>2. R paṭhitaṃ</note>
<note>3. A kāśāsambhava</note>
<note>4. A sām‍ni</note>
﻿<pb n="254"/>
<q>dhānavyāpṛtāyā eva ṛco guṇabhūtaṃ sāmeti bruvate</q> । asyārthaḥ---akarmakāle
sāmnaḥ prayuktatvāt punaḥ karmaṇi prayogo na syāditi saṃskārakarmapakṣe dūṣaṇamāpadyate
taccedama(ca)dūṣakṣam । ye ca saṃskāratāṃ sāmno manyante tepyarthābhidhānaṃ kurvantyā ṛcaḥ
saṃskārakaṃ sāmecchanti । tatra yadyakarmakāle saṃskṛtayā1 vā arthābhidhānaṃ kratūpayogi
kṛtaṃ bhavet tadā punaḥ kratau kāryābhāvāt ṛcaḥ saṃskāro na kriyeta । nacākarmakāle
abhidhānaṃ stutyā smṛtyā vopayujyate । yathā nopayujyeta tathā''ha---<q>stutistāvatka-
rmakāle eva coditā prayājādivat pṛṣṭhaiḥ stuvata ityādibhiḥ । smṛtirapi</q>
karmakāle cārthāt prāpnoti । karmakāla eva smṛterapekṣitatvāt2 । nahi asmṛtamanuṣṭhātuṃ
śakyata iti । tena karmakāle stutaye smṛtaye vā'rthābhidhānasiddha‍yarthaṃ punaḥ sāmnaḥ
prayoga upapadyate । yato'rthābhidhānaviśiṣṭāyā ṛcaḥ saṃskāre'ṅgīkriyamāṇe na
kaściddoṣaḥ । evaṃ cennaiva ṛcaḥ prādhānyamicchanti tepya(sa)dṛṣṭasaṃskāraṃ bruvate yena
punaḥ kratau prayogo na syāt । <q>yadyakarmakālamadhyayanaṃ 2stutyā smṛtyā vā nopa-
yujyate tarhi akarmakālasyādhyayanasya kiṃ prayojanamiti cet</q> ।</p>
<p>uttaraṃ---<q>bhavatu tasya dṛṣṭaṃ adṛṣṭaṃ vā prayojanaṃ</q> kiṃ na etena prayojana-
vicāreṇa । karmakāle tāvat guṇabhūteti siddhaṃ (karmakāle) dṛṣṭārthatvāt abhidhānasya
anabhivyaktasyānabhidhāyakatvāt ।</p>
<p><q>atrocyate---aviṣayajño mātṛmān asyādhikaraṇasya । kathamaviṣa-
yajñaḥ</q> ? uttaraṃ-<q>atrāpi hi naiva karmārthatāmaṅgīkṛtya guṇapradhānabhāvaścintyate
gīterakṣarāṇāṃ ca, kiṃ tarhi prāṭhamātrābhiprāyā eṣā cintā</q> । asyārthaḥ---na
karmāṅgabhūtāṃ gītiṃ gṛhītvā kimakṣarāṇāṃ pradhānatvaṃ gīterguṇabhāvo yadi vā viparītaṃ-
mitīyaṃ cintā । kintu svādhyāyotpannasāmasvarūpamāśritya cintyate---iyaṃ kiṃ gīte-
rakṣarābhivyaktirūpatvāt savadaivākṣarābhivyaktyarthatā avaghātādīnāmivāvahanyamānārthatā,
athavā sarvatra svapradhānataiva anīpsitakarmayuktānāmiva hiraṇyabharaṇādīnāmiti ।</p>
<p>tatra rāddhāntastāvat akṣaragrahaṇasyāpi kāryopayogitayā na śakyate'nīpsita
tvaṃ vak‍tum iti saṃskāra evedamiti prakrāntaḥ । pūrvapakṣavādī tu ākṣipati---<q>satya</q>-
<note>1. R saṃskṛtācca</note>
<note>2. ” śrutyā</note>
﻿<pb n="255"/>
<q>manayā yuktyā prāp‍noti guṇabhāvaḥ sāmnaḥ</q> । kiñca karmakāle yadadhyayanaṃ tatrā-
bhidhānamaprayojanaṃ stuteḥ smṛteśca tadānīmacikīrṣitatvāt1 iti hetorabhivyaktirūpasya
saṃskārasyānupayogāt puruṣārthatvaṃ gīteḥ । akṣarārthatve'ṅgīkriyamāṇe tatsiddha‍yarthamadṛṣṭaṃ
kāryaṃ kalpayitavyam । klṛpte ca tasmin karmakālepi sānno dṛṣṭārthataiva । kuta ityāha-
<q>nahi avaghātādīnāmiva guṇapradhānāvagamaḥ śakyate kalpayitum</q> । anyathā
yadyakṣareṣu kāryaṃ na kalpyate tadā'kṣarāṇāṃ pradhānabhāvaḥ sāmnaśca guṇabhāvaḥ kalpayituṃ
na śakyate yathā'vaghātādīnām । yāvaddhi teṣāmapi vrīhigataṃ kāryaṃ na kalpyate
na tāvat guṇabhāvaḥ । tatra kārye kalpayitavye bahiḥprayoge'bhidhānānupayogādadṛṣṭameva
kāryaṃ kalpayitavyam ।</p>
<p><q>kalpite ca tasmin antaḥ prayoge'pi tadeva kāryamavailakṣaṇyāt ।
tathāca sati piṣṭapeṣaṇanyāyāt aprayogassāmnaḥ</q> । yathā piṣṭasya peṣaṇaṃ na
śakyate tathā saṃskṛtasyāpi saṃskāra iti punaraprayogaḥ । asti ca ṛco'sau iti
karmaiva sāmna ṛco vadāmaḥ ।</p>
<p><q>nanu prādhānye'pi sāmnaḥ kimiti bahiḥ karmaṇi ca prayogaḥ</q> । uttara
---<q>adhikārāntarānna doṣaḥ</q> । bahistāvadadhikārāntarasiddha‍yarthaṃ prayogaḥ vacanāntareṇa
prayājādivadaṅgatvāvagamāt śrutopakārāya karmaṇi prayujyata ityaviruddhamubhayam ।</p>
<p><q>yadi pradhānaṃ sāma kathaṃ tarhi ṛgantarasambandhaḥ kavatīṣu ratha-
ntaramiti । pṛcchati---kaṃ vā'tra doṣaṃ manyate bhavān ? ।</q> uttaraṃ---<q>ayameva
doṣo yadṛgantarasambandho nāma</q> । kuto'yaṃ doṣa ityāha---<q>yathotpannā eva
hi pratyabhijñāyante saṃskārāḥ nārthāntarayuktāḥ kṛṣṇaleṣviva pākādayaḥ</q> ।
asyārthaḥ---yo'pi pradhānakarma sāmecchati so'pi dṛṣṭena rūpeṇa ṛk‌saṃskārakatvaṃ
sāmna icchatyeva । kintu saṃskārārthatā nāstītyucyate । tataśca ṛgantara-
sambandhepi pratyabhijñāyā abhāvaḥ yathā kṛṣṇaleṣu pākasya yasminneva dravye pratītāḥ
saṃskārāḥ tadgatā eva pratyabhijñāyante nārthāntaragatāḥ । yadyarthāntare pratyabhijñā nāsti
<q>kathaṃ tarhi śrapaṇavidhānaṃ kṛṣṇaleṣu pradhānapadārthasvarūpābhāve vidhirapi nopa-
padyata iti bhāvaḥ</q> । uttaraṃ-<q>idaṃ daśame vakṣyāmaḥ</q>, yathā vidhānaṃ taṃ saprakāraṃ daśame
<note>1. R avivakṣitatvāt</note>
﻿<pb n="256"/>
vakṣyāmaḥ । bhavati ca śrapaṇaśabdābhidheyatā kṛṣṇaleṣvapi । śrapaṇasya prākṛtasya
pāko na bhavati kāryābhāvenāpratyabhijñānāt । etaccodyaṃ pakṣadvayepi ।</p>
<p><b>atrocyate---yuktaṃ tatra pradhānārthasya anabhinirvṛttiḥ । iha punaḥ
ṛgantareṇāpi gītiḥ abhinirvartata eva</b> । asyārthaḥ---yuktaṃ 1tatra kṛṣṇaleṣu
apratyabhijñānaṃ pradhānasyārthasya pākajaguṇasya kṛṣṇaleṣvaniṣpatteḥ । kāryābhāvena 2prākṛta-
pākapratyabhijñā nāsti iti manyate । iha punaḥ ṛgantareṇāpi gītau nirvartyamānāyāṃ
pratyabhijñā'styeva । tena saiveyaṃ gītiḥ । gītimātraṃ ca sāmetyadoṣaḥ । ṛgantarasambandhaśca ।
tadidaṃ pākayajñavat3 dravyāntarepi pratyabhijñā'stītyuktam ।</p>
<p><b>evaṃ prāpte'bhidhīyate-guṇabhūtaṃ sāma; kutaḥ ?</b> yasmādṛgakṣarāṇāmarthābhi-
dhānaṃ niyogasiddhāvanaupayikaṃ na śakyate vaktum । yadi hi arthābhidhānaṃ niyogasiddhā-
vanaupayikaṃ syāt tadā tadarthamṛgakṣarasaṃskāro na bhavet4 aupayikantu tanmātraprāmāṇyā-
bhidhānāt । uktaṃ mantrāṇāmapi prāmāṇyaṃ pramāṇalakṣaṇe । vastusvabhāvena cākṣarābhi-
vyaktiḥ saṃskāro'kṣarāṇāṃ pratīyate । idānīmākṣepahetudūṣaṇāyopakramate---<b>yā puna-
rdvitīyā sāmaviniyoge vā rathantaraṃ pṛṣṭhaṃ kuryāt ityevamādiṣu (a)praiṣe
cālaukike vaidike ca candraṃ gāyetyevamādiṣu dṛśyate । tatra yā tāvat
rathantaraṃ pṛṣṭhaṃ kuryāditi sā guṇabhūtasāmnyupapadyate । anyathā hi pṛṣṭhasambandho
na syāditi darśitaṃ bhāṣye</b> । pṛṣṭhaśabdena stutirūpaḥ kriyāviśeṣaḥ ucyate । yadi
rathantaraśabdo'pi pradhānakālakarmavacanaḥ syāt tadā pradhānakarmaṇaḥ karmāntareṇa sādha-
yitumaśakyatvādrathantarādibhiḥ sambandho na syāt । saṃskārakarmatve(hi)tu guṇābhi-
dhānasamarthākṣarasaṃskāradvāreṇa vyaktameva sādhanatvaṃ yathā'bhikramaṇasya prayājahome ।</p>
<p>yatpunaścandraṃ gāyeti tadviniyogavaśādavivakṣitamarthābhidhānaṃ praiṣe hi sāmaprayo-
gārthameva puruṣaḥ preṣyate tena sāmaprayogaparatvāt praiṣaviniyoga(para)sya tadvaśādarthābhidhānaṃ
avivakṣitaṃ tena yukto dvitīyānirdeśaḥ । <b>kiṇvamavahantītivadvikāraḥ</b> yathā kiṇva-
<note>1. A. adds. na</note>
<note>2. R. prakṛtā eva</note>
<note>3. R. vadityuktam</note>
<note>4. R. aupādhika</note>
﻿<pb n="257"/>
mavahantītyatra vidyamāno'pi kiṇvavikāro na vivakṣitaḥ tathehāpyarthābhidhānaṃ; nacaitāvatā
svabhāvahānaṃ śakyate vak‍tuṃ pramāṇāntarāvagamyatvādarthasya 1sāmaprādhānyalakṣaṇasya ।</p>
<p>yattu loke māṇake rathantaraṃ gāyetyevamādi tatra gātṛtvaparīkṣayā pradhānanirdeśaḥ
gātṛtvaṃ māṇavakasya paricikīrṣitamityadoṣaḥ । parīkṣamāṇasyaiva praiṣaḥ । tatra cārthābhidhāna-
syāvivakṣitatvāt yukta eva dvitīyānirdeśaḥ । tasmādasyāpi laukikasya praiṣasyānya-
paratvānna sāmasvabhāvavidhātitā । yatpunarbahiradhyayanaṃ tadanūhyānāṃ sāmnāṃ svādhyāya-
vidhikāritameva । tasya ca svādhyāyavidheḥ puruṣārthatve satyapi nādṛṣṭārthatā, dṛṣṭo hi
tasyārthaḥ karmāvabodhanaṃ nāmeti nyāyāt । tatrākṣarāṇāmarthāvabodhārthamadhyayanaṃ gītestu
svarūpābhyāsāya । na hyanabhyastaṃ sāma karmaṇi prayoktuṃ śakyate । <q>ūhyānāṃ punarvacana-
prāpternyāyaprāpteśca saṅkaṭāvagamādanapetaśiṣyācāryasambandhasyaiva dṛṣṭārthasyaivā-
bhyāsasya naivādhikārāntaramastītyadoṣaḥ</q>-asyārthaḥ- ūhyānāṃ tu yadyapyanapetaḥ
1śiṣyācāryasambandhaḥ tathāpyabhyāso dṛṣṭārtha eva । vacananibandhanā hi yā prāptiḥ
nyāyanibandhanā ca sā saṅkaṭāvagameti । nyāyavacanavidā ūhitānāṃ sāmnāmabhyāsaḥ ।
ato na tatrāpi karmakāle punaḥ prayogepyadhikārāntarakalpanā । tena guṇakarmatvena(pi)
yukta eva bahiḥ prayogaḥ । tasmādga‍uṇabhūtaṃ sāmeti siddham ।</p>
<p>nanvevamabhyāsārthepi saṃskāre kṛte punassaṃskāro nopapadyata ityatrāha---<q>piṣṭapeṣaṇa-
nyāyastu viniyogāntarādabhyāsācca parihṛtaḥ</q> । karmakāle punaḥ prayogaḥ karmaṇi
viniyogāntarasyāvidyamānatvāt bahiśca prayogābhyāsāya । tadidamuktaṃ tāvatkāla-
manavasthānācchakyatvācceti । yadi bahiḥ prayoge(ku)kṛtaḥ saṃskāraḥ karmakālaṃ yāvadava-
tiṣṭhate tadā punarantaḥkarmaṇi prayogo na syāt aśakyo vā yadi bhavetsaṃskāraḥ na
caitadubhayamapyasti iti ।</p>
<lg><l>।। 3 ।। tṛce syācchrutisaṃyogāt ।। 14 ।।</l></lg>
<p><q>nanu pradhānabhūtāsu ṛkṣu śrūyamāṇā saṅkhyā kathaṃ sāmasādhanatayā
śakyate'vagantum । yato grahe pradhānabhūte śrūyamāṇā na saṃmārgaṃ prati pradhāna-
bhūtā tathā trisaṅkhyāpi pradhānabhūtāsvṛkṣu śrūyamāṇā na sāmasādhanatayā
1. A anapekṣitaḥ
﻿<pb n="258"/>
<q>śaṅkituṃ yuktā</q> । uttaraṃ---<q>anyathā hi vidhānānupapatteḥ</q> yadi hi sāmarnivṛtau
saṅkhyā sādhanatvena nopadiśyate tadā vidhānameva na syāt । tenārthasādhanabhāva-
mṛcāmāśritya sāmni saṅkhyāvidhānamāśaṅki(śri)tam । tadāha---<q>na hi asādhana-
bhūtāsu ṛkṣu śrūyamāṇā saṅkhyā niyantuṃ śakyate</q> । nanu kiṃ tayā niyatayetyatrāha
---<q>aniyamyamānā ca kārye'nanvayinī syāt</q> guṇavacanena smṛtau sām‍nāmevaikā-
samāptipakṣaḥ । nanu grahaikatvavat bhavatu kāryānanviteti paramatamāśaṅka‍yati---<q>bhavatviti</q> ।
dūṣaṇamāha---<q>pratītāvapyananvitatā prāpnoti</q> । yathaikatvaṃ kārye'nanvitamapi pratītāva-
nvayi(ya)tathā trisaṃkhyā na syāt bahuṣvapi kriyamāṇassammārgaḥ ekasminnapi kriyate ।
sām‍nastu ekaikark‌samāptipakṣe nāstyeva trisaṅkhyāsambandhaḥ । imamevābhiprāyaṃ vivarītuṃ
codyaṃ tāvadāha-<q>nanu samāsātpratītāvanvayaṃ ko vārayati samāsapadatvādasya
tṛcaśabdasya</q> । triṅkhyāyā ṛk‌sambandho'vagamyata eva । grahasya caikatvasaṅkhyayā
samanvayo vibhaktiyogāt yathā grahaṃ sammārṣṭīti vibhaktiyogenaikatvaṃ grahasambandhi
pratīyate । tathā tritvamapi ṛk‌sambandhi samāsāditi । pariharati---<q>yuktaṃ tatro-
ddeśyo hi sa na klṛptakāryāpekṣaḥ</q> । asyārthaḥ---na grahamātrasambandhena pratītyanvayitvaṃ
kiṃ tarhi sammārgasambaddhāvasthāsambandhitvena । asti ca tatra sammārgasambaddhasyāpi
grahasyaikatvena sambandhaḥ । sammārgavidhau grahasyoddiśyamānatvāt pratyuddeśyaṃ ca vidhepa-
sambandhāt । yadi sammārgasya klṛptaṃ kāryaṃ syāt anekagrahavartyeva tadapekṣo'yamupadeśaḥ1
syāt tadā pratyekaṃ sammārgasambandho nāstītyekatvaṃ pratītāva(ya)nanvitaṃ syāt । na ca
sammārgasyānekavarti kāryaṃ klṛptamapekṣyāyamupadeśaḥ, <q>ayaṃ punaḥ klṛptakāryāpekṣo
viniyogaḥ</q></p>
<p>asyārthaḥ---stutiḥ sām‍naḥ kāryamavagataṃ ekaiva ca ṛk guṇābhidhānalakṣaṇāṃ
stutiṃ karoti nark‌samudāyaḥ । tataścārthāt stutisādhanabhūtasāmarnivṛttirekaikakāryaiva
(ca)tathābhūtark‌sambandhinī ca saṅkhyā samāsāt pratīyate । na ca klṛptamṛcaḥ
kāryamapekṣyāyaṃ trisaṅkhyāviniyogaḥ trisaṅkhyāsambandhaḥ tataśca (a)pratītāvapyananvitatvaṃ
tadāha---<q>na cet kāryeṇa saṅkhyā sambadhyate kathamasyāsambaddhamanvayaṃ pratīmaḥ</q>
vidhīyamānā hi saṅkhyā kāryānvayinī bhavati । yadyapi ṛca ekaikasyāḥ stuti-
sādhanatā tathā ca sati tritvasaṅkhyāviniyogavaśena sāmnā stuvīteti sāmaśabdaḥ
sāmāvayavalakṣaṇārtho vijñāyate । yadi punarevaṃ nāśrīyate tadā trisaṅkhyānanvayaḥ ।
<note>1. yamud‌deśaḥ</note>
﻿<pb n="259"/>
evaṃ ca śābdapratyāyyamekatvamāśrityoktam । <q>tatra punaḥ na vibhaktervacanamevaikaṃ
prayojanamiti nāntarīyakaḥ saṅkhyāsambandho darśitaḥ</q> । asyārthaḥ---yatparo hi
śabdaḥ sa śabdārthaḥ । grahaṃ sammārṣṭīti naikatvaparā dvitīyā kintu karmatvaparā tenā-
vivakṣito nāntarīyaka ekatvasambandhaḥ । <q>iha tu nirnimittatvādaśabdārthaḥ
prāp‍noti</q> । iha tu triśabdaprayoge nimittāntaraṃ nāstīti trisaṅkhyā-
sambandha eva vivakṣitaḥ । sa cānanvita ityaśabdārtha eva syāt anvitābhidhāyi-
tvācchabdasya । aśabdārthatve ca pramādanimittakastriśabdena1 saha samabhivyāhāraḥ syāt
pramādaśca puruṣāśraya iti pauruṣeyatvāpatteḥ sthitasya prāmāṇyasyoddhāraprasaṅgaḥ । tasmāt
satyapyṛcāṃ prādhānye (na) saṅkhyānurodhenārthalakṣaṇaḥ sādhanabhāvo varṇanīyaḥ । darśitaṃ ca
pradhānabhūtānāmapi arthaniṣpādakatvaṃ, pradhānamapi grahādi sammārgaṃ sādhayatyeveti vadatā ।
tadāha---<q>tasmāt saḍkhyāniyamamaparityajatā prādhānyamṛcāmabhyupagamanīyam</q> ।
ekena sām‍nā tisra ṛcaḥ saṃskāryā ityabhyupagamanīyam । yata evamataḥ sāmāvayavābhi-
vyaṅgyaṃ stutivākyaṃ manvāno rathantaraṃ pṛṣṭhaṃ bhavati iti rathantaraśabdena rathantarāvayava-
lakṣaṇayā aviruddhaṃ manyate pūrvapakṣavādī । ākhyātasambandhi vidheyamabhyupagataṃ bhavati
tṛce sāma kriyata iti sāmakṛtāveva trisaṅkhyopadeśāt । siddhānte(hi)tu stutau
saṅkhyopadeṣṭavyā, sāma kriyata iti sāmaśabdaśca lakṣaṇayā varṇito bhavati । sāma-
śabdena hi siddhānte sāmābhyāso lakṣaṇīyaḥ । tanna kṛtaṃ bhavati ।</p>
<p><q>evaṃ prāpte'bhidhīyate---naitadupapadyate sāmanirvṛttireva trisaṅkhyāyāḥ
kāryamiti</q> । kutaḥ ? upadeśapūrvakaṃ hi kāryāvadhāraṇam । bhavatvevaṃ tathāpi
kimiti sāmaniṣpattiḥ kāryā na bhavatītyatrāha---<q>mukhyaścāyamupadeśo rathantaraṃ pṛṣṭhaṃ
bhavati bṛhata pṛṣṭhaṃ bhavati iti</q> । mukhyaśabdena prathamabhāvyuktaṃ stutirhi sāmnaḥ
kāryamavagamyate paścādekaṃ sāma tṛce kriyata iti varṇanīyaḥ । bhavatu mukhyastathāpi
kimityāha---<q>pratya/?/caṃ stutiḥ parisamāpyate prāyaśaḥ</q> । prāyeṇaikargguṇābhidhānaṃ
karoti, nark‌sasudāyaḥ । prāyagrahaṇaṃ k‍vacidardhena k‍vacitpādena stutiḥ parisamāpyata
iti darśayitum । bhavatvevaṃ tathāpi kimityāha---<q>evaṃ sati stotrasādhanatve'vagate
sām‍na upadeśānnāvayavasya tatkāryamiti śakyate kalpayitum</q> । asyārthaḥ---
yadi hi prartya/?/caṃ stutiḥ parisamāpyate vyāsajya ca gānaṃ kriyate tadā rathantaraṃ pṛṣṭhaṃ
<note>1. tṛcaśabdena A.</note>
﻿<pb n="260"/>
bhavatīti rathantarāvayavo rathantaraśabdena lakṣayitvā pṛṣṭhasaṃjñake stotre viniyoktavyaḥ । na
caitacchakyate upadeśataḥ sāmakāryatayā stuteḥ avagatatvāt tatpūrvakatvācca trisaṅkhyo-
padeśasya । kathaṃ tatpūrvakatvamityatrāha---<q>kāryāpekṣaścāyamupadeśaḥ ekaṃ sāma tṛce
kriyata iti</q> । yo'pi sāmanirvṛttāveva tritvasaṅkhyopadeśamicchati tenāpi sām‍naḥ
kāryāvagamyo'yaṃ trisaṅkhyopadeśo vaktavyaḥ 1mānāntarāvagatakāryasya śeṣitvāt ।</p>
<p>nanu ca yadyapyayaṃ tatpūrvakastritvasaṅkhyāniyamaḥ2 tathāpi nirviṣayo'yamiti varaṃ
rathantarāvayavalakṣaṇā । tadāha---<q>nanu ca nirviṣayo'yaṃ niyama ityuk‍taṃ</q> sādhana-
tvenācodanādṛcaḥ । yadi ṛk stutiṃ prati sādhanatvena coditā syāt3 tadāśrayā
trisaṅkhyā stutau vidhīyeta । na caitadasti । pariharati---</p>
<p><q>atrābhidhīyate---nanu ca bhavatāpi pūrvapakṣiṇā'rtha eva sāmaniṣpattā-
vṛcaḥ sādhanabhāvaḥ trisaṅkhyāniyamaheturupanyastaḥ, mamāpi asāveva
bhaviṣyatīti</q> stutāvapi evamastyeva carcaḥ sādhanatvaṃ, yadyevaṃ kastarhi rāddhāntasya viśeṣaḥ
ityāha---<q>ayaṃ tu viśeṣaḥ upadeśānurodhinī kāryakalpanā kṛtā bhavati ।
rathantaraṃ pṛṣṭhaṃ bhavatī</q>tyupadeśānurodhena sām‍na eva kṛts‍nasya stutiḥ kāryaṃmiti
kalpitaṃ bhavati । stutiniṣpannaścārthasādhanabhāvaḥ siddhāntinokta iti । pṛcchati---
<q>k‍va punarasāvārthasādhanabhāvaḥ</q> ? uttaraṃ---<q>stutāviti brūmaḥ</q> । stutau hi sāmaniyamaḥ
stotraniyamaśca paṭhitaḥ । sāmaniyamo rathantaraṃ pṛṣṭhaṃ bhavatītyādiṣu ṛṅ‌niyamaḥ kavatīṣu
rathantaramiti । stotraniyamaḥ pañcadaśa ārbhavaḥ pavamāna iti paṭhitaḥ । tatra yathā-
kathañcidaniyamāt stotrapūraṇe prāpte tadarthamidaṃ niyamavacanamityekaṃ sāma tṛce kriyata
iti pratyṛcaṃ gānamiti siddham ।</p>
<p>nanu sāma kriyata iti sāmaśabdo'bhyāsalakṣaṇārthaḥ syādaśratastutisambandhaśca
triśabdasyetyatrāha---<q>mukhyopadeśānurodhena ca kāryaniyamaniyogānāṃ svārtha-
siddherna lakṣaṇā padārthasambandho vā (na) doṣaḥ</q> । kārye ye niyamaniyogāsteṣāṃ
mukhyopadeśānuguṇyenārtho varṇanīya iti pūrvamuktam । tena lakṣaṇā padāntarasambandhaśca
na doṣaḥ । <q>sanidarśanaṃ prayojanamuk‍tam</q> ।</p>
<note>1. R. śāstrāvagata.</note>
<note>2. A. viniogaḥ</note>
<note>3. tadā'prāptā A.</note>
﻿<pb n="261"/>
<lg><l>।। 4 ।। tadabhyāsaḥ samāsu syāt ।। 21 ।।</l></lg>
<p><q>tṛce gānaṃ kartavyamityetāvatsamadhigataṃ, samāsu geyaṃ viṣamāsu vā
geyamiti na śās‍traṃ bhavati</q> । viṣamatvepi trisaṅkhyopapatteḥ । tasmādaniyamaṃ
pūrvapakṣavādī manyate ।</p>
<p><q>evaṃ prāpte'bhidhīyate---satyaṃ vacanasyāyamagocaraḥ samāsveva geya-
miti । tathāpi samāsveva gānaṃ kartavyam</q> । kutaḥ ? uttaraṃ-(viṣamā) <q>asamāsveva
gāne kriyamāṇe aśruto vikāraḥ kṛto bhavati sāmnaḥ</q> । na ca vacanādṛte aśruta-
karaṇaṃ yuktam । yāvāneva śrutasyotsarge doṣaḥ tāvānaśrutakalpanāyāmiti samāsveva gānaṃ
kartavyam । vikārastu bhāṣyakāreṇa pradarśito laghīyasyāmṛci gīteḥ saṃśaraṇam ।
bṛhatyāṃ vileśa iti । <q>nidarśanamuktam</q> ।</p>
<lg><l>।। 5 ।। naimittikaṃ tūttarātvamānantaryāt pratīyeta ।। 23 ।।</l></lg>
<p><q>nanūttarayorgāyatītyayamupadeśaḥ kimarthamiha cintyate ?</q> uttaraṃ---<q>ūha-
siddha‍yarthaṃ cintyate</q> । etadeva vivṛṇoti-<q>uttarāpaṭhiteṣu ṛgardhapādeṣu uttarayo-
rityanena gṛhyamāṇeṣu, prāgādhādikāryaṃ kartavyaṃ yonyuttarāsu naivaṃ syāt</q> yonya-
pekṣayā uttarāṇāṃ vyavahitānāmavyavahitānāṃ vā yathotpannānāmeva sambhavāt । tasmādaya-
mupadeśo vicārayituṃ yuktaḥ । tatra pūrvapakṣavādī uttarābhidhānamaviśiṣṭaṃ manyate yathā rūḍhi-
yaugikayorabhidhāne viśeṣaḥ tathātra na bhavati । ubhayoruttarāśabdasya rūḍhatvāt । satya-
maviśiṣṭaḥ padārthaḥ, 1abhidheyasyārthāntarāpekṣitvaṃ tu viśeṣaḥ । yonyapekṣamuttarātvaṃ
yonyavadhikagrahaṇaṃ uttarāsaṃjñikāstu nirapekṣā iti ।</p>
<p><q>rāddhāntavādī tu manyata</q> iti sambandhaḥ । <q>sāpekṣanirapekṣayośca nirapekṣaṃ
balīyaḥ</q> śīghrāvagamāt yatastasmāduttarāsveva gānaṃ kartavyamiti । <q>śeṣamuktam</q> ।</p>
<p><q>evaṃ vā</q></p>
<p><q>yadyonyāṃ taduttarayorityatrottarāsaṃjñitā eva grāhyā iti sthitam ।
tathā samāsu geyamityapi sthitam । atredānīṃ kiṃ samāsu ityetadādaraṇīya-
muta uttarayoriti</q> । anenākṣep‍tuṃ saṃśayo'nubhāṣitaḥ । ākṣipati---<q>nanu caitadayuktaṃ
<note>1. R abhidhānasya</note>
﻿<pb n="262"/>
<q>cintayitum । yathāhi---uttarayorgeyamiti vacanaṃ, samāsviti nyāyaḥ na ca
nyāyo vacanamatikrāmati</q> । aśrutādikalpanaṃ hi nyāyo niruṇaddhi na vacanam । tena
vacanāt viṣamāsvapyuttarāsu gātavyam । tasmānnātra pūrvapakṣaḥ sambhavatīti ।</p>
<p>samādhatte---<q>astyatra pūrvapakṣāśaṅkā atijagatīṣu stuvata iti vacanaṃ
manyate pūrvapakṣavādī</q> । kutaḥ ? <q>na hyaprāptānuvādaḥ samkṣavati</q> । yadi hi uttarā-
daraṇaṃ tadā jagatībahutvamaprāptamityanuvādo na ghaṭate । tena vacanāni tvapūrvatvāditi
vacanamevedam । tathāpi ubhayathā vacanasambhave kena viśeṣeṇa samāsvityādriyate । tatrāha---
<q>sāmānyaṃ ca yadyonyāṃ taduttarayoriti vacanamatijagatīṣviti viśeṣadarśanam
tena yadāhavanīyanyāyena samāsveva gātavyam</q> । tasmānnirākaraṇīyā pūrvapakṣā-
śaṅkā । rāddhāntamāha---<q>seya nirākriyate pūrvapakṣāśaṅkāvacanamidaṃ</q> yadyonyāṃ
taduttarayorgāyatīti । uttarāsaṃsthitāśca gṛhyanta ityuktaṃ tena tatraiva geyam । yattvatijaga-
tīṣviti tadāvṛttyāpi bahuvacanamavakalpata iti na vacanakalpanāmarhati । ekaviṃśaḥ
ṣoḍaśī tṛce saptakṛtvo'bhyasyamāne saptadhā atijagatyāmāvartyamānāyāṃ bahuvacanaṃ ghaṭata
eva । klṛptavacanānurodhena hyeṣāpi kalpanā nānupapannā । tena vacanameva na bhavati
atijagatīṣu stuvata iti ।</p>
<lg><l>।। 6 ।। prāgāthikantu ।। 25 ।।</l></lg>
<p>nanu prāgāthike nirdeśe sati cinteyamanucitetyāha---<q>kimatra cintyate ?</q>
uttaraṃ---<q>idamatra cintyate । kiṃ kakubhāvuttara iti pṛthak‌tvaniveśitvaṃ
saṅkhyāyā ādaraṇīyam</q> uta prāgāthikamiti nirdeśaḥ iti kakubhāvuttara iti
dvisaṅkhyā pṛthaktvaniveśinī । tenotpattikakubhorāgamaḥ pratibhāti । prāgāthikanirdeśācca
pragādha iti ।</p>
<p>tatra pūrvapakṣavādī pṛthaktvaniveśitvaṃ nyāyyam manyate । tenotpattikakubhorāgamaḥ
nirdeśastu laukikaḥ nirdeśa eva kevalo, na vastu vyavasthāpanāyālam ।</p>
<p>rāddhāntastu kakubhāvuttarākāraṃ sāmagānaṃ kartavyamiti kartavyatāmanuṣṭhānamevāva-
gacchāmaḥ । aparakakubhameva uttarāṃ kakubhaṃ kṛtvā gātavyamiti pratīyate । kakubhāvuttarā-
kāraṃ gānaṃ kartavyamityavyaye yathābhipretākhyāna iti ṇamul kārye vidhiḥ । <q>pṛthaktva-
niveśitvamupapadyate</q> । pragāthena kṛte ṛg‌dvaye pṛthaktvaniveśitvamupapadyate । <q>uttara-
yoriti vacanāttu uttarāsaṃjñitāḥ śakyante grahītuṃ ekatvādasya śāstrasya</q> ।
﻿<pb n="263"/>
<q>uttarayorgāyatītyekamidaṃ śāstram । ekasmiṃśca yathā saṅkhyāvagamaḥ tathottarāvagamepi iti
nobhayāvagame kāryataivāvagamyate । evaṃ ca prāgāthikamiti nirdeśa upapanno bhavati ।
tasmādeṣa pakṣaḥ śreyān । sanidarśanaṃ śeṣamuktam ।</p>
<p><q>evaṃ vā</q></p>
<p><q>kaḥ punaratra pūrveṇa viśeṣaḥ ?</q> uttaraṃ---<q>tricchandā āvāpo mādhyandinaḥ
pavamāna iti vacanātikrama manyate</q> (utpatti bṛhatyostvā) pūrvapakṣavādī । yadi
yāsau raurave yaughājaye ca viṣṭāra paṅ‌ktiḥ tāṃ svīkṛtya prāgāthikaṃ kriyate । tadā
gāyatrī bṛhatī triṣṭup paṅ‌ktibhiḥ tricchabdastvaṃ śrutamatikramya(te) utpattibṛhatyostvā-
naya paneṅ‌ktiparityāgādupapadyata eva tricchandastvamiti pūrvapakṣaḥ ।</p>
<p>rāddhāntastu paṅ‌kta‍yā bṛhatīkāraṃ gānaṃ kartavyamiti kāryatvenāpi bṛhatyāḥ
tricchandastvamupapannaṃ bhavatīti । yadi hi paṅ‌ktirūpatvenāsau stotre vyāpriyate tato
bhavet tricchandastvavirodhaḥ । nacaitadasti । tāmādāya pragādhena bṛhatīdvayaṃ sampādya
sāmaprayogāt । śeṣaṃ pūrvavat । nanu ṣaṣṭistriṣṭubho mādhyandinaṃ savanamiti liṅgaṃ
pūrvapakṣe'pyupapannaṃ trichandastvavat paṭhitapaṃktiparityāgāt । yadi hi ṛgantarāgamanena
trichandastvaṃ labdhaṃ tadā nāsti paṅ‌ktipragāṇamityāśaṅkyāha---<q>nāsyāsvānīyamānāsu
prakaraṇapaṭhitāḥ śakyante'prayojyatvena vak‍tuṃ, apragītatvameva kevalamāsāṃ
syāt na punaraprayogaḥ</q> । asyārthaḥ---prakaraṇapaṭhitānāṃ grāhakagṛhītānāṃ yadyapi
gānaṃ nāsti tathāpi laiṅgikaḥ kvāpi viniyogo bhavati । tena nāprayogaḥ savanagatark
parigaṇanā । na stotraparigaṇanāni na pūrvapakṣe liṅgānupapattiḥ apragītatve tricchanda-
sttvopapattiḥ stotragatachandogaṇanā neyaṃ, tena kāryāntaraprayoge'pi trichandastvādhirodhaḥ
iti upapannaṃ liṅgaṃ pūrvādhikaraṇe'pi tulyam ।</p>
<p><q>evaṃ vā</q></p>
<p><q>atredānīṃ ko viśeṣaḥ ? uttaraṃ---ayamasti viśeṣaḥ</q> yadyonyāṃ tadutta-
rayoriti gāyatrībhyāṃ śāstraṃ sampannamiti nānuṣṭup‌kāraṃ gānakartavyatā'vagamyata iti
pūrvapakṣavādī manyate ।</p>
<p>ekaṃ sāma tṛce kriyata iti yadyonyāṃ taduttarayoriti ca gāyatrībhyāmeva śāstraṃ
sampannam । kimarthaṃ pragrathanenānuṣ‍ṭumaṃ kṛtvā gātavyamiti pūrvaḥ pakṣaḥ ? nanu cānuṣ‍ṭubhe
tṛce bhavataḥ ityasya virodhaḥ ekayāpyanuṣ‍ṭubhā tasyopapatteḥ ।</p>
﻿<pb n="264"/>
<p>rādhāntavādī tu manyate---kāryatvepi uttarayoriti saṃjñitvaṃ dvitvaṃ cāviruddha-
miti na kāryāvagamaḥ śakyate bādhitum śyāvāśvāndhīgave ānuṣ‍ṭubhe tṛce bhavata iti
śruteḥ tisro'nuṣ‍ṭubhaḥ pratīyante sambhavastu(su)tāsāṃ pragāthe nāstyeva । na ca kiñcidvi-
ruddha‍yate । tenānuṣ‍ṭuṃ kṛtvā gātavyamiti pratīyate । tasmādatrāpi prāgāthikaṃ gānam ।
<q>śeṣamuktam</q> ।</p>
<p><q>evaṃ vā</q></p>
<p>atrādhikaraṇe kiṃ pragāthaḥ kartavyo neti cintyate । na kartavyo gāyatrībhyā-
meva tṛca uttarayoriti copapatteḥ iti pūrvaḥ pakṣaḥ ।</p>
<p>ānuṣ‍ṭubhe tṛce bhavata iti śruteḥ tisṛṇāmapyanuṣ‍ṭup‍tvāvagamāt kāryaḥ pragādha
iti rāddhāntaḥ । bhāṣye tu utpattyanuṣ‍ṭuvāgamābhidhāne varamāgamo na tu pragādha iti
pradarśayitum ।</p>
<p><q>evaṃ vā</q></p>
<p>nanu cātrāpi catuśśatamaindrābārhatāḥ pragādhā iti codanāyāmeva śravaṇāt
pragādhenaiva bhavitavyam । kathamatra pūrvapakṣāśaṅkā । atrotyate - ṛk pragrathanenāpi
pragādhaśabda upapadyata eva tṛca uttarayoriti ca sarvamupapannaṃ bhavatīti pūrvaḥ pakṣaḥ ।</p>
<p>dva‍yṛcānāṃ hi taccaturuttaraṃ śataṃ tenānyasmāt dva‍yṛcādekāmṛcamādāya tṛcaṃ
sampādya gānaṃ kariṣyati tena pragāthaśabdastṛcaśabda uttarayoriti copapadyate ।
kimaparaṃ pādapragrathanena ।</p>
<p>rāddhāntastu anyā anyā ṛco bhavanti tadeva sāmetyūhasya ca darśanāt
pādapragrathanenaiva gānaṃ kartavyam । pragādhatvasiddhaye hi tādṛśaṃ pragrathanaṃ yuktamāśrayituṃ
yena darśanavirodhona bhavati iti pādapragrathanenaiva gānaṃ nyāyyam । tṛca uttarayoriti ca
kāryepyārtha upapadyata evetyuktam । <q>śeṣamuktam</q> ।</p>
<lg><l>।। 7 ।। arthaikatvādvikalpaḥ syāt ।। 29 ।।</l></lg>
<p>kathaṃ punargīterviniyuktatvādupāyāḥ samuccīyante ityāśaṅkate । yadi hi te'pi
viniyuktā bhaveyuḥ tadā samuccīyanta iti yāvat । na ca te viniyuktāḥ gītereva
﻿<pb n="265"/>
viniyuktatvāt । uttaraṃ---<q>na hi upāyānanupādāya gītiḥ śakyate upādātuṃ
ityupādānataḥ prāptiṃ manvāno gṛhyamāṇaviśeṣatayā samuccayamāha pūrvapakṣī</q> ।</p>
<p>rāddhāntastu---ayameva viśeṣaḥ yaduta eka evābhyupāya upāyāntaranirapekṣo
gītyupādānaṃ nirvartayati । nacopāyānugrahāya sāmopādānābhyāse pramāṇamasti ।
sakṛdupāttenāpi sāmnā kāryasiddheḥ । kāryaṃ ca dharmāṇāṃ prayojanaṃ nopāyāḥ । tasmāda-
gṛhyamāṇaviśeṣatvaṃ vikalpahetuḥ na samuccaye iti siddho vikalpaḥ ।।</p>
<p><q>evaṃ vā</q></p>
<p>nanu cedamadhikaraṇamanupapannārthamiti vakṣyate । yadi tāvadidaṃ vacanaṃ tadopa-
deśacinteyam nāsmin lakṣaṇe'syāvatāraḥ । atha vikṛtāvidaṃ vacanaṃ tato'narthakaṃ prakṛtau
stuteḥ sāmasādhanatvāvagamāt prakṛtivadeva sām‍nā stutiḥ prāpnoti । pratyuta
ṛgvidhānārthamevedaṃ yuktaṃ sāmnaḥ prāptatvāt ṛco'prāptatvāt ।</p>
<p>atrocyate-prakṛtau vikṛtau vā bhavatu parasparanirapekṣakāryanirvṛttyarthamidamadhi-
karaṇaṃ yadi ṛcāmapi stutau viniyogaḥ syāt tadā sāmanirapekṣameva kāryamṛcāṃ syāt
sāmaviniyogapakṣe ca ṛṅ‌nirapekṣasām‍na eva kāryamiti yadetadāpyate tannikaraṇārthamida-
madhikaraṇam ।</p>
<p>nanu ca yadyetadvikṛtau vacanaṃ tadā'narthakaṃ ṛgvidhānārthaṃ ca syāditi pūrvamuktaṃ
tatrāha---<q>na ca prakṛtivikṛtyorniyamaḥ</q> । asyārthaḥ---vikṛtāvapi yadi (vikṛtau)
stutau sāmavidhānārthametatsyāt tadā prakṛtigatāsvapi stutiṣu codakataḥ sāmaprāpti-
raviruddhā । vikṛtihiṃ pradhānabhūtātkarmaṇo dharmān gṛhṇāti prakṛtyaṅgāpūrvaṃ tu stuti-
viṣayaṃ vaikṛtastuterdharmagrāhīti na kutaścidviśeṣaḥ । tena prakṛtāvapi yatsāmnaḥ stuti-
darśanaṃ tadetadvacanapūrvakameveti nānarthakaṃ vacanam । na ca ṛgvidhānārthaṃ vacanam ।
kasmāt prakṛtivikṛtyorniyamo nāstītyāha---<q>yadeva yatrābhyadhikaṃ tadi-
tareṇākāṅkṣyate । prakṛtiliṅgaviśeṣādviśeṣo'vagamyate । naiva tasyāḥ
prakṛtirasti</q> । prakṛtigatasyāpi stotrāpūrvasya sādhanākāṅkṣā vaikṛtāpūrvasya sāmasādhanaṃ
vihitam । stutitvaṃ ca codanāliṅgam । tena yukto'tideśaḥ । yata eva paraspara-
nirapekṣakāryanirvṛttyarthamidamadhikaraṇaṃ ata evedamasmin lakṣaṇe contyate upadeśe
viśeṣābhāvāt । pūrvapakṣāvasthāyāṃ hi upadeśato vikalpo nāsti । śrutito viśeṣā-
﻿<pb n="266"/>
bhāvāt nāsyāṃ śrutau samuccaye vikalpe vā viśeṣaḥ, arthataśca viśeṣābhāvādubhayoḥ
sādhanabhāvasya samuccayenāpi ghaṭanāt aruṇaikahāyanīnyāyato vā dvārabhedena samuccayā-
virodhāt । kāryatastu vikalpa eva prāpnoti । ekaikasya viniyogenāṅgatvādekai-
kopādāne'pi tatsiddheḥ । tena kārye vikalpo'yamiti asmin lakṣaṇe saṅgatiḥ ।
kāryacintārūpatvāt । ūhasiddha‍yarthaṃ hi avāntarakāryacintā prastuteyam ।</p>
<p><q>api ca avāntarakāryacintā tannirākaraṇārthaṃ</q> vikalpanirākaraṇārthaṃ
ihaiva cintanīyam । tatraiva pūrvapakṣavādinā avaśyaṃ nindayaivāsurānvavāyasya nimittabhāva
iti kiṃ padāntarāpekṣayeti bhavatu vākyabhedaḥ । tasmāt pūrvapakṣavādī vikalpaṃ manyata
iti sambandhaḥ । yadi nindayaivāsurānvavāyasya vākyārthāvagame nimittabhāva iti niścayaḥ
syāt tadaikavākyataiva bhavet । yadi tu anindayā stutyā copapadyate tadā nāstiḥ
padāntarāpekṣāyāṃ pramāṇamiti vākyabhedāt ṛcāmapi stutau viniyogaḥ tathā
sām‍no'pi । tatra kāryasyaikaikasya sādhyatvādvikalpaḥ । vikṛtāvapi copapannārthamevedaṃ
vikalpapakṣe vacanaṃ, ṛco'prāptāyā eva vidhānāt । tadvidhāne ca sām‍na ekāntena
nivṛttirmābhūditi tasyāpi vidhānaṃ yuktaṃ tadāha-<q>ṛgvidhāne hi sāmnā stutirna
prāp‍noti</q> prakṛtitaḥ prāpterupadeśena vādhitatvāt । tasmādubhayaṃ vidhātavyam ।</p>
<p><q>rāddhāntastu syādetadevaṃ yadyaviśiṣṭo nimittabhāvaḥ syāt 1ayaṃ tu
gamyate viśeṣaḥ । ko'sau ?</q> uttaraṃ---<q>iti vakṣyamāṇaḥ</q> । kaḥ ? padārthāntareṇa
sāmnā stuvītetyanena hi sambandhitvena vikalpenāsākṣātkṛtatvādasya tadasaṃbandhitvam ।
ṛcā stuvīteti kalpanā । na cākalpanāyāṃ sambhavantyāṃ kalpanā sambhavatīti hetoḥ
sāmnaiva stutiḥ । <q>yadi sāmamātravidhānametat vikṛtāvidānīṃ kiṃ prayojanamasya
vākyasya ?</q> pūrvapakṣe tu pūrvoktaprakāreṇa vikṛtāvapyetadvacanamarthavat । uttaraṃ---
<q>nāvaśyaṃ prakṛtivikārabhāve niyama ityuktaḥ parihāraḥ</q> pūrvameva ।</p>
<p><q>evaṃ vā</q></p>
<p><q>abhidhāne viśeṣānavagamāt pragītāpragītayorman‍trayoḥ pratīkena ca
vidhānāt aviśeṣaṃ manyate pūrvapakṣavādī</q> । asyārthaḥ---yathā stutau viśeṣaḥ
pragītenaiva stuteḥ sādhyatvāt 2tasyābhidhānaṃ tu nāpragītenaivopasthānātmakatvābhidhānāt
<note>1. idaṃ-mā</note>
<note>2. tasyā abhidhāne pragīte tulyaṃ</note>
﻿<pb n="267"/>
pragītena cāpragītena ca tulyam । ayaṃ sahasramānava iti (pragītena)pratīkena ṛco
viniyogāt tasyāścobhayāvasthatvādaniyamaḥ । yadi hi etayeti sarvanāmnā viniyoga-
stadā tasya prakṛtaparatvāt pragītāyāśca sāmavede prakṛtatvāt nāpragītayopasthātavyamiti
gamyate । pratīkena cāyaṃ viniyogaḥ । etacchabdastu pratīkopāttāyā ṛca eva
parāmarśakaḥ । yastvatra stutiśabdaḥ so'bhidhānopalakṣaṇayaiva, anyathā sāmnaiva syāt
ṛcāṃ stutāvacoditatvāt ।</p>
<p><q>rāddhāntastu etayeti viśeṣāvagamāt pragītayopasthātavyamiti yuktam</q> ।
---asyārthaḥ-etayopatiṣṭhata iti viniyogārthaḥ etacchabdaśca prakṛtaparaḥ sāmavede
ca pragītaiva sā prakṛtā । paścāt kayetyapekṣāyāṃ ayaṃ sahasramānava iti viśeṣasamarpaṇaṃ
pratīkenaiva । evaṃ vyākhyāyamāne etayeti pravṛttiviśeṣakaraṃ bhavati ।</p>
<p>nanu pratīkagrahaṇāt punarapyaviśeṣa ityatrāha---<q>pratīkagrahaṇaṃ tvaviśiṣṭameta-
yeti yā prakṛtā pragītopasthāpitā tasyā api viniyoge pratīkagraha-
ṇasyāviśeṣaḥ</q> ।</p>
<p><q>nanu ca sāmavede apragītāpi paṭhyata iti । ṛk‌pāṭhacodanāmu-
panyasyārthatayā pragāṇārthatayā na svarūpagrahaṇārthamṛk‌pāṭha iti nāpragītā
prakṛtā,</q> kintu pragīteti । āhavanīyopasthāne pragītāpragītayoḥ avikalpamuktavān ।
kutaḥ punaḥ apragītāyāḥ pragāṇārthamevātra pāṭhaḥ ityatrāha---<q>dṛṣṭe sambhavatyadṛṣṭa-
kalpanānupapatteḥ</q> । pragāṇanirvṛttirhi dṛṣṭaṃ prayojanam । na hyagṛhītānyakṣarāṇi sukhaṃ
pragīyante । tasmādyuktamanyārthatvam । ataḥ pragītayopasthātavyamiti sthitam ।</p>
<p><q>evaṃ vā</q></p>
<p><q>kaḥpunaḥ gītyupāyaiḥ saha svarāṇāṃ viśeṣaḥ ?</q> uttaraṃ---<q>ayamasti
viśeṣaḥ svarāṇāṃ viniyogaśeṣatvam</q> । man‍tro viniyujyamānaḥ sasvara eva viniyujyate
jape nyūṅghe ca svaraniyamadarśanāt । yenaiva hi svareṇa man‍trāḥ paṭhitāḥ tenaiva svareṇa
jape nyuṅghe ca prayujyante । anyathāhi niyamo na syāt । nyūṅkhaśabdena ca nirantara-
paṭhitāḥ ṣaḍoṅkārā ucyante । yajñakarmaṇi japanyūṅkhayoraikaśrusyaṃ nāsti yajñakarmaṇyajapa-
nyūṅkhasāmasbiti paryudāsāt ।</p>
﻿<pb n="268"/>
<p>kena punarviśeṣeṇa japanyūṅkhyorupādānaṃ ye[na]tānyapi man‍trasvaraviśeṣeṇa
paṭhyante teṣāmapi tarhi svaraviśeṣeṇaiva prayogaḥ syāt । anyathā svarānarthakyāditi
tatrāha---<q>yeṣāṃ tu</q> nānenaiva prayogaḥ teṣāmudāttādayo'rthaniścayāyaiva । tāno yajñakarmaṇi
iti japanyūṅkhātirekiṇāṃ yeṣāmaikaśrutyena viniyogaḥ । tāna aikaśrutyam । teṣā-
mudāttādayo'rthaniścayāyaiva svādhyāyakāle । etacca na 1pūrvapakṣavādinā uktam kintu
suhṛdbhāvena granthakāreṇa ।</p>
<p><q>nanu viniyoge sati sutarāṃ nātra pūrvapakṣāśaṅkā aikaikaśyena vini-
yogāvagamāt samuccayāśaṅkā mandaiva</q> । pariharati---<q>na cātrā[nā]śaṅkā</q> ।
kintvāśaṅkaiva kārye'bhidhānalakṣaṇe svarāṇāṃ avaśyaṃ vyāpāradarśanāt । abhidhāna-
mātrāt varṇaviśeṣeṇāvadhānasiddheḥ । tenādṛṣṭārthatayā samuccaya eva yuktaḥ । <q>svarato'-
pyarthanirṇayamabhiyuk‍tā varṇayantīti2 rāddhāntaḥ</q> । asyārthaḥ-yadyapyanabhiyuktā
lokāḥ svaraviśeṣeṇārthaviśeṣaṃ nāvadhārayanti, tathāpi paṇiniprabhṛtayo'bhiyuktāḥ svara-
viśeṣeṇārthaviśeṣaṃ varṇayantyeva । arthaviśeṣe svaraviśeṣānuśāsanāt <quote>“pade'padeśe”</quote>
<quote>“nivāte vātatrāṇe”</quote> ityādau । (pā. sū 6-2-7, 8)</p>
<lg><l>।। 8 ।। sāmapradeśe vikārastadapekṣaḥ syāt śāstrakṛtatvāt ।। 32 ।।</l></lg>
<p>atredānīṃ cintyate---kiṃ gītivat gītyupāyā akṣarābhivyaktyarthā uta
gītiniṣpattyarthā eveti । tatra yadi gītiniṣpattyarthāstadā yathāyonyuttarayorapi prayogaḥ ।
tatra yadi gītiniṣpattyarthā gītyupāyāḥ tadā yasmin gītibhāge viṣpādakatvena āī
bhāvaḥ kṛto yonau uttarāyāmapi tasminneva bhāge prayoktavya iti yathāyonyuttarayoḥ
gītyupāyānāṃ prayogaḥ । athākṣarābhivyaktyarthā gītyupāyāḥ tadā yathābhivyaṅgyaṃ prayogaḥ
yonau vṛddhaṃ tālavyaṃ āībhāvenābhivyaktamityuttarayorapi tadevābhivyajyate na yathāyoni
prayogaḥ ।</p>
<p>etaduktaṃ bhavati---kiṃ gītibhāgavaśena gītyupāyānāṃ prayoga uta varṇavaśeneti ।
tatra pūrvapakṣavādī gītyutpattyarthā upāyā iti manyate । kutaḥ ? gīterhyakṣarābhivyaktiḥ
<note>1. R. pūrvapakṣakālenoktam</note>
<note>2. upadiśantīti ।</note>
﻿<pb n="269"/>
prayojanaṃ nopāyānām । etadeva kuta ityatrāha---<q>yadyakṣarābhivyaktyarthā evo-
pāyā bhaveyuḥ kenedānīṃ gītirniṣpādyate aniṣpannāyāśca gīteḥ akṣarābhi-
vyaktyarthataiva hīyate</q> । tenopāyā gītiniṣpattyarthāḥ, gītirakṣarābhivyaktyarthā ।
ato gītyarthā evopāyā iti yuktam । tena gītibhāgavaśena prayogaḥ ।</p>
<p><q>atrābhidhīyate---yadyupāyā akṣarābhivyaktyarthā na bhavanti tadā
gīterakṣarābhivyaktyarthataiva na prāp‍noti</q> । kuta ityatrāha---<q>na hyakṣarāśritā
upāyā na santi । yadyakṣarāśritā upāyā na bhaveyuḥ tadā[kiṃ]gītiniṣpādi-
tākṣarāṇyabhivyañ‍jyāt</q> । āībhāvādayastu akṣarāśritāḥ । tatra yadyete abhi-
vyaktyarthā na bhavanti tadā'paro'bhivyañjako bhaviṣyati ।</p>
<p><q>nanu yadyupāyā akṣarābhivyaktyarthāḥ tadā gīteranutpattiḥ prāp‍notī-
tyuk‍tam</q> । pariharati-<q>iyamevotpattirasya yadutākṣarāṇāṃ abhivyak‍tiḥ svarāṇāṃ</q>
cānekopāyasamāhārātmikā gītiḥ sopāyairanavayavabhūtairniṣpādyate । ato'tra dṛṣṭe'rthe
sambhavati nādṛṣṭārthakalpanā nyāyyetyakṣarābhivyaktirevopāyaiḥ । darśitā cākṣarābhi-
vyaktyarthatā āībhāvena । tālavyamevāībhāvena niṣkṛṣyābhivyajyate ityanyeṣvapi bhāga-
vikāreṣu anekaghā'kṣarābhivyaktyarthatā । <q>kathaṃ tarhi lopāgamastobhādiṣu</q> ।
lopo hi anuccāraṇātmakaḥ sa kathamakṣarābhivyaktyarthaḥ । tathā āgamastobhāvapyakṣarānta-
rānupraveśātmakatvāt akṣarāṇāmanabhivyañjakau । uttaraṃ---<q>tatrāpyabhidhānātmataivā-
dṛṣṭāthaitaiva dṛṣṭārthatve na viśeṣaḥ</q> । asyārthaḥ---yadyapi lopādayo nābhivyañjakāḥ
tathāpyakṣarābhivyaktyarthā eva akṣarābhivyañjikāyā gīteḥ viśeṣāpādakatvāt । sa ca
tadāhito viśeṣo gīteradṛṣṭārthaḥ । tadāha---<q>teṣāmapyabhidhānavyak‍tāvevādṛṣṭārtha-
tvaṃ kalpayitavyam sviṣṭakṛdādīnāmiva dravyadevatāgatam</q> । tasmādvarṇavaśena
gānaṃ kartavyam, na bhāga1 vaśeneti siddham ।</p>
<lg><l>।। 9 ।। stobhasyaike dravyāntare nivṛttimṛgvat ।। 34 ।।</l></lg>
<p>nanu stobhasya lakṣaṇamuktvā stobhapradeśāpradeśacintā yuktetyatrāha---<q>idānīṃ
stobhaścintyate---pradiśyante neti । asyā eva cintāyā lakṣaṇasaṅgata-
<note>1. A. gīnivaśena.</note>
﻿<pb n="270"/>
<q>tvāt</q> । yadyonyāṃ taduttarayorgāyatītyanena vacanena yonisādhyastutikārye uttarayo-
viṃniyogaḥ । tacca stutyākhyaṃ kāryaṃ sāmasādhyamiti kāryeṇa sāmapradeśaḥ ūhātmaka-
stadviśeṣaśca stobhapradeśe iti stobhaprasaṅgena । stobhaśabdena yaducyate tadupariṣṭā-
dvakṣyāmaḥ ।</p>
<p>tatra pūrvaḥ pakṣaḥ---<q>gītiśabdena stobhānāmanabhidhānāt ṛgakṣaraiśca saha
stutāvasambandhāt kāryārthatvāccātideśavākyasya na pradeśaḥ stobhānāmiti</q> ।
yadyonyāṃ taduttarayoriti yadidaṃ atideśavākyaṃ tatkāryārtham । yonikāryaṃ stutyākhya-
muttarābhyāmapi kartavyamiti । tatkāryaṃ yonyāpi gītiyuktayā kṛtamityuttarayorapi
tatsiddhaye gītirākṣipyate । tatra yadi stobhā gītiśabdābhidheyā bhaveyuḥ tadā stuti-
sādhanatvenopadeśāt stutisiddha‍yarthamākṣipyeran, yadi vā stobhaiḥ vinā ṛgakṣarāṇi na
stutiṃ kuryuḥ; na caitadubhayamastīti na pradeśaḥstobhānām ।</p>
<p>atrocyate---<q>gītyatideśādeva stobhānāmapyatideśaḥ svarāṇāmiva</q> ।
yathā svarāṇāṃ gītyatideśe gīti1bāhyānāmatideśastathā stobhānāmapi । <q>nanu ca stutya-
rthatvānabhidhānānniṣprayojanatā stobhātideśasya</q> । svarāṇāṃ tvarthapratītāvupayogāt
saprayojana evātideśaḥ । uttaraṃ---<q>satyamabhidhāne niṣprayojanatā gīti-
niṣpattireva prayojanaṃ stobhānāṃ tenābhidhāne nāsti prayojanam</q> ।</p>
<p><q>nanu cākṣarābhivyaktireva gītirityuktam । abhidhānārthaṃ cākṣarāṇya-
bhivyajyante । na ca taiḥ stutyabhidhānaṃ sādhyata ityuktam । tasmāt niṣpra-
yojanā gītirapi na niṣpādyā</q> । asyārthaḥ-stobhā na stutiṃ sādhayanti kintu
ṛgakṣarāṇyeva । gītiścākṣarābhivyaktirūpā stutau viniyuktā । tatra yānyakṣarāṇi stutiṃ
kurvanti tad‌dvāreṇa tasyāḥ stutisādhanatvam । sāca gītiḥ ṛgakṣaraiḥ vyaṅgyaiḥ
sampāditeti stobhasampādyo gītibhāgaḥ niṣprayojano naivottarayoḥ kartavyaḥ । <q>ucyate ।
satyamevaṃ yadi tāvadabhidhānākṣarābhivyaktyaiva sāmno guṇabhāvaḥ yadyarthābhi-
dhānākṣarābhivyakta‍yātmakasyaiva sām‍no guṇabhāvaḥsyāt tadā gītibhāgasya
syānniṣprayojanatā, kintu svādhyāya eva saṃskārakarmatā sām‍no vijñātā ।
bhavatvevaṃ tathāpi kimityāha---<q>atastathābhūtasyaiva karmaṇi viniyuktasya sāmnaḥ</q>
<note>1. R. vācyānā</note>
﻿<pb n="271"/>
<q>saṃskriyamāṇadvāreṇaiva kāryaṃ labdha(mapi)miti</q> karmaṇyapi nādṛṣṭakalpanā । yāvati
punarbhāge dṛṣṭaṃ na sambhavati tasya tasminnevādṛṣṭopakāraḥ kalpayitavyaḥ sviṣṭakṛdādīnāmiva
dravyadevatāgata ityuktam । tasmāda(ta)dṛṣṭārthatvāt kāryābhāvānna gītyaṃśāvalopaḥ
śakyate vak‍tum । anavalupte ca gītyaṃśe tanniṣpādakatayā stobhānāmapi pradeśo yuktaḥ ।</p>
<p>nanu yāvataiva bhāgena kāryaniṣpattiḥ tāvata eva pradeśo yukta ityatrāha---
<q>pradeśottarakālaṃ hi kāryaṃ, sām‍ni ca pradiṣṭe sati yāvato bhāgasya dṛṣṭaṃ kāryaṃ
nāsti tāvato'dṛṣṭaṃ kalpyate</q> ।</p>
<p>nanu stutikāryākṣepeṇa sāmapradeśa iti yāvata eva bhāgasya stutikāryatā1
tāvata evākṣepo yukta ityatrāha---<q>prakṛtyartha evāyaṃ pradeśo na kṛtakāryasya
prakṛtau vikṛtau</q> । asyārthaḥ---yatraiva karmaṇi sāmopadiṣṭaṃ tasminnevāyaṃ kāryeṇākṣepaḥ ।
tatra yatsāma tasyaivākṣepo yuktaḥ tathābhūtasyaivopadiṣṭatvāditi tataḥ stobhanivṛttyabhāvāt
<q>stobhanirvṛttyartha</q>sāmabhāgasyāpyatideśe ca kāryakalpanetyata upādānaṃ stobhākṣarāṇāṃ
sāmapadārthasiddha‍yarthaṃ na śakyaṃ vārayitum । tasmāt stobhapradeśasiddhiḥ । śeṣamuktam ।</p>
<lg><l>।। 11 ।। adhikaṃ ca vivarṇaṃ ca jaiminiḥ stobha-
śabdatvāt ।। 39 ।।</l></lg>
<p>stobhapradeśaprasaṅgenedaṃ lakṣaṇamucyate adhikaṃ ca vivarṇaṃ ca jaiminiriti । tenā-
saṅgatirnāsti । ubhayopādānaprayojanaṃ bhāṣyoktamanubhāṣate---<q>bhavati kiñcidadhikaṃ</q>---
na vivarṇaṃ yathāśvādririti । tasya stobhatā mābhūditi vivarṇegrahaṇam । bhavati kiñcit
vivarṇaṃ nābhyadhikaṃ, yathā ognāī iti tannivṛttyarthamadhikagrahaṇam । idamākṣipāti---
<q>nanu cargakṣarebhyo'dhikaṃ adhikamityuktam । nacābhyāsasya ṛgakṣarebhyo'dhi-
katāstīti</q> । tenādhikamityetāvatyapi kṛte'bhyāsasya stobhatvāprasakteḥ tannivṛttyartha-
tvābhāvāt vivarṇatā kvopayujyate ? adhikatvādeva hi tat labhyate 3yāvadvivarṇagrahaṇena
sādhyam । atha vivarṇagrahaṇasya hyabhyāsasya stobhatvaṃ mābhūditi prayojanam । taccādhika-
grahaṇādeva labhyate abhyāsasya ṛganadhikatvāt ।</p>
<note>1. R stutikāritā</note>
<note>2. R yadvivarṇagrahaṇaṃ sādhyaṃ</note>
﻿<pb n="272"/>
<p>nanu bhavatyadhikaṃ śvādriḥśvādririti । naitadadhikam । na hyabhyāsādakṣarādhikyaṃ
bhavati । tenādhikasya stobhatvamityetāvatyapyukte nā/?/styabhyāsasya stobhatvaprasaktiḥ ।
samādhatte-<q>evaṃ tarhyabhidhānādhikyamātramabhipretaṃ nākṣarādhikyam</q> । abhyāsarahita-
syābhidhāyakatvāt (asyāpi cābhidhānādhikyamasti) abhyāsasyānabhidhānānanupraveśāt ।</p>
<p>nanu kimityabhidhānādhikyamevāśrīyata ityatrāha---<q>yuktaṃ caidevaṃ yadabhidhā
nādhikyamiti gṛhyate</q> । kasmādyuktamityāha---<q>abhidhānādevādhikyaṃ śakyate
vak‍tum nābhidhānanirapekṣādakṣarāṇāṃ parigaṇanāt</q> । na hi svarūpeṇādhikyamavagantuṃ
śakyate । abhidhānavaśena tu abhidhānānupayogino'dhikatvamiti śakyāvagamam ।</p>
<p><q>nanu chandastopyādhikyaṃ vijñāyata eva । satyamevaṃ, chandaḥparijñāna-
namapyabhidhānādṛte na śakyate vijñātum</q> । arthāvacchedena hi varṇān gṛhītvā
chandaḥparijñānaṃ śakyate kartuṃ nānyathā । tenābhidhānavyatirekeṇa ādhikyajñānaṃ nāsti
abhidhānādhikamevādhikam । tasmāt suṣṭhūcyate yadabhidhānākṣarebhyo'dhikavarṇāste
stobhā iti । evaṃ cocyamāne'bhyāsasyāpi stobhatvaprasaktirastīti tannivṛttyarthaṃ
vivarṇagrahaṇam ।</p>
<lg><l>।। 12 ।। dharmasyārthakṛtatvād dravyaguṇavikāravyatikramapratiṣedhe
codanānubandhaḥ samavāyāt ।। 40 ।।</l></lg>
<p><q>nanu cedaṃ sthitaṃ kāryāpattyā dharmalābha iti । tena pūrvapakṣābhāvādanāra-
bhyamidamadhikaraṇam</q> । pariharati---<q>bāḍham</q> । ākṣeptā pṛcchati---<q>kimarthaṃ
tarhīdamadhikaraṇamārabhyate</q> ? uttaraṃ---<q>kāryāpattireva nīvārādīnāmasti nāstīti
cintyate । nanu kathaṃ punaratra kāryāpattāveva saṃśayaḥ</q> । uttaraṃ---<q>naivāraścaru-
riti śrūyate na punaḥ vrīhīṇāṃ 1sthāne nīvārā iti</q> । punarākṣipati---<q>yadi
vrīhīṇāṃ sthāne nīvārā na bhavanti kathaṃ punaranyathā naivāraścarurbhavatīti</q> । yathā
vrīhīṇāṃ taṇḍalanirvṛttyarthatā tathā nīvārāṇāmapi taṇḍulaniṣpattidvāreṇaiva nīvārāṇāṃ
carurbhavati । samādhatte---<q>arthāttarhīdamāpadyate na punaḥ kārye vidhissambhavati</q>
nānyathā nīvārasambandhaścarorbhavati ityarthāt vrīhikārye pāto nīvārāṇāṃ2 na punaḥsākṣā-
<note>1. R anyathā---</note> <note>2. R kārye āpattiḥ</note>
﻿<pb n="273"/>
cchabdenaiva tatkārye vidhānaṃ yathā paridhau paśuṃ niyuñjantīti । rāddhāntasammatyā
vaidharmyadṛṣṭānto'yam । na cārthaprāptaṃ tatkāryamiti śakyate vak‍tum । anyenāpi
prakāreṇa carornīvārasambandhasambhavāt nīvārakrītavrīhisādhyatvepi hi tatsambandhasambha-
vāt । yathā paṇasahasrakrītahemanirmite kaṭake sambhavanti vaktāraḥ paṇasahasrasyāyaṃ
kaṭaka iti । tasmāt kāryāpattyasambhavānna taddharmā bhavitumarhantīti pūrvapakṣavādino
'bhiprāyaḥ ।</p>
<p>nanu madhvaśanaghṛtāśane ṣaḍahāṅgameva na ṣaḍahanivṛttau vidhīyete kathamiyaṃ cintā ?
yadi ṣaḍahapravṛttau tayorvidhānaṃ syāt tadā'tra yukteyaṃ cintā kiṃ ṣaḍahakārye vidhirneti
tayostu ṣaḍahā[na]ṅgatvena kathamiyaṃ cintā । pariharati---<q>kimanayā'smākaṃ nirṇītayā
lakṣyāviṣayayā cintayā</q> । lakṣaṇānvākhyānaṃ tvatraiva ṣaḍahanivṛttau tayorvidhānamiti
kṛtvā cintyate tena nāsti doṣaḥ ।</p>
<p><q>kathaṃ punaratra madhvaśanaghṛtāśanayoḥ pūrvapakṣaḥ</q> yāvatā ṣaḍahanivṛttau tayo-
rvidhānamiti kṛtvā yadyeṣā cintā tadā tatkārya eva vidhānaṃ pratibhāti । uttaraṃ---
<q>saṃsthite ṣaḍahe nivṛtte ṣaḍahe madhvaśanaṃ ghṛtāśanaṃ ceti śrūyate । natu tatkārya
ityevam</q> । nakhāvayūtānāmityārthaṃ tuṣakaṇavimokaṃ kārye nakhānāṃ manyate । nacārthātta-
deva kāryamiti śakyate vak‍tum । anyenāpi prakāreṇa nakhānāmavapūte vyāpārasambhavāt
nakhairgṛhītvolūkhale'vahantuṃ nikṣepāt । paridhau paśuṃ niyuñjantītyatra kathaṃ pūrvaḥpakṣa ?
sākṣādyūpakārye vidhānāt । uttaraṃ---<q>atrāpi yanniyojanaṃ yūpe tatparidhau kartavya-
mityaśravaṇaṃ manyate</q> । niyojanāntaramevedaṃ kasmānna bhavatītyarthaḥ । airaṃ kṛtvodgeyamiti
na girāpadakāryamukheneti śrutirasti iti akṣarāntarasthānanipātenāpyudgānasambandhasaṃmbha-
vānna pāriśeṣyādapi girāpadasthāne nipātaḥ śakyate'vagantumiti pūrvapakṣaḥ ।</p>
<p><q>rāddhāntastu naivāraścaruriti naivārasambandhe taddhita upapadyate'nyatra
prakṛtivikṛtibhāvāt</q> । asyārthaḥ---vaikṛto'yamupadeśaḥ sa carusthāne niyataḥ klṛpta-
kāryāśrayaḥ1 । klṛptaṃ ca prakṛtau vrīhikāryamiti na punaridaṃ(paraṃ)kāryāntaraṃ, tena
tatraivāyaṃ nīvārāṇāṃ vidhiriti prakṛtivikāralakṣaṇa evāyaṃ nīvārāṇāṃ carośca sambandha-
staddhitenocyate । tasmāt vrīhikāryāpattirnīvārāṇāṃ tadāpattau ca taddharmaprāptiḥ । tathā
<note>1. kāryāpekṣaḥ</note>
﻿<pb n="274"/>
madhvaśanaghṛtāśane na1 naimittikatayā saṃsthānasya sambhavato'nyatrādhikārānvayāt । yāva-
dadhikārānvayitā ṣaḍahasaṃsthānasya sambhavati tāvannaiva nimittatopapattiradhikāriviśeṣaṇa-
syaiva nimittatvasambhavāt । adhikāraśceha ṣaḍaha(hā)karaṇavataḥ satriṇaḥ tadārabdha-
kāryāntarepi । viniyogāntare [na]viṣayabhedabhinnaṣaḍahakāryāpattiradhikāraniyogalakṣaṇa eva
kāryāpattiḥ । tataśca prayojanaśūnyānāṃ dharmāṇāṃ paramāpūrvaprayuktānāṃ prāptiḥ । evaṃ nakhāva-
pūtepi kāryāpattiḥ? kuta ityāha---<q>avapūtatā ca phalena saha sambandhaḥ upapadyate'-
nyatra kriyākaraṇāt</q> । tasmādatrāpi kṛptakāryāśritatvāt vaikṛtānāmupadeśānāṃ
nakhānāmapi tuṣakaṇavimoka eva sambandhaheturiti kāryāpattiḥ । paridhau paśuṃ niyuñjantīti
niyojanasyāvidhānāt kimanyadato yūpakāryādavagamyate । yadi niyojanaṃ vidhīyeta
tadā na syādapi kāryāpattiḥ । na ceha niyojanaṃ vidhīyate prakṛtitaḥ prāptatvāt ।
tataśca yūpakāryāpattiriti taddharmaprāptiḥ ।</p>
<p><q>evaṃ na girāgiretyanenaikavākyatvāt giraṇasya cāsambhavāt na
girāpadakāryādṛte dvayamupapadyata iti kāryāpattiḥ</q> । asyārthaḥ---na giretyanena
saha airaṃ kṛtvetyasyaikavākyatvaṃ pratīyate । taccaivamupapadyate yadi girāpadakārya everāpadaṃ
vidhīyate tadā hi kṛtakāryatayā girāpadanivṛttiḥ । sā prāptā satī anūdyate anyathā
sāpi vidheyaiva syāditi vākyabhedaprasaṅgaḥ । tenaikavākyatvabalena girāpadakārya everāpadaṃ
kathaṃ nāma pratīyatāmityevamarthameva na girāgireti brūyādityucyate । na ca śakyamātma-
giraṇalakṣaṇadoṣo'bhidhīyata iti, asambhavāt । yadi ātmaśabdena śarīramevātma-
sambandhāllakṣaṇayocyate, yadi vā ātmaiva śrutyā ubhayathāpi giraṇāsambhavāt । tasmāt
girāpadakārya everāpadasya vidhāne dvayamidamekasmin vākye upapadyate । na girā gireti
brūyāt airaṃ kṛtvodgayamiti kāryāpattestaddharmalābhaḥ ।</p>
<lg><l>।। 13 ।। tadutpattestu nivṛttistatkṛtatvāt syāt ।। 41 ।।</l></lg>
<p>paridhau punarākṣepaḥ anyārthasya sataḥ yatkāryāntarakaraṇaṃ na tat dharmaprāp‍tau hetuḥ ।
yadyapi yūpakārye paridhervidhānaṃ tathāpi viniyuktaviniyogavirodhāt paridherniyojanaṃ prati
aṅgabhāvo nāsti, nāpi niyojanadvāreṇa paśuyāgāpūrvaṃ prati ।</p>
<note>1. R omits na</note>
﻿<pb n="275"/>
<p>nanu 1puroḍāśakapālanyāyena kimiti adhiṣṭhānalakṣaṇayā viniyuktāvasthā-
parihāreṇāṅgatvenaivābhidhānaṃ nāśrīyate । atha śrutyanugrahāya kārakatāmātreṇa vidhānaṃ
puroḍāśakapālepi kimiti na syāt ।</p>
<p>atra prābhākarapravarāḥ pra(tyā)cakṣate-paridhau paśuṃ niyuñjantīti vikṛtāvidaṃ
vidhānaṃ nāśrīyate । atha śrutyanugrahāya klṛpte ca kārye vaikṛto vidhiḥ । klṛptaṃ pūrvasamba-
ndhyeva niyojanaṃ kāryamiti tatraiva tathābhūte sādhanatvamātreṇāpi paridhervidhānamupapadyate ।
tathābhūte hi tasmin sādhanatā paridhe2rna pramāṇāntareṇa samadhigamyate iti tatra vacanaṃ
bhavati pramāṇam । apūrvasya ca prayuktiḥ tena kārakatvamātreṇaiva apūrvasambandhi-
niyojane paridhervidhānaṃ(sādhana)viśeṣaṇaviśiṣṭatayā ca niyojanasya vākyenaiva pratipādya-
tvāt viśeṣaṇaviśeṣyabhāvena guṇapradhānabhāvamāśrityaikavākyatopapattiḥ । adhiṣṭhāna-
lakṣaṇādoṣeṇāṅgatvena vidhānaṃ nāśrīyate । puroḍāśakapālavidhānaṃ tu prakṛtāviti na
klṛptakāryāśrayo'sau vyapadeśaḥ, kintu padārthāpekṣaḥ tatra puroḍāśakapālo yadyapūrvaṃ prati
prathamamevaidamarthyenānvayaṃ na yāyāt tadā padārthasvarūpamātrasambandhyeva syāt । tathā ca
vākyasyāprāmāṇyaṃ prayuktyabhāvaśca । na ca tasyaidamarthyaṃ tadīyaidamarthyamantareṇa pramātuṃ
śakyate । na ca lakṣaṇāmantareṇārthāntaraṃ pratyaidamarthyena viniyogo ghaṭata iti
balādadhiṣṭhānalakṣaṇā āśrīyate । tatra tena siddhaṃ sādhanamātreṇa vidhānaṃ anaṅgatvaṃ ca
paridheḥ । yacca tadanaṅgasya sataḥ kāryakaraṇatvaṃ na tat dharmaprayuktau heturbhavatīti paridhau
punarākṣepaḥ ।</p>
<p><q>kasmāt ?</q> uttaraṃ---<q>aidamarthyanibandhanaṃ hi dharmajātaṃ</q> prakṛtāvupalabdham
ya eva hi niyogaṃ pratyaidamarthyāpannaḥ tasyaiva dharmasambandhaḥ prakṛtau dṛṣṭa iti vikṛtāvapi
tathaiva bhavitavyam । <q>tena nāṅge yūpakāryāpanne'pi dharmasambandhānupapattiḥ</q> ।</p>
<p>rāddhāntachāyayā codayati - <q>nanu caidamarthyamatra kāryārthaṃ naidamarthyārthaṃ---
asyārthaḥ - prakṛtāvaidamarthyaṃ vinā kāryakāritaiva nāvagamyata iti aidamarthyaṃ dharmasambandhaṃ
pratyāśritam । na punaraidamarthyameva dharmasambandhanimittam । iha ca kāryakāritāṃ vināpi
aidamarthyamavagamyata iti kimaidamarthyena । <q>pariharati-satyamevaṃ tathāpi naidamarthyamanta-
reṇa kāryasaṃsparśino dharmā bhavitumarhanti iti niyogavibhāgānnaidamarthyāpanne</q>
<note>1. puroḍāśakapālena tuṣānupavapatītivat</note> <note>2. R omits na</note>
﻿<pb n="276"/>
<q>dharmā bhaveyuḥ</q> tadā yaṃ pratyanaidamarthyaṃ tasya(vi)niyogāntarārthatvāt <q>niyojanaidamarthyaṃ
vinā paśuniyojanalakṣaṇakāryasaṃsparśino dharmā na bhaveyuḥ niyogaikyanibandha-
naśca dharmaniyama iti siddham</q> । asyārthaḥ---yadi dharmāṇāṃ pradhānānāṃ ca eka eva
niyogaḥ sādhyo bhavet tadā dharmaniyamo bhavati । anyathā hi aniyogārthatve dharmāṇāma-
niyamaḥ syāt । niyogārthānhi dharmānniyogaḥ prayuṅkte । yadi ca niyogasaṃsparśino
dharmā na bhaveyuḥ tadā teṣāmaniyogārthatve prayuktyabhāvaḥ prasajyeta । yata eva niyoga-
saṃsparśināṃ dharmāṇāṃ prayuktiniyamaḥ aniyogārthānāṃ cāprayuktiḥ ata eva paridhidharma-
viruddhānāṃ yūpadharmāṇāṃ takṣaṇādīnāmanavakāśaḥ । itarathā virodhino yūpadharmāḥ paśuyāgena
kimiti na prayujyante prayuktau viśeṣābhāvādityanenābhiprāyeṇāha---<q>anyathā hi
ko'yaṃ virodho nāma yūpadharmāṇāmananuṣṭhānahetuḥ । kathaṃ vā paridhyaidama-
rthyasya balīyastvaṃ yena yūpadharmāṇāṃ bādhaḥ paridharmaiḥ</q> । paridhyarthāḥ paridherdharmāḥ ।
yūpa/?/dharmāstu paridhau kriyamāṇā api na paridhyaidamarthyāpannā iti paridhidharmāṇāṃ balīya-
stvam taccobhayeṣāmapi svaniyogaprayuktatve sati nopapadyate । evaṃ ca sati yūpāyājya-
mānāyetyatroho na bhavati iti bhāṣyānubhāṣaṇaṃ ākṣep‍tum ।</p>
<p><q>nanu cedamayuktam</q> । kathamityāha---<q>ūhaḥ pratipādyate rāddhāntinā ।
tadabhāvaśca pūrvapakṣiṇo yuktiriti</q> । samādhatte---<q>anyāyya ūho na bhavatīti
1parihāraḥ । kathamanyāyyatvaṃ</q> । uttaraṃ---<q>sādhanabhāvena hi abhidhānaṃ
man‍trāṇāṃ pratipāditam । na ca paridhau niyojanasādhanatā'stīti parihṛta-
manyāyyamabhidhānamiti ayuktam</q> । asyārthaḥ---rāddhāntinā tūhamicchatā dharmoha-
vat man‍troho'pi vaditavyaḥ । tatra yūpāyājyamānāyeti paridhau mantre prayujyamāne
yūpābhāvāt yūpaśabdastāvanna prayojyaḥ । yadi paraṃ paridhiśabdaḥ sa ca prayok‍tumanucitaḥ
paridhiśabdena niyojanasādhanabhūtasyānabhidhānāt । sādhanabhūtaścārtho marntreṇābhi-
dhīyate । tadetad‌dūṣaṇaṃ paridhau yūpadharmāṇāmanūhe parihṛtaṃ bhavati ।</p>
<p><q>evaṃ prāpte'bhidhīyate-atrāpyūhena bhavitavyam niyogaikye, niyogaikyaṃ
hi bhavati sambandhahetuḥ । upadeśena punaḥ kāryaprayuktatāṃ vārayati niyoga-
bhedaḥ</q> । asyārthaḥ - upadeśena hi dharmāṇāṃ niyogaikyaṃ śeṣiṇo niyogaidamarthyasiddhau
<note>1. R abhiprāyaḥ</note>
﻿<pb n="277"/>
hetuḥ । atadarthatāpanne hi dharmāḥ sambadhyamānāḥ na niyogaidamarthyaṃ labhante, niyogaida-
marthyāpanneṣu sambadhyamānāstu labhante । kāryatastu dharmāṇāṃ prāptau niyogaidamarthyaṃ tāvat
pramitam । pramite tu tasminnanuṣṭhānāya kevalamāśrayāpekṣā sādhyaṃ cāśrayo dharmāṇāmiti
kāryaprayuktatā na śakyate vārayitum । tatkāryatā ca paridherupapāditā । tasmānna
dharmāḥ kartavyatayā śakyā vārayitum ।</p>
<p>idaṃ cādhikaraṇaṃ yūpakāryaprayuktā yūpadharmā na yūpotpattyarthā iti kṛtvā cintitam ।
yattvanabhidhāno(nāya)mantraḥ iti tatrocyate । kāryaprayuktatve sati sādhanāntarasyāvi-
vakṣitatvāt tathaivābhidhānamiti noho virudhyate,1 tathaivābhidhānasiddheḥ paridhānasādhanasyā-
vivakṣitatvāt niyojanasādhanasya vivakṣitatvāt yūpaśabdena tasyābhidhātuṃ śak‍teḥ nohaḥ
kartavyaḥ । <q>yadi paśuniyogo yūpadharmān prayuṅk‍te kathaṃ tarhi satvaktvādī-
nāmanugrahaḥ ?</q> uttaraṃ---<q>tathābhūtasya</q> paridhi1bhūtasya <q>yūpakārya upadeśāt</q> na svarūpa-
vighāte tatkāryasamarthamiti tadavirodhidharmāveśa iti yuktam ।</p>
<lg><l>।। 14 ।। parārthena tvarthasāmānyaṃ saṃskārasya tadarthatvāt ।। 44 ।।</l></lg>
<p><q>iha punaḥ kāryacodanāpi nāstīti1 pūrvapakṣavādī paridhinānyatvaṃ matvā
dharmā na bhavantītyāha</q> । etadeva vivṛṇoti---<q>tatra hi paridhau paśuṃ niyuñ‍jantī-</q>
tyatra paridheḥkāryaṃ coditam । iha punaḥ na dadhani caruścodyate kiṃ tarhi ubhayaṃ
dadhitaṇḍule pradātre । ato na kevalamaidamarthyameva nāsti api tu kāryamapi na codyata
iti vaiṣamyam paridhānāt । atrocyate । kāryaṃ hi dharmāṇāṃ prayojakaṃ na codanā, tadeva
hi kāryaṃ k‍vacit codanāt yathā paridhau paśuṃ niyuñjīteti । <q>k‍vacidaidamarthyādyathā</q>
prakaraṇādhīteṣu mantreṣu liṅgaviniyojyeṣu śeṣiṇāmaidamarthyaṃ, k‍vacidarthādyathā'traiveti na
kaścit kāryakāritve viśeṣaḥ । kāryataścātra prāptiruditā nābhidhānaviniyogābhyāmiti
kārye'bhidhānaviniyogābhyāṃ dharmāśrayasya na dharmasambandhaḥ, kintu kāryayogamātreṇeti
nātra praṇītādharmaprāptiravaidikīti śakyate vak‍tum । tasmāt kartavyāḥ praṇītādharmāḥ
dadhipayasoḥ ।</p>
<note>1. R yujyate</note>
<note>2. R paridhirūpasya</note>
<note>3. nāpyastīti</note>
﻿<pb n="278"/>
<lg><l>।। 15 ।। ekārthatvādavibhāgaḥ syāt ।। 46 ।।</l></lg>
<p>sthitaṃ kāryaprayuktā dharmā iti । bṛhatpṛṣṭhaṃ bhavati rathantaraṃ pṛṣṭhaṃ bhavatītyatra
kāryabhedo'sti nāstīti vicāryate । tatra pūrvapakṣavādī pṛṣṭhaśabdavācyaṃ dvayorapyekakāryaṃ
manvāna ubhayatrobhayavihitadharmāveśaṃ manyate vrīhiyavayoriva । yathā vrīhiyavayoreka-
kāryakatvāt kāryaprayuktatvācca dharmāṇāṃ ekatrāpi śrutā dharmā ubhayatra bhavanti tathā
atrāpi pṛṣṭhaśabdavācyasya dvayorbṛhadrathantarayorekatvāt tatprayuk‍tairdharmaiḥ ekaikatra śrutaiḥ
ubhayatra bhavitavyam ।</p>
<p><q>rāddhāntastu upadeśe tāvacchabdabhedo vidyate bṛhadrathantaramiti</q> । dharmo-
padeśe bṛhadrantaraśabdopādānāt śabdabhedastāvadasti । śabdabhedācca vyavasthā'vasīyate
dharmāṇām । <q>kāryamekamiti cet</q> । pariharati---<q>dṛśyate ca kāryabhedaḥ anyathā
kavatīṣu stutirgamyate anyathā bṛhadṛkṣu</q> । guṇābhidhānalakṣaṇā stutiḥ sā kavatīṣva-
nyena prakāreṇa । anyena bṛhadṛkṣu । tena vyāpārabhedastāvadavagamyate । <q>pṛṣṭhaśabdā-
bhidheyatvamekamiti cet</q> । pariharati---<q>nābhidhānato dharmaprāptirityuktam</q> ।
tenābhidhānaikyepi na dharmavyatikaraḥ । kiṃ tarhi ? kāryata eva dharmaprāptiḥ kāryataścobhaya-
bheda upalabhyate bṛhadrathantarayorityuktam । karṣaṇachedanayoriva parvavibhāgaphalayoḥ ।
na ca phalato dharmā bhavantīti nīvārādiṣu darśitam । kintu kāryataḥ । tasmāta sarva-
kāryabhede sambhavati bṛhadrathantarayoḥ lakṣaṇā ayuktā । ato vyavasthayaiva dharmāḥ kartavyāḥ
vrīhiyavayoḥ puroḍāśaniṣpattau na kāryabheda upapadyate ubhayoḥ puroḍāśanirvartakatvāt
<q>anyathā yavamayaḥ puroḍāśo'nyathā vrīhimaya iti tatrāpi kāryabheda iti
cet</q> । uttaraṃ---<q>na sva/?/bhāvaprayuktā dharmāḥ kintu kāryaprayuktā ityuktam</q> । svabhāva-
ścātra bhidyate na niṣpattau vyāpāraḥ vyāpāraprayuktā dharmāḥ abhidhānavyāpārānyatvaṃ ca bṛha-
drathantarayoḥ pradarśitam । anyathā kavatīṣu stutiḥ anyathā bṛhadṛkṣviti । ato
vrīhiyavābhyāṃ vaiṣamyaṃ bṛhadrathantarayoḥ ।</p>
<lg><l>।। 16 ।। aprākṛte tadvirodhādva‍yavatiṣṭheran ।। 48 ।।</l></lg>
<p><q>sāmāntarasādhane vikṛtiṣu pṛṣṭhe cintā । kimekasya dharmāḥ kāryeṇa
kartavyā utobhayadharmā iti</q> । kiṃ vikalpena dharmāḥ kartavyāḥ uta samuccayeneti
sandehaḥ । <q>atra pūrvapakṣavādī prakṛtau kāryabhedāt ihāpi tadvaditi na prāptibhedaṃ</q>
﻿<pb n="279"/>
<q>manvānaḥ kāryeṇecchati</q> । asyārthaḥ---prakṛtau kāryabhedāt bhedena prāptiṃ manvānaḥ
pūrvapakṣī ihāpi kāryeṇa prāptiṃ tadvati necchati । anyathā tadvadbhāva eva na syāt ।</p>
<p><q>rāddhāntastu---tadvati kāryaṃ prāpyate nopāyāḥ</q> । asyārthaḥ---prakṛti-
vadvikṛtirapyupakāravatī na punaḥ padārthavatī upakārasādṛśyaṃ hyetat tadvaditi । <q>na</q>
padārthasādṛśyamiti । etaddaśamādye darśitam । bhavatvevaṃ tathāpi kathaṃ samāveśo dharmā-
ṇāmityata āha---<q>upāyataśca prakṛtau kāryānyatvamavagatam</q> । ṛgbhedāt prakṛtau
stutivyāpāralakṣaṇakāryabhedo'vagataḥ । na cehopāyabhedo'sti upāyāntaravidhānāt ।
stutau sāmāntaravidhānena prākṛtarṅ‌nivṛtteḥ ṛgantarāpekṣatvāt tasya caikatvāt ।
tasmānna kāryānyatvaṃ śakyate'vagantum । ananyatve ca kāryaprayuktāḥ kena vāryante nakha
ivolūkhalamusaladharmāḥ anyatra virodhāt । yadi paraṃ virodhādeva dharmāṇāmakaraṇam ।
ato'viruddhānāṃ samāveśa iti sthitam ।</p>
<lg><l>।। 17 ।। ubhayasām‍ni caivamekārthāpatteḥ ।। 49 ।।</l></lg>
<p><q>atrāpi kaṇvarathantaravat ubhayamubhayatra yojyata iti pūrvapakṣavādī
manyate</q> । etaduktaṃ bhavati---<q>yat prakṛtāvupāyadvayaṃ vijñātaṃ tasya kārye
ihopāyadvayaṃ vidhīyate</q> । etadeva vivṛṇoti---<q>bṛhatkārye bṛhadrathantare,
rathantara kāryepi bṛhadrathantare । tasmāt samāveśo dharmāṇām</q> ।</p>
<p><q>rāddhāntastu upāyasamāveśaḥ pratyabhijñānāt</q> । asyārthaḥ-yau tau vyāpārau
stutiṃ prati bṛhadrathantarayoravagatau tāveveha samāviṣṭau pratyabhijñāyete । tenopāyayo-
re va samāveśo na kāryayoḥ । na ca samāveśaprayuktā dharmāḥ kiṃ tarhi kāryaprayuktā
ityuktam । tena kāryabhedāt yathāyathameva dharmairvyavasthitairbhavitavyam । tadidamuktaṃ
bhāṣye <quote>“sām‍nāpi dṛṣṭamadṛṣṭaṃ vā kriyata”</quote> iti । <q>upāyārthasamāptirdṛṣṭakāryaṃ</q>
stutirvyāpāraviśeṣalakṣaṇā upāyārthasamāptirdṛṣṭaṃ kāryam । samāveśataḥ kimapyadṛṣṭam ।
na ca prākṛte kāryasambandhe'vagamyamāne kāryāntarasambandho dharmāṇāmupapadyata iti
vyavasthaiva nyāyyā ।</p>
<lg><l>।। 18 ।। pārvaṇahomayostvaprabṛttissamudāyārthasaṃyogāt
tadabhījyā hi ।। 51 ।।</l></lg>
﻿<pb n="280"/>
<p>atra sūtre pravṛttiśabdaśravaṇādbhrāntaścodayati । <q>nanu ceyamatideśacintā ।
kaḥprasaṅgo'syāḥ ?</q> । kimanena niṣphalenoktena । bādho'yaṃ nātideśa iti matvā''ha
-<q>astyatra prasaṅgaḥ kāryapradhānatvādatideśānatideśayoḥ</q> । etadeva vivṛṇoti-
<q>yadi hi prākṛtadevatārthatā homayoḥ tadā sauryādiṣvapravṛttiḥ । athārādupakāra-
katvaṃ tadā pravṛttiḥ</q> । asyārthaḥ - prakṛtāni yāni karmāṇyāgneyādīni devatābhūtāni
parvaśabdābhidheyāni tadarthatā tatsmaraṇārthatā pārvaṇahomayoḥ syād tadā vikṛtiṣu
apravṛttiḥ, athārādupakārakatvaṃ tadā pravṛttiḥ prayājādivaditi kāryanibandhane pravṛttya-
pravṛttī vicāryete iti tadarthaṃ homayoḥ dvārakāryaṃ cintyate---<q>kiṃ devatāsaṃskāraḥ
kāryaṃ uta karaṇopakāra eva prayājādivaditi । iha cādhyāye dvārakārya-
cintaiva kriyate tannibandhanatvādūhasyetyasti prasaṅgaḥ</q> । kaścitatvaviccodayati
-<q>nanvevaṃ sati bādhacintaiveyaṃ prāp‍noti kāryābhāvānnivṛttiriti । kimiti
bhavān samādhātā'natideśamāha</q> । pariharati---<q>satyamevametat tathāpi kārya-
svarūpamevātra nirṇīyate'rthādvādha ityūhāntaḥ pātinyeveyaṃ cintā</q> । anāsthayā
mayā nirbandho na kṛta iti samādhātā darśayati---<q>sarvathā kāryacintārūpatvāt
saṅgatiḥ । arthādbādho bhavatu anatideśo vā iti nāsmākamāsthā</q> ।</p>
<p>atra kecinmīmāṃsakāḥ tantre svātantryamicchantaḥ svabuddhilāghavamanākalayantaḥ
bhaṅgamāpādayāṃbabhūvuḥ । nanu karmasaṃskārakatvepi homayoḥ kimiti bādho yāvatā devatā-
ntarepi paśupuroḍāśavadūhena pārvaṇahomau kartavyāveveti ।</p>
<p>atra <q>prabhākarapādasevānirastasamastajāḍyāḥ</q> samarthanamāhuḥ---kāryaprayuktā
dharmā ityuktam । yaccāgneyādīnāmavāntarakāryaṃ paramāpūrvaniṣpattiṃ prati na tat sauryādī-
nām । ata eva ca prakṛtāvāgneyādīnāṃ nānyonyadharmasaṅkara iti ।</p>
<p>atra pūrvapakṣavādī kālavacanatvepi parvaśabdasya kālayogāt karmaṇi prayoga
upapadyata iti kālavacanatvaṃ manyate ।</p>
<p><q>rāddhāntastu niyogaikyaṃ na siddha‍yatīti samudāyavacanataiva nyāyyā</q> ।
karmavacanatve hi parvaśabdasya tatsaṃskārakatvāddhomayoḥ tanniyogaikyaṃ siddha‍yati । itarathā
tu na siddhiḥ । niyogaikyaṃ ca gamyate prakṛtatvāt । śakyate ca samudāyārthatvepi karma-
vacanatvepi kāle prayogo vak‍tuṃ karmayogāt । yadi vā parvaśabdo'yaṃ yaugikaḥ pṛṇāte
<p></p>
﻿<pb n="281"/>
rdānārthatvāt tatra bhāvasādhanatve karmavacanatā । adhikaraṇasādhanatve kālavacanatā । tatra
prakṛtatvātkarmāṇāmiha karmaṇyeva parvaśabdaḥ prayukta iti niścīyate । tadāha-<q>yogādvo-
bhayatra parvaśabdaḥ । vidhyanupraveśastu viśeṣahetuḥ</q> ।</p>
<p>nanu karmavacanatvepi kimityārādupakārakatvaṃ na bhavatītyāha---<q>prakṛtatvāccā-
rādupakārakatvanirākṛtiḥ</q> । prakṛtakarmaṇāṃ saṃskārārhatvāt ārādupakārakatvanirā-
kṛtiḥ । <q>śeṣamuktam</q> ।</p>
<lg><l>।। 19 ।। ubhayoraviśeṣāt ।। 57 ।।</l></lg>
<p><q>prasaktānuprasaktamidaṃ kāryacintāprasaṅgena</q> । pūrvādhikaraṇe homayoḥ
karmārthatvaṃ prasaktam । tadanuprasaktaṃ cedaṃ bhedena pārvaṇahomau kartavyāviti ।</p>
<p><q>kaḥpunaḥ pūrvapakṣavādino'bhiprāyaḥ ?</q> uttaraṃ-<q>prakṛtārthaṃtve sati ekani-
yogakatvādubhayamubhayatreti manyate</q> । ubhayatrādhikāraniyogaikyāt tadarthatvāccobhayoḥ
ubhayatrobhābhyāṃ bhavitavyam ।</p>
<p><q>rāddhāntastu vyavasthāyāmapyekaniyogāvirodhāt na kāryaśūnyasyānu-
ṣṭhānaṃ yuktam</q> । amāvāsyādevatākasya hi amāvāsyāsaṃskārakatvaṃ pauṇamāsīdevatā-
kasya tatsaṃskārakatvam । yatraiva tatsaṃskāryaṃ tatraiva saṃskāreṇāpi bhavitavyam ।
nānyatra । tasmādva‍yavasthaiva nyāyyā । na ca dṛṣṭe sambhavatyadṛṣṭakalpanaiva nyāyyeti
kāryāntaravirodhaḥ । na hyekasyaiva kvacid‍dṛṣṭārthatvaṃ kvacidadṛṣṭārthatvaṃ yuktaṃ, yenāmāvā-
syāyāṃ dṛṣṭārthasya homasya paurṇamāsyāmadṛṣṭārthaḥ prayogaḥ syāt । tathetarasyāpī-
taratreti ।</p>
<lg><l>।। 20 ।। prayāje'pīti cet ।। 55 ।।</l></lg>
<p><q>nāmadheyākṣepamātramidaṃ prakṛtaprasaṅgena</q> । asyārthaḥ---yathā pārvaṇahomayoḥ
prakṛtadevatārthatve vikṛtiṣvapravṛttiḥ tatheha prakṛtārthatvepi nāsti vikṛtāvapi kāryasambhavāt ।
tena nāmadheyamātramihākṣipyate prasaṅgena prakṛtatvāt । yathā pārvaṇahomayoḥ karmadevatā-
rthatvaṃ tathehāpi samidādīnāṃ devatārthatvaṃ saṃskāryatvaṃ ca ।</p>
﻿<pb n="282"/>
<p>rāddhāntastu iha na tathā kalpanāmarhati samidādīnāṃ devatārthatve pramāṇā-
bhāvāt । karmavacanatvepi dvitīyāyā upapatteḥ man‍travarṇasyāyathārthatve pramāṇābhāvāt ।
tasmādupādeyaivātra mān‍travarṇikī devateti siddhamārādupakārakatvam ।</p>
<p><q>।। iti śrīmahāmahopādhyāyaśālikanāthamiśrakṛtau ṛjuvimalāyāṃ
pañ‍jikāyāṃ navamasyādhyāyasya
dvitīyaḥ pādaḥ</q></p>
﻿<pb n="283"/>
<p><q>ṛjuvimalāyāṃ</q></p>
<p><q>navamādhyāye tṛtīyaḥ pādaḥ</q></p>
<lg><l>।। 1 ।। prakṛtau yathotpattivacanamarthānāṃ tathottarasyāṃ tatau
tatprakṛtitvādarthe cākāryatvāt ।। 1 ।।</l></lg>
<p><q>nanu ca ākṛtyadhikaraṇe ākṛtiḥ śabdārtha iti darśitam</q> । rāddhā-
ntitam । <q>tasya caitadeva prayojanam</q> ।</p>
<p><q>tajjātiviśiṣṭe saṃskārābhidhānaṃ yathā syāditi</q> । saṃskāraścābhidhāna
catajjātiviśiṣṭa eva yathā syāt । vyaktipakṣe hi sādhanamātravacanatā । prakṛtau
vikṛtau ca sādhanabhāvāviśeṣādanūhaḥ tasmādākṛtivacanatvasyaitadeva prayojanam-<q>kimatra
pūrvapakṣe'bhyadhikaṃ kriyate ? vrīhiśabdena nīvārāṇāmabhidhānāśakteḥ tacchabda
eva prayoktavyaḥ ।</p>
<p>nanu caivaṃ sati yadi vrīhiśabdenāvrīhijātīyasyābhidhānaṃ nāsti
teṣāmarthenetyatrāpi pūrvapakṣo na yuktaḥ</q> । yadi vrīhiśabdenājyasānnāyyayora-
pyabhidhānaṃ syāt tadā ājyasānnāyyayorapi auṣadhadharmairbhavitavyamiti pūrvapakṣaḥ sambhā-
vyeta । kevalam vrīhijātīyābhidhāne tu na sambhavatīti । pariharati---<q>anyadeva hi
tatra nirākṛtaṃ anyastatra pūrvaḥ pakṣaḥ</q> । kiṃ nirākṛtamityāha---<q>dhātvarthakarma-
vivakṣāyāṃ prayogāṅgatā na prāp‍notītyāśaṅkya tatra nirākṛtam</q> । vivakṣite
dhātvarthasyaiva karmaṇi vrīhyādau prayojanatvena svīkṛte adhikāravidhyarthatā na syādavadhātā-
dīnām । ato dhātvarthakarma na vivakṣitaṃ kintvārādupakārakatvamevetyāśaṅkya tatra
nirākṛtam । iha punaḥ na kāryāntaramupalabhāmahe prākṛtānmantrakāryāt । prakṛtau hi
haviḥ prakṛtidravyābhidhānaṃ mantrakāryam । ihāpi tadeva, taccohamantareṇāśakyamityūhena
bhāvyam । na cāsamavetārthatvaṃ yena mantrārthasya vivakṣitatvepi asamavetārthatvamagni-
vrīhiśabdayorgamyeta । tadapi nāsti । yataḥ samabetārthatvaṃ agnivrīhiśabdayoḥ sthita-
meva । ataḥ vaktavyamatra nirākaraṇīyam ।</p>
<p><q>tadidamabhidhīyate । satyamākṛtivacanatvaṃ śabdānāṃ sthitaṃ, tathā-
pyatra sādhanabhāvenābhidhānāta prakṛtivikṛtyoścāviśiṣṭatvāt tadbhāvasya</q>
﻿<pb n="284"/>
sādhanabhāvasya <q>nohena bhavitavyam । śabdārthatve'pyākṛtistadavasthaiva bhavati
sādhanatvalakṣakatvāt</q> । asyārthaḥ---prakṛtāvapi vrīhiśabdena na svarūpaṃ prakāśitaṃ,
kiṃ tarhi sādhanaviśeṣaḥ sa ca vikṛtāvapyaviśiṣṭaḥ । anyathā hi ūho'pi na
syāt । tataśca prakṛtāvapyākṛteraprakāśyatvaṃ sādhanalakṣaṇopalakṣaṇatvāt । vikṛtāvapi
na nīvārajātiḥ prakāśyeti noho yuktaḥ । nanūpalakṣaṇatve'pi vrīhyākṛtervikṛtau
tadabhāvādupalakṣaṇatvānupapatterupalakṣaṇasamarthanīvārādijātiparyupasthāpanāya jātyantaravacanameva
nyāyyamiti vaktavyaṃ, yajjātīyaṃ hi coditaṃ tajjātīyamevopalakṣaṇakṣamaṃ vrīhijātiḥ
nīvāravyaktiṃ na lakṣayituṃ kṣametyanyatprayoktavyam । na vrīhijātivacanaṃ prayoktavyamiti ।</p>
<p>pūrvapakṣī samādhatte---<q>atrocyate-syādevaṃ yadi nāntarīyakasya vivakṣā
syāt svajātyabhidhānenopalakṣaṇīyaṃ sādhanamiti</q> । prakṛtāvidaṃ nāntarīyakaṃ,
prakṛtau hi tajjāteścoditatvāt sannikṛṣṭamupalakṣaṇamiti nāntarīyakabhābaḥ । yadi punaḥ
jātyantaracodanā syāt na tadopalakṣaṇaṃ nāntarīyakatayāpi syāt । prakṛtau hi
vrīhijātīyaṃ coditaṃ vrīhibhiryajeteti । mantre'pi tajjātivācaka eva vrīhiśabdaḥ prayukta
iti sannikṛṣṭajātirupalakṣaṇam । yadi punaḥ tatrāpyanyajātīyaṃ coditaṃ bhavet mantre(vā)ca
anyajātivācakaḥ śabdaḥ tadā na sannikṛṣṭasyopalakṣaṇaṃ bhavediti । tadevaṃ sampannaṃ
sannikṛṣṭasyopalakṣaṇatvam । na ca tadvivakṣituṃ nyāyyam । tena sannikṛṣṭasyopalakṣaṇatva-
siddhaye na sbajātivācakaśabdoho yuktaḥ ।</p>
<p><q>kathaṃ tarhi vrīhiśabdena nīvārajātīyasyābhidhānaṃ ?</q> uttaraṃ---<q>yathā-
kathaṃcit</q> abhidhānakalpanā aindrīvat । tasmānnāntarīyakamabhidhānamavivakṣitam ।
ataḥ prākṛtayoreva śabdayoḥ prakṛtau prayogadarśanāt vikṛtāvapyabhidhānaṃ kalpanīyam
tayoḥ kāryataḥ prāpteḥ । śabdāntarasya na punaḥ kāryataḥ(yā)prāptiḥ nāpi prayogata
ityanūhaṃ manyate । samavetārthatvaṃ punaḥ upodbalakamevāsya pakṣasya yasmātsādhanaṃ karmaṇi
samavetaṃ vyakteśca sākṣāt sādhanabhāva iti lakṣaṇārthaiva jātiḥ tena nāntarīyakatvājjāteḥ
avivakṣitatvānna nīvāraśabdaḥ prayoktavya iti ।</p>
<p>yuktyantaraṃ cānūhe darśayati---<q>viniyoge'pi ca śabdānāmevopadeśaḥ</q> ।
asyārthaḥ-mantrasya viniyogo varṇaparyavasāyī varṇātiriktasya tasyābhāvāt yathaivāsau
kāryārthatve'pi prakṛtau na pīḍitaḥ evaṃ vikṛtāvapyasau na pīḍanīya eveti pūrvaḥ pakṣaḥ ।
﻿<pb n="285"/>
prakṛtāvapi kāryārthameva mantraḥ prayujyate । tatra yathā sa eva śabdaḥ prayujyate tathā
vikṛtāvapi sa eva prayoktavyaḥ aṅgabhūtatvāt ।</p>
<p><q>atrocyate---bhavitavyamūhena । kasmāt ? kāryāntare śaktyantara-
kalpanāyāmagnyādīnāmaindrīvan‍nyāyo na vidyate</q> । kāryāntare abhidheyāntare
śaktyantarakalpanāyāṃ agna‍yādiśabdānāṃ nyāyo nāsti yathendraśabde । <q>kathaṃ nyāyo
nāsti</q> ? uttaraṃ---<q>prakṛtāvivātra</q> mantreṇātra sādhanaprakāśanaṃ kartavyamipi prāptam ।
tadidānīmabhidhānāntarakalpanayā, uta śaktyantarakalpanayeti vicāraṇīyam । <q>tatra
śaktyantarakalpanā na nyāyyā klṛptaśakteḥ śabdasya, prayogāntare punaḥ
śaktyantarakalpanā</q> agna‍yādiśabdaḥ klṛptaśaktiḥ tasya mantraprayogāntare punaḥ śaktya-
ntarakalpanā na yuktā । kutaḥ ? <q>tāvanmātrasyāprayogāt । yadi tāvat
tāvanmātrasya prayogo(na)bhavet tadā balācchaktyantarakalpanā syāta । na ca
tāvanmātrasya prayogaḥ kintu mantrasya</q> । tathāpi kimityāha---<q>mantrasya puna-
rabhidhānāntaraprakṣepe'pi na kiñcit dṛṣṭādadhikaṃ kalpitaṃ bhavati</q> । nābhidhā-
nāntaraprakṣepe hi kiñcit kalpitaṃ bhavati । śaktyantarakalpanāpakṣe tu sa eva doṣaḥ ।
tasmāt gauravācchaktyantarakalpanāparihāreṇa śabdāntaraprakṣepa eva nyāyyaḥ ।</p>
<p><q>nanu ca mantratvameva hīyate । ūhapravaranāmadheyānāmamantratvamuktaṃ yataḥ</q> ।
pariharati-<q>na mantratvaṃ hīyate । nimittābhiprāyaṃ hi tadamantratvaṃ nābhidhānābhi-
prāyaṃ prakṣepyasya śabdasya</q> tadamantratvamuktaṃ na punarabhidhāyakasya vākyasya abhidhāyaka-
tvamautpattika ityatroktam । klṛptakāryatayā prāptiḥ kāryavaśena mantrasyārthavattvameva yuktaṃ
samudāyāpannasya pratyabhijñāyamānatvāt । yata eva ca nimittamātranāśe mantranāśo nāsti
<q>ata eva ca pratinidherabhāvaḥ</q> sakalamantranāśe hi pratinidheḥ ātmalābho na nimitta-
mātravināśe sakalamantravismṛteḥ na śakyate tatsadṛśo jñātumiti । nimittamātravināśe tu
tattvameva mantrasya । <q>tasmāt abhidhānāntaraprakṣepo nyāyyaḥ</q> na śakta‍yantarakalpanā ।
<q>kutaḥ? abhyāsāpekṣatvāt</q> śakta‍yantarakalpanā abhyāsāpekṣā । yadi hi agna‍yādipada-
syābhyāso(na) bhavet mantrāntargataṃ tāvatprayujyeta tathā kevalamiti । tathā kevalavacana-
prayoge śakta‍yantarakalpanā avaśyaṃ kartavyā । anyathā'bhidhānāśakteḥ । nacācoditā-
bhyāsaḥ kārayiṃtu śakyate yatra śabdasyopadeśa iti । satyaṃ, sa tu kāryārtha ityuktam ।
kāryataścātra prāptirnopadeśataḥ । <q>tasmādyathākāryamabhidhānam</q> kāryānatikrameṇo/?/bhidhānaṃ
﻿<pb n="286"/>
āśrayaṇīyam । kāryataścātra prāptiḥ, kāryaṃ cātra nīvāraprakāśanam । na ca tacchakta‍ya-
ntarakalpanayā yuktam । anyathāpi tatsiddherityūha eva nyāyyaḥ ।</p>
<p><q>yatpunaridaṃ antarāgarbhiṇīvyākhyānaṃ kṛtvā punarākṣepo'nyathā ca
vyākhyānaṃ tatra yadyākṣepaṇīya evāyamarthaḥ kimityupanyastaḥ</q> । kimiti
tatparatvena sūtravyākhyānaṃ kṛtam ।</p>
<p>uttaraṃ---<q>upanyastastāvat upanyasanīyatvādeva</q> nyāyyatvādeva । yadi
nyāyyaḥ, <q>ākṣepastarhi kasmāt ? uttarasūtrāsambandhaparihārāya</q> । 1uttarasūtramasambaddhaṃ
syādityetāvatā doṣeṇākṣepaḥ na punaranyāyyatayā । <q>yadyasmin vyākhyāne
uttarasūtrasambandho na syāt asūtritaṃ tarhi pūrvavyākhyānam</q> । pariharati-<q>na
cāsūtritaṃ anekārthasūcanāt sūtrasya । tasmātkauśalapradarśanamidaṃ ākṣepadvāreṇa
sūtrakāreṇa (sya)kriyate</q> । sūtrakāreṇātraivādhikaraṇāntaramapi sūtritamityekenaiva
sūtreṇānekārthasūcanāt mahatkauśalaṃ sūtrakārasya pradarśyate । <q>śeṣaṃ saliṅgamuktam</q> ।</p>
<lg><l>।। 3 ।। laukike doṣasaṃyogādapavṛkte hi codyate ।। 9 ।।</l></lg>
<p><q>prāsaṅgikamidamadhikaraṇam</q> । yadyekaṃ yūpamityadi vyavasthārthaṃ vacanamiti
pūrvamuktam । idānīṃ prasaṅgenedamadhikaraṇamāyātam । <q>tatrāviśeṣāt</q> yadyekaṃ yūpamupa-
spṛśediti aviśeṣaśravaṇāt । <q>ubhayārthatāṃ manyate pūrvapakṣavādī</q> । puruṣārthatāṃ
kratvarthatāṃ ca manyate । asti tvayaṃ viśeṣaḥ laukike'dhikārāntarakalpanā । 2tasmā-
dvaidika evāstu iti pakṣāntaram ।</p>
<p>rāddhāntamāha---<q>klṛpta evātrādhikāro doṣaśravaṇāt</q> । arthavādābhi-
hito'pi doṣaḥ puruṣārthatve āñjasyenopapadyate । yukta‍yantaraṃ cāha-<q>iṣṭaśabdasaṃyogācca
iṣṭottarakālasparśaviṣayameva prāyaścittaṃ manyate</q> । ucchrayaṇādayaśca neṣṭottarakālāḥ
aparāmapi yuktimāha---<q>aparihāryatvāccocchrayaṇāderna vināpīti śakyate kalpa-
yitum</q> । asyārthaḥ---tasmādyūpo nopaspṛśya iti pratiṣedho'yaṃ puruṣārtha evopapadyate ।
<note>1. A uttarasūtrasambandho na syādi ।</note>
<note>2. A alaukikavaidike</note>
﻿<pb n="287"/>
kratvarthapakṣe vikalpaprasaṅgāt । na ca vikalpo yuktaḥ ucchrayaṇādeḥ aparihāryatvāt ।
puruṣārthaścet pratiṣedhaḥ tadatikramaprāyaścittamapi puruṣārthameva । tasmāllaukika eva
sparśane'yaṃ mantraḥ । <q>yattarhīdamuktaṃ praharāneneti punargaṇya[punardaṇḍa]śabdaḥ saṃbadhyata
iti tatkathaṃ ?</q> uttaraṃ---<q>itthameva yathā śrūyate tathaivābhiprāyaḥ ।</p>
<p>praṣṭā vivṛṇeti---<q>nanu ca syonaṃ ta ityatrāpi ekavākyatāparihāraḥ
prāpnoti</q> । pariharati---<q>bhavatyeva vākyārthāvagame</q> । arthapratītikāle tadapekṣaka-
tvāt । prayoge tu prayogāvasthāyāṃ tu sa mantrānta(tya)[ram] ।</p>
<lg><l>।। 4 ।। anyāyastvavikāreṇādṛṣṭapratighātitvādavi-
śeṣācca tenāsya ।। 10 ।।</l></lg>
<p>dvitīyatṛtīyapakṣayossāmyaṃ manvāno bhedapradarśanāyāha---<q>pakṣacatuṣṭayamatro-
panyastam । ādyastvayaṃ pakṣo, bahuvacanānta evāvikāreṇa pravartatāṃ</q> eka-
vacanānto nivartata eva । dvitīyastu bahuvacanānto nivartate ekavacanāntaḥ pravartate ।
sa cohitavyaḥ । tṛtīyastūbhayorapi pravṛttiḥ bahuvacanāntasyāvikāraḥ ekavacanānto
vikṛtaḥ । caturthastu ubhayorapi pravṛttiḥ vikāraśceti । <q>kā yuktiścatuṣṭaye ?</q> uttaraṃ---
<q>prathamasya tāvat pakṣasyeyaṃ yuktiḥ vikṛtāva</q>bhidhānākāṅkṣāyāṃ yadyavikṛtamapi abhi-
dhānaṃ na śaknotyabhidhātuṃ tadā dhikāraniyogo niyuṅkte । sambhavati tvavikāreṇaiva bahuvaca-
nāntasyābhidhānaṃ, prakṛtau pāśamātravivakṣayā bahuvacanāntasya prayogāt sādhudṛṣṭiḥ[ṣṭam]
prakṛtivacca dvipāśakāyāmapi vikṛtau tenaivāvikṛtenābhidhānaṃ sambhavati । ekavacanā-
ntastu ekasaṅkhyākapāśābhidhāyitvāt vikṛtāvapi saṅkhyābhidhānāyohitavyaḥ
prāpnoti । na ca tadyuktaṃ avikṛtenaivābhidhānasiddherna vikāraṃ prayuṅkte ।</p>
<p>dvitīyasyeyaṃ yuktiḥ tāmāha---<q>ūhavādyāha</q>---anūhavādinā nāprāptirekavaca-
nāntasya śakyate vak‍tum । pāśamātrasya vivakṣitatvāditi tvayaivoktam । tataśca
prātipadikārtha(ma)sya sambhavāt bhavitavyamekavacanāntena mantreṇa । na ca tasyāvi-
kṛtasya prayogassambhavati, anvitasvārthatvāt । prakṛtau samavetārthatvāt sa cedeka-
vacanānto vikṛtaḥ tadā sampannamanvitābhidhānam । etadeva vivṛṇoti---<q>samaveta-
prakāśanamiti hetoḥ kimananvitābhidhānena</q> । bahuvacanānteneti vartate ।</p>
﻿<pb n="288"/>
<p>tṛtīye tviyaṃ yuktiḥ । tāmāha---<q>ayamabhiprāyaḥ । tvayaivokta
pāśamātrasamavāyānna śakyate mantro</q> vinivartayitumiti tena bahuvacanāntenāpi
mantreṇa bhavitavyam । <q>nanu cānanvitābhidhānānna tena prayojanamastītyuktam</q> ।
pariharati---<q>nānvitābhidhānanyāyaprāptiḥ</q> anvitārthābhidhāyyayamityanena rūpeṇa na
prāptiryena tadabhāvādaprāptiḥ syāt ।</p>
<p><q>kathaṃ</q> tarhi ? <q>samavetābhidhānena prāptikamityuktam</q> । tulyaścāyamartha-
samavāyaḥ ekavacanāntaśca bahuvacanāntaśca mantraḥ pratīyate । na prāptirvārayituṃ
śakyate । ananvitasya prakṛtāvivātrāpi sādhutā bhaviṣyati । ekavacanāntasya punaḥ
<q>svārthenaikatvenānvito yaḥ</q> samavetaḥ pāśaḥ <q>tadabhidhānātta</q>dadhāyakatvāt tathaivātrāpi
<q>sādhutvama</q>bhidhāne sādhuteti hetorno(n)haḥ ।</p>
<p><q>rāddhāntastu mantradvayaṃ vikṛtaṃ prayoktavyam । nanu cāsamavetābhidhāyi
bahuvacanāntamantra</q> [ityuktam] । [tasya kathaṃ]sādhutā bhaviṣyatīti bhāvaḥ । pariharati
-<q>satyaṃ śakyata iha dvipāśake karmaṇi noktam । nanu ca prakṛtivatkuryāditi
ihāpi tadvadeva prāp‍noti</q> । prakṛtau vivakṣitaṃ samavetārthaṃ syāt । na caitattatra
vivakṣitam । kuta ityāha---<q>satyaṃ śakyata iha dvipāśake karmaṇi noktam । nanu
ca prakṛtivatkuryāditi ihāpi tadvadeva prāp‍noti</q> । prakṛtau vivakṣitaṃ samavetārthaṃ
syāt nacaitattatra vivakṣitam । kuta ityāha---<q>tatra hi pāśamantrānvayādeva
pāśārtho vivakṣitaḥ vacanayogastu prayogasādhutāsampattyarthaḥ । nābhidhānā-
nvayaḥ । (na ca) yadi ca prayogo'yaṃ sādhuḥ tadā sādhutve sati atrāpi
kena prayogo vāryate</q> । pariharati-<q>nātra śakyate sādhutāṃ vak‍tum</q> । kuta
ityāha---<q>sādhutā hi prayogādbhavati । aprayukte'pi lakṣaṇādvā</q> । tatra prayoga-
stāvat bahubacanāntasya pāśayornāsti । (pedikaṃ)[vacana]lakṣaṇāpi chandasi vidyate supāṃ
supo bhavantīti । nacohaḥ cchanda ityuktam । tasmādapabhraṃśa evātra bahuvacanāntaḥ ।
tena sādhutvāya dvivacanānta ūhitavyaḥ । atra pūrvaprayogāt bhinnalakṣaṇamuktamiti
matvā codayati---<q>kathamaprayuktasya lakṣaṇamiti</q> । apratyakṣaprayogasyetyabhiprāyaḥ
yasyāpi prakṛtau pratyakṣeṇa prayogo na dṛśyate tasyāpi lakṣaṇadarśanāt sādhutvamavagamyata
ityarthaḥ । <q>ataḥ prakṛtau prayuktasya pāśadvayamātre vivakṣite mantrārthe kimiti
vacanārtha ādriyate</q> । uttaraṃ---<q>sādhutvāyeti</q> brūmaḥ । vibhaktiṃ vinā na kevalasya
﻿<pb n="289"/>
sādhutvam । tathāpi kimityāha---<q>asādhoḥ pratiṣedhāt</q> । tathā gatārthānāmapi
sādhutvāya laukikā vacanamādriyamāṇā dṛśyante devadattayajñadattābhyāmidaṃ kāryaṃ idaṃ
kṛtamityevamādiṣu । tasmāt sūktaṃ vikṛtayorapi mantrayoḥ prayoga iti ।</p>
<lg><l>।। 5 ।। vipratipattau vikalpaḥ syāt samatvāt guṇe tvanyāyya-
kalpanaikadeśatvāt ।। 1 ।।</l></lg>
<p><q>pāśamantradvayamudāharaṇam</q> । anena pāśamantrasamākhyāmutkarṣopayoginīmāha ।
<q>nanu codakaprāptaṃ bahuvacanāntapāśamantramāśritya vicāraḥ kṛtaḥ । nanu
prakṛtāvananupraviṣṭasya kathaṃ codakataḥ prāptiḥ</q> । ataḥ kathaṃ punarutkarṣāṃśaṅketyatrāha-
<q>arthāccedamadhikaraṇaṃ</q> ādhastyāt pūrvaṃ draṣṭavyam । etadadhikaraṇasiddhamevānupraveśaṃ
gṛhītvā sā cintetyabhiprāyaḥ । sākṣādasaṅgatatvācca pūrvamiyaṃ cintā na kṛtā । idānīṃ
pūrvādhikaraṇaprasaṅgena saṅgatiḥ । <q>atra pūrvapakṣavādī sakalavākyānvayābhāvāt
bahuvacanayuktasya mantrasyotkarṣaṃ manyate</q> । asyārthaḥ-liṅgaviniyojyo'yaṃ mantraḥ
tena yatraiva pāśabahutvānvitaṃ pāśonmocanaṃ prakāśyate tatraiva pāśamantrasamākhyayā
labdhasāmānyasambandho viniyujyate iti utkṛṣyaḥtava bahuvacanāntaḥ । nanu pāśavi-
muktyarthatvānmantrayoḥ bahuvacanaviniyuk‍tepi tasyārthasya sambhave notkarṣo nyāyyaḥ ।
<q>pāśavimoko'yaṃ mantrābhyāṃ prakāśyaḥ । bahuvacanāntenāpi mantreṇa śakyata
evāsau prakāśayitumiti kathamutkarṣaḥ</q> । pariharati---<q>satyaṃ pāśavimokārthaḥ
sa bhavati bahuvacanatyāgena tu</q> saḥprakṛtigatena । na cā (vā')nvitārthasya bahuvaca-
nasya tyāge pramāṇamasti । tasmādyatra karmaṇi sahānvayassamavetārtho'yaṃ mantraḥ tatrānena
mantreṇa bhavitavyam । athāpyavāntaravākyāśrayaṇaṃ syāt । na ca mahāvākye tada-
pāśrayaṇamastīti hetorutkarṣa eva nyāyyaḥ ।</p>
<p><q>evaṃ prāpte'bhidhīyate---prātipadikāśritaṃ hyatra bahutvaṃ pratīyate
vibhaktito'vagamāt na yathā saṅkhyāśabdādivat svatantram</q> । yathā saṅkhyā-
śabdena caturo muṣṭīnnirvapatītyevamādiṣu prātipadikasambandhanirapekṣā saṅkhyā vidhīyate
na tathā vibhakti[taḥ]pratīyate । vibhakti[śrutayaḥ]śrutyā'bhihitaṃ prātipadikāśritameva
svārthamāhuḥ । <q>tataḥkiṃ ?</q> uttaraṃ---<q>idaṃ tato bhavati</q> pāśārthāśrayi[yī] bahutvasyānvayaḥ
pratīyate । tathāpi kimityāha---<q>pāśārthaśca vimokasambandhitayā pratīya</q>-
﻿<pb n="290"/>
<q>māno'nena mantreṇa nābhidhīyata iti[na]śakyate vak‍tum । abhidhīyate cet
so'rthaḥ tadā tadarthatvānmantrasya tadabhi(dhāyakatvā)hito mantrārthaḥ yadi
viniyogāpekṣo mantrārtho bhavet</q> । yadi viniyogānapekṣo mantrārthaḥ, prātipadi-
kasthaliṅgasya prathamopanipātāt prādhānyāt prātipadikārthaviṣayasya vibhaktiliṅgāt
balīyastvāt ekasminnapi pāśe mantrasya viniyogāt bahuvacanamavivakṣitārthamantraphala-
miti niścīyate । viniyogataśca mantrārthāvagama ityuktam । anyathāhi kāryārthatā
mantrasya syāt । evameva yasya kasyacit anuvādaḥ prāp‍noti । tataśca sāpekṣatvaprasa-
ṅgādaprāmāṇyam । viniyogāyatte tu mantrārthe yāvatyeva viniyogaḥ tāvadeva prakāśyam ।
arthāntarasyollāpastu viṣabhakṣaṇavannāntarīyakaḥ ityanena nyāyena avivakṣita eveti
nāprāmāṇyam । tena viniyogāpannameva mantrārthāvadhāraṇam । yata eva prātipadikaliṅga-
nyāyenānutkarṣaḥ <q>ata eva prakaraṇamabhyuccayavṛttitayopanyastaṃ bhāṣyakāreṇa</q> ।
yadi mūlayuktyantaraṃ na syāt tadā prakaraṇameva mūlayuktirbhavet । na ca tasya mūla-
yaktitvasambhavaḥ । śrutiliṅgavākyebhyaḥ aprabalatvāttasya । vākyabalenotkarṣo nyāyyo
yataḥ । kathaṃ punaḥ prakaraṇasyābhyuccayayuktitāpyastītyāha---<q>pratyakṣe hi kartavyatā-
vacanasambandhe'</q>dhikāravidhisambandhe <q>sambhavati nāpratyakṣeṇādhikāravidhinā
sambandho nyāyya ityabhiprāyaḥ</q> ।</p>
<p>upasaṃharati---<q>ata āśrayavaśādanuguṇavibhaktyarthaḥ pratipattavyaḥ</q>saṅkhyā-
śrayabhūtaikapāśānuguṇo vibhaktyartho vijñeyaḥ । <q>sa ca karmamātrapratipattiparo bhavati</q> ।
sahaikatvena ekasaṅkhyāyā avivakṣitatvāt karmamātrapratītiparo mantraḥ । yadi vā
saṅkhyā vivakṣitā tenaivaikatvena saha mantrārthaḥ ।</p>
<p><q>nanu sahapakṣe'rthāntaravacanatāpi kalpitā bhaviṣyati bahuvacanasyai-
katvamapi । bahuvacanasya vācyābhāva iti kalpitam</q> । tataścaikārthatvaprasaṅgo
bahuvacane'pi sambhavati । tataśca svāyattepi prayoge ekasmin bahuvacanaprasaṅgaḥ । pari-
harati---<q>na svāyatte prayoge prasaṅgaḥ aniyoge lokato'vagamāt</q> । ekatvādi-
niyamenaikavacanatādyavagamāt । tasmān prayogasādhutaivātrānabhidhānasādhutvam । kathaṃ
tarhi ekatvāvagatiḥ tatrāha---<q>karmamātravacanatvādapi ekatvasiddheḥ</q> karmamātre'vagate
nirapekṣatayā ekatvamavagamyate । dvitvādikā hi saṅkhyā apekṣābuddhinibandhanā । yata
ekasmin bahuvacanamavācakam ata eva ca lakṣaṇakārā api ekasmin bahuvacanamiti
﻿<pb n="291"/>
yat‍nāntaramārabhante । anyathā hi svabhāvasiddhatvādavācyaṃ syāditi । svabhāvasiddha-
tvānna na vācyatvam । kathaṃ tarhi bahuṣu vacanāprāptau ekasmin bahuvacanamiti smaraṇaṃ ?
prāp‍tyarthameva । tasmāt prayogasādhutaiveti arthe samanvayābhāvāt ।</p>
<lg><l>।। 6 ।। apūrve tvavikāro'pradeśātpratīyeta ।। 20 ।।</l></lg>
<p>iha punarekapat‍nīke prayoge svārthasambandhasambhavānna dvayorbahuṣu vā sādhutā
śakyate vak‍tum । pāśe hyananyagatitayā tathātvāśrayaṇam । iha tu gatirastīti na
prayogasādhutvāśrayaṇam ।</p>
<p><q>nanu cātrāpi prayogasādhutvāya bhaviṣyati</q> । pariharati---<q>na ekasmin
svārthasambhavāt</q> na [svārthe] sambhavati prayogasādhutā । tasmāt sādhutvāyaiva dvayoḥ
bahuṣu cohaḥ kartavyaḥ ।</p>
<p><q>atha kasmādekapat‍nīka evāsya prayogo na bhavati</q> । yathā vrīhipakṣe
syonaṃ te iti mantraḥ । tataścoktoho na yuktaḥ । pariharati---<q>naivamupapadyate sarvatra
prātipadikārthasambhavāt pāśavat sarvatraiva viniyogaḥ</q> । tatra hi yaveṣu samavetārtha-
taiva nāsti । iha punaḥ dvayoḥ bahuṣu ca patnīprātipadikasya samavetatvamasti iti na
vacanāntarānurodhena niyamaśśakyate vak‍tum । na ca samavetārthasambhave prayogasādhutā
vacanasyeti ūhena bhavitavyam । atrābhidhīyate---<q>na tāvadekavacanakārye dvitvaṃ
bahutvaṃ vā śrūyate nīvāravat</q> । yathā nīvārā vrīhīṇāṃ kārye vidhīyante tathā
ekatvakārye dvitvaṃ bahutvaṃ vā na śrūyate । <q>tataḥ kim</q> । uttaraṃ-<q>idaṃ tato bhavati ।
tadvatsamavetārthamiti na śakyate vak‍tum</q> । yathā prakṛtau vrīhiśabdaḥ samavetārthaḥ
tathaikavacanamapīti na śakyate vak‍tuṃ sarveṣāmekadvitvabahutvānāṃ samanvitatvāt । <q>nanu
ca prayogasādhutāpi na śakyate vak‍tum</q> । pariharati---<q>na śakyata eva vak‍tuṃ
prātipadikārthamātrasya sannahanayogāt dvayoḥ bahuṣu ca samavetārthānavagamāt</q> ।
asyārthaḥ---patnīprātipadikamātrasyāpekṣitasaṅkhyāviśeṣasya mantreṇa sannahanena yogāt ।
dvayoḥ pat‍nyoḥ bahuṣu vā ekatvābhāvāt ekavacanasya samavetārthatvānavagamāt ।
aviśeṣeṇaikasminnapi samanvayaśśakyate vak‍tum ।</p>
<p>ekatvapratipattyarthamidamekavacanaṃ na bhavati dvayoḥ bahuṣu ca tadabhāvāt । kintu sarva-
syāpi savyāpāratayā karmatvasambandhārthamiti । ataḥ prayogasādhutaivātrāpi iti na
﻿<pb n="292"/>
yopragavirodhaḥ । <q>nanu caikasmin samanvayo na śakyate parihartum</q> । pariharati---
<q>na śakyaṃ nāma prayogaviśeṣāt dvayoḥ bahupu cārthasamanvayāt prayogasādhu-
taivetyadoṣaḥ</q> ।</p>
<lg><l>।। 7 ।। vikṛtau cāpi tadvacanāt ।। 21 ।।</l></lg>
<p><q>atra svāyattaṃ prayogaṃ manvānasya pūrvapakṣaḥ</q> । yathā svāyatte karmaṇi
svāyattaḥ prayoga iti mattvā dvivacanamūhitavyam tathehāpi vikṛtau dvipat‍nyāmapi patnī-
śabde dvicanasyoha eva yuktaḥ svāyattatvātprayogasyeti pūrvaḥ pakṣaḥ ।</p>
<p>rāddhāntastu prakṛtivat sādhutvasambhavāt [na]svāyatte prayoge pramāṇamastīti ।
yadi vaidikena prayogeṇa kāryaṃ na siddha‍yati tatra svāyattaḥ prayoga āśrīyate । pat‍nī-
śabdaścaikavacanānto dvitve bahutve ca siddhaprayoga iti na svāyattaprayogāvakāśaḥ ।
pāśe tu dvitve bahuvacanāntasya prayogādarśanādasti svāyattaprayogāvakāśaḥ । yatpunaḥ
bhāṣye tathaiva ca nāvivakṣā tadvacanenetyuktam । tadayuktam । pāśādhikaraṇavirodhāt
avivakṣitepi vibhaktyarthe yathārthameva vibhaktiḥ prayoktavyeti । tenātrāpi dvivacana-
bahuvacanayoreva prayogaḥ prāpnotīti pariharati---<q>yata evāyaṃ pakṣo dṛṣṭaḥ ata
evāthavetyuktvā</q> pakṣāntaramuktam pūrva[ā]paritoṣeṇa । tadva‍yācaṣṭe-<q>tadvadeva sādhutva-
sambhavāt</q> । yathā prakṛtau dvitvabahutvayorapi prayogāt ekavacanasya sādhutā pat‍nī-
śabde tathā vikṛtāvapyanūhaḥ ।</p>
<lg><l>।। 8 ।। adhrigau savanīyeṣu tadvat samānavidhānāścet ।। 22 ।।</l></lg>
<p><q>samānavidhānamiti kṛtvā cinteyam । anena viśeṣeṇa tadvadati-
deśo'yaṃ na viśeṣāntaraṃ vaktavyam</q> । samānavidhānaprayojanametadityarthaḥ ।</p>
<lg><l>।। 9 ।। pratinidhau cāvikārāt ।। 23 ।।</l></lg>
<p><q>pratinidhau vrīhikāryāpatteḥ mukhye ca vrīhiśabdasya samavetārthatvāta
ūhaṃ manyate pūrvapakṣavādī</q> । yadi pratinidhiḥ vrīhayaśca svātantryeṇopadiṣṭā bhaveyuḥ
tadā mantro na bhavedeva । vrīhikāryāpannaśya pratinidhiḥ vrīhiśabdaśca samavetārtha
iti yukta evohaḥ ।</p>
﻿<pb n="293"/>
<p><q>rāddhāntastu na vrīhikārye nīvārā upadiśyante</q> । kintu vrīhyupadeśopa-
pattyarthaṃ kiñcidvikalaṃ vrīhyuddeśaṃ sampādayan nīvārāṇāmupādānam । na copadeśopapattau
kāryāpattiḥ tasmā eveti tadabhidhāna eva bhavitumarhatīti । tasmāt pratinidhāvapi
vrīhaya evetīha vrīhiśabdenaivābhidhānaṃ yuktam ।</p>
<p>samyañcamarthaṃ buddha‍yā coditi (?) tadevedamutpatitam । yadi pratipādyamapratipāditaṃ
nirākṛtaṃ ca । <q>adhyāsitatadbhāvo'dhyāropitatadbhāvo vā gauṇārtha iti</q> ।
adhyāso bhedāgrahaṇam । adhyāropo viparītakhyātiḥ । ubhayaṃ caitadayuktaṃ bhedena
nīvārāṇāmavagaterityuktam ।</p>
<p>svābhiprāyaṃ rāddhāntī vivṛṇoti---<q>nāyaṃ doṣaḥ bhūyo'vayavasāmānyenaiva
vrīhīṇāmevopapādanaṃ śaktitaḥ kṛtamiti</q> tadabhidhānameva vrīhiśabdena kriyata iti
[na]śabdāntarāpattiḥ । avayavaparyantatvādākṛteḥ sādhanabhāvasya । vrīhyabhāve'vikalā-
vayavopasaṃhārābhāvepi katipayavrīhyavayavasvīkārāya pratinidherupādānamiti vrīhitayo-
pāttānāṃ vrīhiśabdenaivābhidhānaṃ yuktam । na cādhyāropādhyāsau, tatpratyayādavayavāntara-
pratīteḥ । yadi tathaivāvayavo(pāyoḥ)pādānaṃ kimiti tasminnīvāropādānamiti tatrāha
---<q>tadva‍yatiriktasya vrīhyavayavavyatiriktasyātropādānaṃ</q> nāntarīyakam । tairvinā
vrīhīṇāmevopādānāśakteḥ ityadoṣaḥ । tasmānnāyamūhasya viṣayaḥ tatsthānāpattya-
bhāvāditi ।</p>
<p>atra pūrvapakṣavādī brūte---vrīhyapacāre'vaśyaṃ (a)mukhye karmaṇi dravyāntaropādā-
ne'vaśyaṃbhāvini sādṛśyena tad‍dravyopāditsāniyama iti । rāddhāntī tu upadeśenaiva
kevalaṃ sampādayituṃ sadṛśamupādīyata iti ।</p>
<lg><l>।। 10 ।। saṃsargiṣu cārthasyāsthitaparimāṇatvāt ।। 27 ।।</l></lg>
<p>atra bhāṣyakāreṇaivamuktam---"nanu prakṛtāvapyanyāyanigada evāyam । dvayo-
ścakṣuṣorekavacanānto yataḥ tenoho na yukta" iti tadākṣipati---<q>yeyaṃ samavetārtha-
paricodanā naivāsāvanūhāyālam । kathaṃ ?</q>---uttaraṃ---<q>dvayorekavacanaṃ dṛṣṭaṃ
dvipaśukeṣu karmasu adhiṣṭhānabahutve asādhutaiva prāp‍noti pāśānitivat</q> ।
dvayoḥ pāśayoḥ pāśānityasādhu ekasmin darśanāt । tathā'tra dvayordarśanādekavavacanasya
bahuṣvasādhutā । <q>tasmānniṣprayojanaiveyaṃ paricodanā</q> । samādhatte---<q>ayamabhiprāya</q>-
﻿<pb n="294"/>
<q>ścodakasya । samavetatve punarūhaḥ kathaṃ syāditi</q> । asyārthaḥ---codakasyāya-
māśayaḥ---adhiṣṭhānabhedenāsamavetārthatvaṃ mayā coditaṃ, samavetārthasiddhaye pūrvapakṣavādī
tejasa ekatvaṃ nāsamavetārthatvamiti parihāraṃ vakṣyati । tathāpi dvipaśuṣvapi tejasa
ekatvāt samavetārthatvepi anūho bhavediti । evaṃ codanāṃ samarthya parihārabhāṣyaṃ
vyācaṣṭe---<q>tadidamayuktam । yadbhavatā coditamanyāyanigado'yamiti saṃsargi-
tvāttejasaḥ satyapyadhiṣṭhānabhede tatsamavetārthatvaṃ manyate </q>।</p>
<p>parihṛte codakaḥ svābhiprāyamāha---<q>ayamabhiprāyaḥ---eṣāmanayoriti vā
kṛte mantre asādhutā na śakyate vak‍tuṃ pāśānitivat iti</q> । vaidharmyadṛṣṭānto'yam ।
yathā pāśānityasādhutā dvayoḥ tathātrāsādhunā nāsti ekavacanāntasyāpi mantrasyeti
codanā । atra pūrvavādī sambandhibhedāt paśubhedāttejaso bhedaṃ manvānaḥ ūhaṃ vadati ।
tejodvaye tejobahutve ca ekavacanāntasyāsādhutvādūho yuktaḥ tejobhedaśca paśubhedāt ।
evaṃ pūrvapakṣite rāddhāntacchāyayā paricodayati---<q>adhiṣṭhānato vā kimiti
bhedo na vivakṣitaḥ</q> yadi sambandhibhedādbhedaḥ tadā adhiṣṭhānabhedādapi bhedaḥ
syāt । tataśca prakṛtāvapi kathamekavacanam । anyasya bhedepyanyasya bhedo nāstītya-
ṣṭhānabhedo na vivakṣitaḥ । tataśca paśubhedādapi bhedo na vivakṣaṇīya iti parihāra-
bhāṣyaṃ vyācaṣṭe---<q>anupādānādhiṣṭhānayoriti parihṛtam । asyeti punaḥ paśoḥ
rupādānamastīti</q> । asyārthaḥ---adhiṣṭhānanibandhano bhedo nāśrīyate tadavacchedena
tejaso'nabhidhānāt asyetyanyena tu śabdena paśorupādānāt paśvavacchedena tejaso'
bhidhānāt tannibandhano yukta eva bhedo vivakṣitum । tasmādūhaḥ ।</p>
<p>rāddhāntastu na śabdābhedādūho yuktaḥ । cakṣuśśabdasya yo'rthastejolakṣaṇa-
tasyābhedādekatvādūho na yuktaḥ । bhavatu sambandhinaḥ paśorbhedaḥ tathāpi na śabdānta-
rārthasya cakṣurādeḥ bhedo yuktaḥ । <q>śabdāntarārthasya paśorbhede yadi tejaso
nāsti[bhedaḥ] kathaṃ tasmin cakṣuḥ</q> [padaprayogaḥ] uttaraṃ---<q>adhiṣṭhānabhede lakṣaṇa-
yaiva</q> । bhinne'sminnadhiṣṭhānatvameva vivakṣitvā loka evaṃ prayuṅk‍te । cakṣuśśabda-
syādhiṣṭhānaparatvāt tatra tadabhidhitsāvagamāt । iha punaḥ sūryamasya cakṣurgamayatāditi
nādhiṣṭhānābhidhitsā'vagamyate prakṛtigāmitvādadhiṣṭhānakameva hi tadvacanam । nādhiṣṭhānasya
sūryaprakṛtitā kintu tejasa iti tatpuna[tpara]ścakṣuśśabda ityanūhaḥ । <q>liṅgamuktam</q> ।</p>
<lg><l>।। 11 ।। ekadhetyekasaṃyogādabhyāsenābhidhānaṃ syāt ।। 29 ।।</l></lg>
﻿<pb n="295"/>
<p>idānīṃ cintyate---kiṃ yathā prakṛtau mantrārtho varṇitaḥ tathaiva vikṛtāvapi uta
prakārāntareṇāpi samavetārthānvayopapatteḥ varṇanīya iti । tatra [yadi]tathaiva vikṛtāvapi
tadā ekadhāsya tvacamācchyatāditi prakṛtau sakṛttvābhidhānāt vikṛtāvapi tadeva kartavyaṃ
ityabhyāsaḥ syāt ekadhaikadhā iti । anyathāpi yadi mantrārthavarṇanā tataḥ sahāyārtha-
tayā'nūha iti । tatra pūrvapakṣavādī viniyogāntara[vat] prayogāntarepi mantrasyārthāntaraṃ
na doṣāyeti manvānaḥ prakārāntareṇāpyanūhamuktavān । <q>nanu ca prakṛtivadityasyā-
rthāntarakalpanāyāṃ pramāṇaṃ nāsti [śaktyai] vopapatteḥ upadeśāntare tu pūrvasyānu-
papattikāraṇamarthāntaravarṇanena anyatrāpyanūho [bhavitā] tathā'nūha eva syāditi ।
pariharati---<q>ko'yamanūho nāma arthāntaravarṇanahetuḥ ?</q> uttaraṃ---<q>ārṣānugrahaḥ</q> ।
punaḥ pṛcchati---<q>arṣo nāma kaḥ</q> ? uttaraṃ-<q>svādhyāyakāle yatsvarūpam</q> । rāddhā-
ntyāha---<q>anugṛhītaṃ svarūpaṃ prakṛtau vikṛtau ca gauṇaṃ nāsti kāryatastu
tatprāp‍tyavagamāt yathākāryameva varṇanaṃ nyāyyam</q> । klṛptaṃ ca sakṛttvaprati-
pādanaṃ prakṛtau kāryamiti vikṛtāvapi tatsiddha‍yartha ūha eva yuktaḥ । upadeśe tu svarūpata
eva prāptiriti tadanurūpaṃ kāryam । bhavatu kāryataḥ prāptiḥ tathāpi kimityāha---
<q>kārye cārthāntaraklṛptau pramāṇaṃ nāsti prakṛtiklṛp‍tyaivopapatteḥ</q> । tasmādūha evātra
nyāyya iti nyāyavido manyante nārthāntarānugraham ।</p>
<lg><l>।। 12 ।। medhapatitvaṃ svāmidevatasya samavāyātsarvatra ca
prayuk‍tatvāt ।। 32 ।।</l></lg>
<p>atrobhayasya svāmidevatasya nimittatvopapatteḥ padārthatve ubhayaṃ svāmidevataṃ
mantrārtha iti manvānaḥ pūrvapakṣavādī prakṛtāveva bahuṣu dvivacanaika[vacana]darśanāt vikṛtā-
vapi prayogasambhavādanūhaṃ manyate । <q>nanu caikenaiva padārthena medhapatiśabdasya
nimittabhāvasya caritārthatvāt kathaṃ dva‍yarthatā mantrasya</q> ? yameva hi padārthaṃ upa-
sthāpayati medhapatiśabdaḥ sa evaiko mantrārtho yuktaḥ kathaṃ dva‍yarthatā mantrasya gṛhyamāṇa-
viśeṣatvāt । <q>dvayamapi medhapatiśabdenopasthāpyate</q> dviṣṭhānyapi vākyāni bhavantī-
tyabhiprāyaḥ । pakṣāntaraṃ tu satyaṃ dvayamupanyastam । yadi na gṛhyate viśeṣaḥ tatrobhayasya
nimittatvaṃ bhavadbhavet । gṛhyate tu viśeṣaḥ । svāmiparatve dvivacanaikavacanayorupapa-
tyā'rthau bhavataḥ । svāminyekavacanasya dampatyordvivacanasyopapatteḥ । na devatāparatve,
ekatvāddevatāyāḥ । tasmāt svāmiparo'yaṃ mantraḥ tadanusāreṇa cohitavyaḥ । devatā-
﻿<pb n="296"/>
paratvaṃ tu rāddhāntī manyate । evaṃ prātipadikārthoṃ na bhūtapūrvavṛttyā vyākhyāto bhavati ।
svāmino hi tad‍deyaṃ pratyāyitam । na ca bhūtapūrvaḥ sambandhaḥ[yuktaḥ] । na ca bhavatyarthe
bhūtapūrvāśrayaṇaṃ yuktam । yatpunaridaṃ gaṇābhiprāyamekavacanaṃ varṇitaṃ gaṇasyaiva devatātva-
miti smāritaṃ ekavacanāntasyānutkarṣārthaṃ tat pāśabahuvacananyāyenānutkarṣahetau
sambhavati ekasya hetoḥ kena hetunā ayaṃ sambhavati । abhidhānasādhutve prayogasādhutaivā
śrayituṃ na yuktam iti । pāśamantre hi bahuvacanasya prayoge sādhutā abhidhānasādhu-
tvā[t]sambhavati । agatikā gatiḥ । tenābhidhānasādhutvapradarśanāt gaṇābhiprāyameka
vacanaṃ varṇitaṃ, kiṃ prayojanamityāha---<q>ūhe ca viśeṣopapattiḥ prayogasādhu-
tvapradarśanārthatve bahiṣṭhadevatāsu prāp‍noti</q> । gaṇābhiprāyatve'bhidhānasādhutve sati
sa neti ।</p>
<p><q>nanu dva‍yadhiṣṭhānāyā devatāyā ekatvepi vacanamanupapannaṃ bhavati</q> ।
pariharati---<q>nānupapannaṃ ekena hetunā samavetārthatvena</q> । kutaḥ punassabhavetārthami-
tyāha---<q>dviṣṭhasyāpyadhiṣṭhānagataikyopapatteḥ</q> ।</p>
<p>nanu ca yadyapyadhiṣṭhānagatadvitvaṃ samavetaṃ tathāpi kārakagaṃ na bhavati tatprakāśane
mantrasyānarthakyaṃ ityatrāha---<q>samavetārthā</q>bhidhāne ca mantrasyārthavattoktā adhiṣṭhānamapi
smāritaṃ kārakaṃ smārayatyeveti bhāvaḥ । tasmāddevatāvaśādūhaḥ dvivacanāntasya adhiṣṭhāna-
bahutve ekatve cohaḥ ekabahutvayoriti sthitam ।</p>
<lg><l>।। 13 ।। niyamo vā bahudevate vikāraḥ syāt ।। 41 ।।</l></lg>
<p><q>atraikavacanāntamantrasya nivṛttiṃ manyate । ekavacanāntatayā ūhena
na tu pravartata eva । kathaṃ manyate</q> ? uttaraṃ---<q>dvitve hi ekavacanāntasyāyaṃ
prayoga iti bhrāmyato bahuṣu apabhraṃśaḥ sādhvekavacanamiti bahuṣvasādhutvā-
dūho yuktaḥ</q> ।</p>
<p><q>nanu saṃsargidevagaṇo devatetyuktam</q> । tenātrāpi tadabhidhāyakamupapadyata
evaikavacanam । pariharati---<q>syāt dvitva eva taditi manyate</q> । asyārthaḥ
-dvitve prayogaḥ sthitaḥ saṃsargokterityuktam । tenātrāpi dvitve vā saṃsarge vā tatraika-
vacanam na bahutva iti manyate । tasmāta bahuṣvapabhraṃśa eveti । nivṛttiḥ bhramaḥ yathā
pāśāniti dvayoḥ ।</p>
﻿<pb n="297"/>
<p>rāddhāntamāha---<q>pravarteta vā ekavacanāntameva</q> । kuta ityaha---<q>saṃsargo hyatra
vivakṣitaḥ (na ca) dvayoḥ bahuṣu vā saḥ</q> saṃsargamātraṃ hyatrāviśiṣṭam । sarvo hi
saṃsarga eka eva । tena tatra yuktamekavacanam । abhidhānavipratipattau hi
prayoganiyamo bhavati । na punassampratipattāvapi adarśanamātrāt anyābhidhāyino-
'nyatra punarabhidhānasampratipattiḥ yatraivābhidhāyakatvaṃ tatraiva prayogaḥ tatra tadvidha evānyatra
prayogadarśanamātreṇa niyamaḥ । kuta ityaha---<q>adya jātāyāṃ gavi gośabdasyā-
sādhutāprasaṅgāt</q> । na cāsādhutā tasmāt prakṛtivadatrāpyekavacanaṃ sādhu ।</p>
<lg><l>।। 14 ।। arthāntare vikāraḥ syāddevatāpṛthaktvāt ekābhi-
samavāyāt syāt ।। 43 ।।</l></lg>
<p>atra saṃsargamātrāviśeṣāt sādhutvaṃ manyate pūrvapakṣavādī । adhiṣṭhānasaṃsargo vā
bhavatu, devatāsaṃsargo vā । sarvathā tāvat saṃsargasyaikatvādekavacanaṃ sādhu iti ।</p>
<p><q>rāddhāntastu devatāsaṃsargaḥ [mantrārthaḥ] na saṃsargamātram</q> । aṅgatvāddeva-
tāgatasaṃsargo mantrārthaḥ na saṃsargamātram । tasyānaṅgatvāt । nanu anaṅgasyāpi samaveta-
tvādabhidhānaṃ yuktamityatrāha---<q>aṅge hi samavetārthābhidhānaṃ mantrāṇāmuktam</q> । na
sambhavamātreṇa । aṅge hīti <quote>‘nimittātkarmayoge’</quote> iti saptamī । tenāyamarthaḥ-aṅgārtha-
maṅgaṃ pratyāyayituṃ samavetārthābhidhānaṃ mantraiḥ kriyate । na punassambhavanmātrasaṃsargaḥ yāga-
bhedāt bhinneṣu yāgeṣu yā devatāḥ tāsāṃ saṃsargo na kvacit aṅgam । aṅgabhūtadevatārūpa-
prakāśakaścaikavacanānto mantraḥ । tasmāddevatābahutvādasādhvekavacanam । ata ūha
eveti siddham ।</p>
<p><q>nanu caivaṃ sati ākṛtyadhikaraṇākṣepaḥ prāp‍noti । kriyāviśeṣāṇāṃ
cābhidhānadarśanāt na tāvanmantrārthatā siddha‍yati</q> । asyārthaḥ---tathā kriyā-
viśeṣaṇatayaivābhidhānaṃ darśitam । evaṃ ca darśayatā akṛtyadhikaraṇamākṣiptaṃ bhavati ।
ākṛteḥ kriyāviśeṣaṇatvāsambhavāt anabhidhānaprasaṅgāt । samādhatte---<q>astyatra
viśeṣaḥ devatābhidhānatve prātipadikasya siddha eva ca nopapattyarthaṃ saṃsargasya
devatātvāśrayaṇam</q> । tena bhinnānāṃ yāgānāṃ yā eva devatāḥ tāsāṃ saṃsargo na
﻿<pb n="298"/>
devateti[na]man‍trasyābhidheyaḥ । tadabhidhāne man‍trasyā[na]nvayaprasaṅgāt । tatra punarā-
kṛtipratipattirevānvayahetuḥ sāmānyarūpeṇānvayāvagamāditi tatraiva prapañcenoktam ।
tasmānnāgṛhītaviśeṣaṇeti vā ito vā ākṛtyā samānāvevānvitā kriyāyāṃ na saṃsarga
iti siddhaṃ devatābhidhānamasaṃsargābhidhānam । tasmānnākṣepa ākṛtyadhikaraṇasya ।</p>
<p><b>iti mahopādhyāyaśālikanāthamiśrakṛtāyāṃ
ṛjuvimalāyāṃ pañ‍jikāyāṃ navamasya
tṛtīyaḥ pādaḥ</b></p>
﻿<pb n="299"/>
<p><q>ṛjuvimalāyāṃ</q></p>
<p><q>navamasyādhyāyasya caturthaḥ pādaḥ</q></p>
<lg><l>।। 1 ।। ṣaḍviṃśatirabhyāsena paśugaṇe tatprakṛtitvādguṇasya pravibhakta-
tvādavikāre hi tāsāmakārts‍nyenābhisambandho vikārānna
samāsaḥ syādasaṃyogācca sarvābhiḥ ।। 1 ।।</l></lg>
<p>atra pañcapakṣā upanyasyante । pañcadhā mantrārthapratibhānāt । tatra paśupradhāno
mantrārtha ityekaḥ pakṣaḥ । saṅkhyāpradhāna iti dvitīyaḥ । vaṅkrīpradhāna iti tṛtīyaḥ ।
avivakṣita evetyaparaḥ, ṣaḍviṃśatisambandhitāparaḥ pañcamaḥ । asmiṃśca pañcame pakṣe
evaṃ sati sambandhitoktā bhavati ṣaḍviṃśatiṣṣaḍviṃśatiranayoreṣāṃ vaṅkraya iti ṣaḍviṃśati-
pade'bhyaste paśubhyāṃ paśubhi[rvā]pratyekaṃ sambandhitā pratipāditā bhavati । vīpsā tu
vyāp‍tumicchā tena dvirvacanadarśanāt ṣaḍviṃśatisaṅkhyaiva paśusambandhitayā pratipādayitu-
miṣṭeti gamyate । yathā <quote>“puruṣaḥ puruṣo nidhanamupaiti”</quote> iti puruṣe ekavacanohaḥ
sthita iti pratīkānuvādo'yam ।</p>
<p>ṣaḍviṃśataya iti vacanohena saṅkhyāsvarūpasya gaṇanāvagamāt । saṅkhyā-
prādhānye1 pratītikaraṇatvenāviniyogādavivakṣaiva prāp‍noti mantrārthasyeti [a]vikāreṇaiva
prayogaḥ । yena hi mantreṇa smṛtaṃ kriyate[sa karaṇamantra] nayanakālatvādadhriguvacanasya
tenākaraṇatvādarthasmaraṇe'viniyogādavivakṣitārthamuccāraṇamadṛṣṭārthamityanūhaḥ । vaṅkrīprādhānye
samasya vacanam । samasya vacane hi vaṅkrīgaṇanā pratīyate । tena tāsāṃ prādhānyāvagatiḥ ।</p>
<p><q>kathaṃ punarviniyogavaśāt svīkṛte mantrārthe pañcadhā pratibhāyāt</q> ।
yāvatā yatraiva viniyogassa eva mantrārtho yuktaḥ । uttaraṃ-<q>prakaraṇamātreṇa viniyoga
mamanvānasya pañcadhā pratibhāti mantrārthaḥ</q> । prakaraṇamātreṇaiva mantrasya viniyogaḥ ।
na ca śrutyā, nāpi vākyena, samākhyayā, sthānena vā ।</p>
<p><q>nanu caitadayuktam---prakaraṇaviniyojyatve pañcadhā pratibhānaṃ uccāraṇa-
mātreṇaivāṅgatāsiddheravivakṣaiva nyāyyā । kvopayujyante'rthavikalpāḥ ?</q> pariharati
<note>1. nya-mā</note>
﻿<pb n="300"/>
---<q>satyamāha bhavān ācāryavānasi ! yadyapi prakaraṇaviniyojyatā tathā
pyarthālocanaṃ yuktameva</q> । kadācidālokyamāne mantrārthe kasmiṃścidarthe dṛṣṭārthatā
bhavatīti na liṃṅgaṃ prakaraṇena viruddha‍yate । prakaraṇasya sāmānyasambandhāpādakatvāt । 
liṅgasya ca viśeṣasambandhāpādakatvāt । liṅgena ca dṛṣṭārthe sambhavati nādṛṣṭārthaṃ
[pra]tyarthi(nī)bhavitumarhati mantrapadārthālocanena liṅgāt kvacilliṅgaviniyogo labhyo na
viniyogādityanekadhā mantrārthālocanā, tatra paśuprādhānye saṅkhyāprādhānyasambandhini
ca prādhānye'nyānuṣṭhāne kiñcidadṛṣṭenopakṛtam । yadi paśavaḥ pradhānaṃ yadi vā saṅkhyā
svarūpeṇa paśuviśiṣṭatayā vā pratipadyamānā pradhānaṃ tatprakāśanasyānupayogitvāt
(a)dṛṣṭopakāritā mantrārthasya na bhavatīti vaṅkrīyapradhānataivopakāriṇī । <quote>‘tā anuṣṭhyo
cyāvayatāt’</quote> iti sakaloddhāraṇāvagamāt vaṅkrīḥ anuṣṭhya prayat‍nena śamitāra ucyāvaya-
teti । anena sakaloddharaṇaṃ vaṅkrīṇāṃ pra(ā)tipadyate । <q>anaṣṭhānaṃ</q> anuṣṭhayā
prayatnaḥ parasyāstṛtīyāyā bhāvaḥ atassamasyameva vacanaṃ nyāyyam । etāvatīrvaṅkrī-
ruddharateti pratipādayitum ।</p>
<p>nanu atrāpi yugapaduddharaṇāśakteśca bahudhā vā'nupaklṛptameva samasyavacanam ।
yadi hi tāḥ samasya yugapaduddhriyeran tadā samasyavacanamupa(vṛta)padyata iti sūktaṃ
samasyavacanameva kāryamiti ।</p>
<lg><l>।। 2 ।। aśvasya catus‍triṃśat tasya vacanādvaiśeṣikam ।। 17 ।।</l></lg>
<p><q>atra pūrvapakṣaśaṅkā-kevalapadapratiṣedhabalena । [na]catustriṃśaditi brūyāditi
kevalaṃ catustriṃśatpadaṃ pratiṣidhyate । <q>na vaiśeṣikamevāsya vacanaṃ kartavyam ।
kathaṃ punarasmin pakṣe na vākyabhedaḥ ? catustriṃśatpadapratiṣedhāt ṣaḍviṃśati-
padavidhānācca vākyabhedaḥ prāp‍noti</q> । ṛk‌pratiṣedhe tu codakaprāptamantrānu-
vādo'yam ṣaḍviṃśatirityeva brūyāditi । tena[na]vākyabhedaḥ । uttaraṃ---<q>irāpadava-
dbhaviṣyati ityabhiprāyaḥ</q> । asyārthaḥ-yathaiverāpade vidhīyamāne vākyabhedo na bhavati
tathā'trāpi nāsti ṣaḍviṃśatipadavidhāne prāpta eva catustriṃśatpadābhāvo'nūdyate ।</p>
<p><q>rāddhāntastu na kevala[pada]pratiṣedho'yam । kutaḥ ? brūyāditi
śravaṇāt</q> । asyārthaḥ---prasaktasya hi pratiṣedho bhavati ṛcaśca vacanaṃ prasaktam ।
na tu padamātrasya tasyārthapratipādakatvābhāvāt । tadāha - <q>na kevalaṃ padavacane</q>
﻿<pb n="301"/>
<q>arthapratipādane vyāpriyete</q> । vākyaṃ hi vacaḥ kāraṇamityuktam । tena prasakta eva
niṣidhyate natu padamātram ।</p>
<p><q>nanu cerāpadavadbhaviṣyati padasyāpi pratiṣedhaḥ</q> । pariharati-[na]<q>tathā'tra
sambhavaḥ</q> । kasmādityāha---<q>ṣaḍviṃśatirityeva pratīyāt ityukte na catus‍triṃśatpada-
pratiṣedhaṃ pratīmaḥ</q> । asyārthaḥ-na girāgireti brūyādityanuvādo'yam । anuvādaśca
pramāṇāntareṇa varṇyamāno na doṣamāvahati । tena yuktaṃ tatra padamātroccāraṇānuvādaḥ ।
iha ṣaḍviṃśatipade vihitepi na catustriṃśatpadanivṛttiḥ prāptā tulyakāryatvābhāvāt---
<q>tatrāpi udgānapadasamabhivyāhārāt</q> । tatkāryānupraveśena airaṃ kṛtvodgeyamiti udgānena
gānāvayavenerāpa[dasya]sambandhaḥ । tenodgānakārakaṃ girāpadaṃ nivartate । iha punaḥ
vākyabhedādṛte naikakāryāvagatiriti vaiṣamyam । tena pratiṣedho yaktaḥ nānuvādaḥ ।
padapratiṣedho nāvagamyate ।</p>
<p>yuktyantarāṇyāha---<q>vākyabhedaścāyuktaḥ</q> ityuttarābhidhāyi । vaṅ‍‌kri(vi)<q>prati-
patteścādṛṣṭārthatvaprasaṅgaḥ</q> । yāvatyaśca vaṅkrayaḥ tāvatīḥ anuṣṭhyāditi ṣaḍviṃśatiśabdo
na śaknoti । tasmādṛca eva pratiṣedha iti sthitam ।</p>
<lg><l>।। 3 ।। vaniṣṭhusannidhānādurūkeṇa vapābhidhānam ।। 22 ।।</l></lg>
<p><q>atrāpi viśeṣaviniyogābhāvāt mantrārtha eva doṣo labhyata iti
tadartho vikalpate</q> । saiva dṛṣṭārthatvāśrayaṇa<q>hetuḥ gṛddhraṃ vapāṃ manyamānā vaniṣṭhuṃ
mārāviṣṭetyucyamāne'dṛṣṭārthatā mantrasya</q> । ulūkavacane hi adṛṣṭārthatā । vapoddharaṇa-
kāle viruddhatā ca vaniṣṭhoḥ lipitulyatvāt । yadyulūkaṃ dhyātvā vaniṣṭhurlevitavyetyu-
cyate tadā'dṛṣṭārthatā । atha ulūkasadṛśo vaniṣ‍ṭhurna lavitavya ityucyate tadā
viruddhārthatvādvaniṣṭhoḥ lavitavyatvāt । tasmātpadabhedamātra eva nyāyaḥ । urupadaṃ vistīrṇa-
vacanaṃ kapadaṃ ca samudāyalakṣaṇayā bhedovacanaṃ kaśaśabdopasthāpanamukhena bhedasvivapā-
lakṣaṇā । padabhede ca samāso bhavatu mā vā na kaścitprayojane viśeṣa iti । nirṇaya-
hetvabhāvādanirṇaya iti । yadi punaḥ svarādibhiḥ kaścidviśeṣārtho'virodhena sa āśraya-
ṇīya eva । tadabhāve punaḥna kiñcidvaiyarthyam । icchāto niyamaḥ । tathā cobhayaṃ pradarśitaṃ
bhāṣyakāreṇa ।</p>
<lg><l>।। 4 ।। praśasāsyabhidhānam ।। 23 ।।</l></lg>
﻿<pb n="302"/>
<p><q>atrāpi saiva vārtā mantrālocanena nirṇīyata iti</q> । pūrvasmin yā vārtā
saivātrāpi prayogakalpikā bhavatu 1prayogakalpanābhayāttu pūrvotthitā nirasyate । asivā-
cakatve hi asinā bāhūddhāraṇaprayogaḥ kalpayitavyaḥ nānyathā samavetārthaprakāśana-
mupapadyate । na ca prayogāntaraṃ kalpayiṃtu śakyate svadhitisādhanasya prayogasya klṛptatvāt ।
nanu ca prāśastye bāhvorvākyenābhidhīyamāne sūktabhāktvena tayoḥ devatātvaṃ prāpnoti ।
atrāha <q>prāśastyaṃ na punarbāhvordevatātvaṃ prakalpayati । kṛtsnoddharaṇatayāpyupapatteḥ</q>
kṛtsna ud‌dhriyate na sakṛt svoddhāraṇo mantraḥ tasya bhāvastattā । yadyapi mantrārthopapa-
tterna devatāpādakatvaṃ sambhavācca kṛtsnayorbāhvoḥ praśastatāyāḥ ayamevārthato nyāyaḥ । kathaṃ
punarasyabhidhānapakṣe ūho bhāṣyakāreṇocyate । ucyate । māntravarṇikādupapannam । māntra-
varṇiko'siḥ । tenaikasmin‍nasau praśasetyekavacanāntaṃ dvayoḥ bahuṣu ca dvivacanāntaṃ bahu-
vacanāntaṃ ca ।</p>
<lg><l>।। 5 ।। śyenaśalākaśyapakavaṣasrekaparṇeṣvākṛtivacanaṃ
prasiddhasannidhānāt ।। 25 ।।</l></lg>
<p>atrāpi dṛṣṭārthe sambhavati nādṛṣṭārthaṃkalpanā pratyarthinī yukteti kṛts‍noddhāraṇa-
taiva2nyā[yyā]śyenākṛtiḥ 1asya vakṣo yathā bhavati tathā kuruteti mantrārtho bhavet ।
kṛts‍noddharaṇārthatayā dṛṣṭārthatā bhavati । kṛts‍noddhāraṇe hi tathārūpatā vakṣasaḥ । nanu
kṛts‍noddhāraṇe kathaṃ dṛṣṭārthatetyata āha---<q>anyatra nyūnāvadānaprāpteḥ</q> । homārthaṃ hi
yadavadānaṃ kṛts‍noddhāraṇe sati anyūnebhyo bhavati । nanu[mā]bhūdanyūnāvadānākāṅkṣe-
tyatrāha---<q>atrābhidhānācca2 avadānaśruteḥ śyenādiśabdānāmubhayatra[prayogo]
na sambhavati</q> । ākāramātropalakṣaṇamitarasmin pakṣe yataḥ । <q><quote>“pakṣoktaṃ
prayojanaṃ”</quote> ityuktaṃ bhāṣye । viśasane ca tatprayojanaṃ kathitaṃ, nohe</q> ।
ūhe ca kathayitumucitam, anyathā lakṣaṇāsaṅgateriti paricodanā । parihārastu
<q>ayamabhiprāyaḥ īdṛśārthe yathābhidhānamupapadyate</q> । tathā (tā)evaṃ coditānyū-
nākāreṇādhrigurupavarṇito bhavati sarvasyādhrigumantrasyāvaiguṇyaṃ bhavati kṛts‍noddhāraṇa-
paratvāt ।</p>
<note>1. prayogakalpikāmavatu-mā</note>
<note>2. nyāyāditi ।</note>
﻿<pb n="303"/>
<lg><l>।। 6 ।। prāsaṅgike prāyaścittaṃ na vidyate parārthatvāt
tadarthe hi vidhīyate ।। 28 ।।</l></lg>
<p><q>nanu ceyamadhikāracintā । tasyāḥ kaḥ prasaṅga ūhalakṣaṇe ?</q> pariharati
---<q>kāryatastvadhikāranirṇayo nopadeśa[ta]itīhaiva cintyate</q> । yadā jyoti-
ṣmatyā agnireva kāryaṃ tadā agnihotrārthamuddha‍ṛtāgnyudvānavata evādhikāraḥ । yadā tu
naimittikamidaṃ karmānuṣṭhānaṃ tadā prāsaṅgiko'gnyudvānavato'pyadhikāraḥ । tena kāryata
evādhikāranirṇayo nopadeśāditi kāryacintāyāmūhacintā । <q>pūrvapakṣavādī ārtya-
dhikaraṇanyāyaṃ manvāna aidamarthyamuddharaṇena vivakṣitamiti pūrvapakṣitavān</q> ।
yathā ārtyadhikaraṇa ubhayatvamavivakṣitaṃ tathehāpyaidamarthyamudvānasyāvivakṣitam । tena
prāsaṅgikodvānepi naimittikameveti pūrvapakṣitam ।</p>
<p><q>rāddhāntastu kāryayogo'nyathā'gnihotre na syāta yadyaidamarthyaṃ
nādriyate</q> । asyārthaḥ-udvātāgninirmittaṃ nodvānamātraṃ udvātāgneśca puruṣasyāgnisamā-
dhānameva kāryam । tatra yadi prāsaṅgikepi agnāvudvāte prāyaścittaṃ syāt tadā tasyāgni-
hotrāsambandhātagnihotrasambandho jyotiṣmatyā na syāt tasmādagnihotrārthamuddha‍ṛtāgnyudvāna
eva ca tatra naimittikamiti ।</p>
<p>nanvadhikāriṇo viśeṣaṇamavivakṣitamityuktamārtyadhikaraṇe ityata āha---
<q>viśeṣaṇāvivakṣā ca upadeśa ukto na kārye</q> । tasmādvaiṣamyamārtyadhikaraṇena ।
vākyabhedādavivakṣitatoktā । kāryataścātrānupraveśaḥ । ato vākyabhedo nāsti । ato'-
nyārthe(vyābhā)prāyaścittam । nanvagnerudvānaṃ nimittaṃ nodvānavānityatrāha-<q>agniviśiṣṭo-
dvānanimittatā</q> yathānirastā tathā pradarśitaṃ bhāṣye yasyāgnirudvāta iti śravaṇādagnireva-
nimittamiti । tasmādudvānaparīto'gnirnimittamiti sthite yukto rāddhānta iti sthitam ।</p>
<lg><l>।। 7 ।। dhāraṇe ca parārthatvāt ।। 29 ।।</l></lg>
<p>pūrvoktaṃ sarvamupapadyate nimittatayā[pro]ktam । tādṛśaṃ nāsti । kuta ityāha---
<q>kṛtārthasya hyatra</q> dhāraṇaṃ <q>akṛtārthaṃ ca nimittamityuktam</q> । akṛtārthasya samādhāna-
mapekṣitam apekṣitārthasamādhānārthamidam । (a)kṛtārthaścāgniratra yadarthamasau uddha‍ṛtaḥ
dhāryate tadanuṣṭhitameva । ataḥ parārthavadatrāstu । parisamūhanaparihārastūktaḥ prayogā-
ṅgatvena । prayogaḥ parisamūhanādīnāmaṅgatvāt ।</p>
﻿<pb n="304"/>
<lg><l>।। 8 ।। na tūtpanne codanā'prāptakālatvāt ।। 31 ।।</l></lg>
<p><q>kālo'ṅgaṃ, na cāṅgābhāve pradhānaśās‍trārthānyatvaṃ tasmānnāṅgāntara-
nivṛttiḥ</q> । asyārthaḥ - yadyapi darśārthoddharaṇe agnihotrārthoddharaṇakālo na labhyate
tathāpi mantraḥ prayoktumucita eva । aṅgābhāvepi pradhānānuṣṭhānadarśanāt āgneyavat
yathā vrīhyabhāvepi āgneyaśāstrārtho na vidyata[lupyata]iti tadanuṣṭhānaṃ tathehāpi yuktam ।</p>
<p><q>rāddhāntastu satyamaṅga(ka)lopastathāpi nimittena tulyam</q> । kuta
ityāha---<q>kāle hi sati karma codyate na punaḥ karmaṇi sati kālaḥ</q> upādānā-
śakteḥ । tena tadabhāve adhikārābhāvānnedamagnihotrārthameva ।</p>
<lg><l>।। 9 ।। pradānadarśanaṃ śrapaṇe taddharmabhojanārthatvāt saṃsargācca
madhūdakavat ।। 32 ।।</l></lg>
<p><q>payo na pākārthamiti</q> । atra punarbhede[rvede]śabdapramāṇakā vayaṃ śabdataśca
vākyārthatāṃ payaso vidmaḥ na dhātvarthatām । carurāditya iti ādityasambandhaścarora-
vagamyate na payasaḥ, tasya ca pākārthataiva yuktā । na ca pakvā āmāśśakyate
vak‍tuṃ yena śabdo vihanyeta । bhojanārthasyāpi(stā)pākasādhakatvasya loke darśanāt ।
athāpi nāntarīyakyapi pākāsiddhirna syāt sāmānyato dṛṣṭaṃ ca vede na kramata iti tatra
tatroktaṃ niyogārthastvananyaḥ ।</p>
<lg><l>।। 10 ।। abhyudaye dohāpanayaḥ svadharmā syāt pravṛttatvāt ।। 41 ।।</l></lg>
<lg><l>।। 11 ।। apanayo vā'rthāntare vidhānāccarupayovat ।। 46 ।।</l></lg>
<p>śṛtaśabdaśravaṇāt prāyaṇīyena vaiṣamyam śrutisāmānyatvaṃ manyate pūrvapakṣavādī ।
śrapaṇaṃ hi havissaṃskāraḥ pratipannaḥ taddarśanāt । payaso haviṣṭvaṃ manyamānaḥ prāyaṇīya-
payasā vaiṣamyaṃ manyate pūrvapakṣavādī । abhyudayeṣṭitulyatvācca vākyānām ।</p>
<p>rāddhāntastu nāsati pradeyārthatve saptamyartho'pahnotuṃ śakyate iti yathāśrata eva
vākyārthaḥ abhyudayeṣṭau pūrvāvagatatvāt pradeyatāyāssaptamyarthāpahnavaḥ kṛtaḥ । iha tu tada-
bhāvānna yuktaḥ । [śṛta] śabdo'pi lakṣaṇayāpyanvita eva saptamyarthaḥ payomātra-
lakṣaṇataḥ śabda sa hi payasi haviḥ śravaṇānna[bha]vati । vṛtta ityarthaḥ ।</p>
﻿<pb n="305"/>
<lg><l>।। 12 ।। śrayaṇānāṃ tvapūrvatvāt pradānārthe vidhānaṃ syāt ।। 45 ।।</l></lg>
<p>payasā maitrāvaruṇaṃ śrīṇātīti dṛṣṭārthālābhena pūrvapakṣavādī pradeyārthatāṃ
payaśśabdasya manyate । avarudhyaḥ tṛtīyāntasyāpi devatāsambandhaḥ । saptamyantasyeva
payasaḥ prāyaṇīye ।</p>
<p>rāddhānastu na brūmastṛtīyayā devatātvasyāvaruddhatayā deyatvena na sambadhyata
iti । kintu nityadeyasambaddhena somena saṃyogaśravaṇāt tadarthataivāvasīyate । maitrā-
varuṇaṃ gṛhṇātītyetaccodanānusāreṇa somamātrasyaiva devatāsambandhaḥ pratīyate । sa pratīta-
devatāsambaddhaḥ somaḥ śrayaṇārthamihānūdyate tena somārthaṃ payo na pradānārtham । kutaḥ ?
śrutyantare hi deyadravyopalakṣaṇāyaiva devatārītirvidhīyeta । yo vā dīyate vidheyāntarasya
saṃyogāt ta[sya] vidhāne cāvaśyopalakṣaṇīyatvāt । dvi....śe hi śeṣisamarpakaṃ
maitrāvaruṇapadam । tasmāt somasya dvitīyāsaṃyogāt somārthataiva payasa iti nyāyyam ।
<q>śeṣamuk‍tam</q> ।</p>
<lg><l>।। 13 ।। paryagnikṛtānāmutsarge tādarthyamupadhānavat ।। 51 ।।</l></lg>
<p><q>kathaṃ punaratra pūrvapakṣo devatāśravaṇe śakyate vak‍tum</q> । īśānāya parasvata
ālabhata iti devatāśravaṇādyāgaḥ vidhinaivādhigamyate । kathaṃ pūrvapakṣāśaṅkā ?
<q>devatāśravaṇasya ca samādhileśaṃ kaṃ punarasau</q> [manyate ?] uttaraṃ --- <q>tyāgādṛte
nānyadvidhātuṃ śakyata iti । rāddhānte rāddhāntasthāpanamadhye bhāṣyakāreṇa
śaṅkitavyo vikalpo draṣṭavyaḥ</q> । asyārthaḥ - tān paryagnikṛtānutsṛjatītyatra tyāga
eva vidheyaḥ paryagnikaraṇaviśiṣṭaḥ vidheyāntarasyāsambhavāt । yadi hi īśānāya para-
svata ālabhata ityanena yāgo vidhīyate tān paryagnikṛtānutsṛjatītyatra na kiñcidvidheyaṃ
gamyate । paryagnikaraṇasya codakaprāptatvāditi bhāṣyakāreṇoktam । tasmādīśānāyeti
śabdamuccāryālambhaḥ kartavya iti vidhīyate । tadāha---<q>devatāśravaṇaṃ punaḥ svarūpā-
nvayi bhaviṣyati mantravadityabhiprāyaḥ ।</p>
<p><q>evaṃ prāpte'bhidhīyate---yāgavidhirevāyam । kutaḥ ? na hi arthānvaye
sambhavati svarūpānvayaśśakyate vak‍tum</q> । nanu ca śabde kāryasyāsambhavāt arthe
sampratyayo yuktaḥ । tatrārthe kāryaṃ vijñāyate । iha tu śabdo'stīti tatraiva kāryaṃ
bhavituṃ yuktam ।</p>
﻿<pb n="306"/>
<p>rāddhāntavādī vadati-kena voktaṃ yatra śabde sampratyayo'sti tatra na yuktamiti
kintviha śabda eva sampratyayo nāsti । na hyarthāvivakṣāyāṃ pramāṇaṃ śakyate'vagantum ।
yatrotsargamṛte vidhānaṃ na sambhavati tatra tatra darśitaḥ sambhavaḥ tadantāṅgarītividhānena ।
<q>śeṣaṃ sanidarśanamuktam</q> ।</p>
<lg><l>।। 14 ।। ājyasaṃsthāpratinidhiḥ syāt dravyotsargāt ।। 56 ।।</l></lg>
<p>spaṣṭe'pi tadanenotsargavidhāne śeṣasaṃsthāpanaśabdāt bhrāntirupajāyate tadantaṃ
karma na bhavatīti । tataśca pakṣadvayasambhavāt tasyā bhrānterapanayāyedamadhikaraṇamārabhyate ।
na caivamapi sandeha eva yuktaḥ । kathaṃ pūrvapakṣādhyavasānamityatrāha---<q>pūrvapakṣo hi
śeṣasaṃsthāna [śravaṇāt]</q> etadvalena tadantāṅgarītividhānameva na sambhavati iti
kalpanīyā ।</p>
<p>rāddhāntastu parisamāpanīyamevaitadityuktvā punastaccheṣābhidhānaṃ viruddha‍yate ।
tena śeṣābhidhāne gauṇasamanvayaḥ । na ca parisamāptiḥ asamāptāvapi śakyate
vak‍tum । śabdābhidheyasya pakṣāntare'pyavyāghātāt । pūrvapakṣyāha---<q>yuktaṃ saṃsthānaṃ
karmāntarapakṣe । śeṣaśabdastu kathaṃ ?</q> rāddhāntyāha---<q>nanu sādṛśyādevetyuktaṃ
bhāṣye śeṣavaccheṣa ityarthena</q> । pūrvapakṣyāha---<q>satyamuktaṃ bhāṣye tadayuktamabhi-
hitam । śeṣaśabdaśrutibhānāt</q> । ekagranthenāha---<q>utsarge vā kaḥ pakṣapātaḥ</q> ।
sa eva kimityanyathā varṇitaḥ iti bhāvaḥ । rāddhāntī uttaramāha---<q>ayamasti pakṣa-
pātaḥ pūrvoktāpekṣonyaḥ śeṣaśabdaḥ</q> । na punaḥ pūrvoktaṃ śeṣamapekṣate । śeṣo hyavayavaḥ
pūrvamavayavinamapekṣate na punaḥ pūrvoktaṃ śeṣam । tasmānnirapekṣatvāt utsargaḥ śrautaḥ ।
tadapekṣayā tu śeṣaśabdo gauṇa iti nyāyyam । <q>sanidarśanaṃ śeṣamuktam</q> ।</p>
<p><q>।। iti mahopādhyāyaśālikanāthamiśrakṛtau
pañ‍cikāyāṃ navamasya caturthaḥ pādaḥ ।।</q></p>
﻿<pb n="307"/>
<p><q>ṛjuvimalāyāṃ</q></p>
<p><q>daśamādhyāyasya prathamaḥ pādaḥ</q></p>
<lg><l>।। 1 ।। vidheḥ prakaraṇāntare'tideśātsarvakarma syāt ।। 1 ।।</l></lg>
<p><q>nanu ca bādhe satyūhena bhavitavyam</q> । anena bhāṣyoktamūhabādhalakṣaṇayo-
rhetuhetumadbhāvamākṣipati । yadi hi ūhe sati bādhaḥ syāt tarhi ūhasya bādhaṃ prati
hetutā syāt viparītaṃ tu vidyate bādhe satyūhena bhavitavyam ।</p>
<p>pṛcchati---<q>ka evamāha</q> - uttaraṃ---<q>evaṃ hyupalabhyate । nivṛtte'gniśabde
sūryapadaprakṣepaḥ</q> । agnipadasthāne sūryapadaprakṣepo yaḥ so'gniśabdasyānivṛttau nopapadyate ।
tasmādagniśabdabādhe satyūho bhavatītyupalabhyate । samādhātā āha-<q>upalabdhiścet
sāmni saṃskāre vā kimupalabhyate kasya nivṛttau kasya prakṣepaḥ</q> ? sāmni
saṃskāre ca kasyacidvādho na dṛśyate । tena sāmasaṃskārohastāvata bādhahetuko na
bhavati । ato bibhīṣikāmātrameva bādhapūrvaka ūha iti ।</p>
<p>ākṣeptāramāśaṅkyati---<q>mantre kathamiti cet</q> । parihāramāha---<q>tatrāpi
prakṛtivadabhidhānaṃ kuryāt ityanena hetunā yaḥ sūryapadaprakṣepaḥ so'gniśabdasya
nivṛttiṃ nāpekṣate</q> । kasmādityāha---<q>abhidhānasampattyartho hi[sūryapada]prakṣepaḥ
nāgniśabdābhāvanimittakaḥ</q> । asyārthaḥ-yathā prakṛtau mantreṇābhidhānaṃ kṛtaṃ vikṛtāvapi
tathaiva kartavyamityevamarthaṃ sūryapadaprakṣepaḥ । nahi sūryapadamantareṇa prakṛtivadabhidhānaṃ
sampadyate । prakṛtau pradhānadevatābhidhānaṃ mantreṇa kṛtam । vikṛtau sūryaḥ pradhānadevatā,
nāsau sūryapadamantareṇa śakyate bodhayituṃ ityevaṃ sūryapadaprakṣepo mantre na punaragniśabdā-
bhāvanimittakaḥ tasya prakṣepaḥ । yadi hi agniśabdābhavanimittakaḥ syāt tadā bādha-
hetuka ūho bhavet na caitadevam । tasmānna viparīto hetuhetumadbhāvaḥ । <q>yadyevaṃ
bādho'pi tarhi nohanimittakaḥ tathābhidhāna1nirvṛttyarthaḥ 2prakṣepaḥ । tathā
saurye karmaṇyag‍neranabhidheyatvādagniśabdasya nivṛttiḥ na punarūhahetuko bādhaḥ</q>
<note<1. R sampattyarthaḥ</note>
<note>2. A prakṣepāt</note>
﻿<pb n="308"/>
uttaraṃ---<q>mā bhūdūhapūrvako bādhaḥ kā no bādhā?</q> na kiñcidasmākaṃ bādhyata ityabhi-
prāyaḥ । ākṣeptā---<q>kastarhi lakṣaṇasambandhaḥ yadi hetuhetumadbhāvo nāsti</q> ।
samādhātā āha---<q>kāryeṇohaḥ prāptaḥ kāryaśūnyamabhidhānaṃ kimanuṣṭhātavyaṃ neti
bhavati sambandhaḥ</q> ।</p>
<p>asyārthaḥ---yatprakṛtau padārthānāṃ kāryaṃ vikṛtāvapi tadeva kāryamiti kāryeṇa
haviḥ prakṛtidravyeṇa saṃskāryeṇa haviḥ prakṛtibhūteṣu kṛṣṇaleṣvevāvaghātasyohaprayojanaḥ
prāptaḥ । idānīṃ kṛṣṇalasaṃskāratvenāvaghātasya prayoge niścite kartavyo'vaghātaḥ kārya-
haviśśūnyo bhavati । tuṣavimocanakāryābhāvat ataścintā bhavati kiṃ kāryaśūnyasyā-
vaghātasyānuṣṭhānaṃ kriyatāṃ neti । tatra dvārābhāvat ananuṣṭhānamavaghātasyeti bādho
bhavati । eṣa ūhalakṣaṇabādhalakṣaṇayoḥ sambandhaḥ । etaduktaṃ bhavati - dvāralopanibandhano
bādhaḥ tena sākṣādūhasya hetubhāvo nāsti, kintu kṛṣṇalasāṃkaratvenāvaghātasya prayogaḥ
kartavya ityūhe niścite sati kṛṣṇale tuṣakaṇavimocanakāryābhāvādavaghātasya dvāralopa-
niścayaḥ । tataśca bādha iti bādhahetubhūtadvāralopaniścayahetutvādastyūhasya bādhaṃ prati
hetubhāva iti । tathā ca svayameva sūtrakāraḥ āgrayaṇe prākṛtānvāhāryasthānapatitayo-
rvāsovatsayoḥ anvāhāryadharmohaṃ darśayitvā dvārābhāvena pākasya bādhaṃ darśayiṣyati ।
<q>bhavanti cātra ś‍lokāḥ</q> ।</p>
<lg><l>vikṛtyapūrvatādarthye kratuśeṣatvasīmani ।</l>
<l>prākṛtānāṃ padārthānāmatideśātmake sthite ।।</l></lg>
<lg><l>prākṛtasthānapatitavastvantaracikīrṣayā ।</l>
<l>prayoge vidite dvāralopaḥ śakyaviściyaḥ ।।</l></lg>
<lg><l>dvāralopanimittaśca bādho'to hetusiddhaye ।</l>
<l>ūhāpekṣeti sambandho vyakta evohabādhoḥ ।।</l></lg>
<p>bādho nāmeti bhāṣyamarthato'nubhāṣya ākṣipati---<q>bādho nāmetyuktvā yanni-
ś‍citaṃ kāryavijñānaṃ tasya kāraṇāntareṇa</q> mithyābhāvo bādha iti bādhasvarūpamupa-
varṇitam । taccedaṃ vipratiṣiddhaṃ pramāṇavido manyante । na hi niścitajñānaṃ mithyā
bhavati । mithyābhāvo'pi jñānasyārthaśūnyatvam । na ca yadvijñānaṃ niścitaṃ tadartha-
śūnyaṃ bhavati । vijñānasya svamahimnaivārthopasthāpakatvāt । viśeṣeṇa tu mīmāṃsakānāṃ
﻿<pb n="309"/>
mate na hi vijñānaṃ mithyā bhavati yeṣāmagrahaṇanibandhanameva mithyātvam । mīmāṃsakā
hi bhedāgrahaṇarūpatayā vijñānasya mithyābhāvaṃ vadanti, na jñānarūpatayā । vivekā-
grahaṇāddhi smṛtijñānaṃ pratyakṣavyavahārapravartakatayā puruṣaṃ vyavahāre visaṃvādamāpādayat
vijñānaṃ mithyābhūtamityucyate । tenāgrahaṇanibandhanameva mithyātvam ।</p>
<p>yeṣāmapi mīmāṃsakaikadeśināṃ khyātireva viparītā jñānamevāyathābhūtaṃ te'pi naiva
niścitatvaṃ viparītatve heturiti bruvate । teṣāmapi śuktikāsvarūpaniścayo na rajatatva-
grahaṇe hetuḥ kintu śuktikāsvarūpāniścaya eva । tadetadāha---<q>teṣāmapi ajñāna-
vāsanā viparītatve hetuḥ</q> । ajñānena vāsanā saṃskāro'jñānavāsanā । śuktikā-
svarūpājñānena saṃskṛtasya rajatavijñānaṃ bhavati ।</p>
<p>yuktaṃ 1cājñānasyaiva mithyātvaṃ, tasyaiva jñānenāpanīyamānasya bādhyatvāt । jñānaṃ
tu na jñānenāpanetuṃ 2śakyate । tena bādhakābhāvānna jñānaṃ mithyeti yuktam । tadāha
---<q>jñānena cā'jñānaṃ vivartyata iti ajñānasyaiva yukto mithyābhāvaḥ । ato
niścitaṃ jñānaṃ mithyeti vipratiṣiddham</q> । kiñca prāmāṇye ca suparitiścitatvameva
hetutvena pramāṇalakṣaṇe svayamuditam । <quote>“jāgrato buddhiḥ supariniścitā kathaṃ viparya-
siṣyatī”</quote>ti । <q>tena yadvijñānaṃ niś‍citaṃ tanmithyetyabhidhīyamāne svavacana</q>-
virodhaḥ । tasmāt kathamidamevaṃsvabhāvaṃ bādhaṃ vadato bhāṣyamunneyamityāpa, saṃhāraḥ ।</p>
<p>samādhātā āha---<q>atrocyate । kathamidaṃ pramāṇavido manyante ।
niś‍citaṃ mithyā ceti vipratiṣiddhamiti</q> । nedaṃ vipratiṣiddhamiti bhāvaḥ । kutaḥ
ityāha---<q>śabdo'pi naḥ pramāṇamityuktam</q> । tathāpi kimityāha---<q>tasya ca
śabdasya prāmāṇyaṃ yairmīṃmāṃsakaiḥ viditaṃ na te'nyathā vadanti</q> । yasmācchabdena
niścitasyaivedaṃ mithyātvam । tena niścitaṃ mithyetyeva yuktam । <q>kathaṃ śabdena
niś‍citaṃ</q> ? uttaraṃ---<q>prakṛtau hi kathaṃ kartavyamityasyāmākāṅkṣāyāṃ itthaṃ
kartavyamityupadeśena itikartavyatā samarpitā । yathā'nayā bhavati tathettha-
miti kalpyate</q> । asyārthaḥ---prakṛtau niyoge kāryabhūte pratīte kathaṃ kartavyamiti
karaṇopakārākāṅkṣāyāṃ upadeśenetikartavyatā padārthasya saṃhatiḥ samarpitā । tataśca tāṃ
<note>1. R caiva</note>
<note>2. R apahno tuṃ</note>
﻿<pb n="310"/>
gṛhītvaivamupakāraḥ kalpyate - yathā yena prakāreṇa anayā padārthasaṃhatyopakārobhavati ।
tathā tena dvāreṇetthamiti kalpyate । klṛpte 1cetthaṃbhāve karaṇopakāre tadvaditi vikṛtā-
vatideśaḥ prakṛtivadvikṛtiḥ kartavyeti karaṇopakārasya padārthasaṃhateścātideśaḥ । tathāpi
kimityāha---<q>na cāprāptau tadvaditi śakyate vak‍tum</q> । yadyupakārasya padārthasaṃhateśca
vikṛtyapūrvaṃ pratyaidamarthyenāprāptiḥ syāt tadā prakṛtivadvikṛtiḥ kartavyeti vaktuṃ na
śakyate । tasmāt vikṛtyapūrvaṃ prati prāptirasti sopakārāyāḥ padārthasaṃhateḥ ।
tasmāt prākṛtaṃ padārthajātaṃ vikṛtyapūrve prāptamaṅgatvena sambaddhamityarthaḥ । yacca prāptaṃ
tanniścitam । tena niścitatvaṃ prasiddham । aniścitatvaṃ prasādhya mithyātvamidānīmāha
---<q>yasya tu tathā yena prakāreṇa prākṛtena dvāraviśeṣeṇetthaṃbhāvaḥ karaṇopakāro
na sambhavati tad‍dvārābhāvenākartavyatayā mithyetyavagamyate</q> । kathaṃ dvārābhāve
karaṇopakārāsambhava ityātrāha---<q>prakṛtāvapi ca dvāranibandhana eva itthaṃbhāvaḥ na
tādarthyataḥ</q> । caśabdo yasmādarthe । yasmāt prakṛtāvapi dvāranibandhana eva karaṇopa-
kāraḥ na tu tādarthyamātranibandhanaḥ prakṛtivacca vikṛtāvapyupakāraḥ tasmāt dvārabādhe
karaṇopakārāsambhavaḥ । karaṇopakārāsambhave cākiñcitkaratvādananuṣṭhānam । yadi
dvārabādhena karaṇopakāraṃ na janayati kathaṃ tarhi vikṛtau tasya niścaya ityāha---
<q>tādarthye(nā)cāyaṃ niścayaḥ</q> uktaḥ <q>yāvaduktaṃ tāvati śabdasya prāmāṇyāt</q> ।</p>
<p>asyārthaḥ---yadyapi 2dvārabādhena karaṇopakāraṃ na janayati tathāpi vikṛtyapūrvaṃ
prati tasyaidamarthyaṃ śeṣatvaṃ niścitam । tena śābdo niścayo'sti । aidamarthyamātre
śabdasya prāmāṇyāt । dvāraṃ punaḥ pramāṇāntarasiddhameva tuṣakaṇavimocanādikamavaghātā-
dīnām । śābda ca pramāṇamaṅgīkṛtyāyaṃ niścaya uktaḥ । yato dvāraṃ pramāṇāntaravedyamata
idamuktaṃ kāraṇāntareṇa mithyeti kalpyata iti । kāraṇāntaraśabdaṃ vivṛṇoti---<q>pramāṇā-
ntarabaśenetyarthaḥ</q> । ayamāśayaḥ---śābdena pramāṇāntareṇa tādarthyaṃ niścitaṃ pramāṇā-
ntareṇadvārābhāvena karaṇopakārajanakatayā mithyeti parikalpyate । anupakārakasyā-
tādarthyāt iti niścitaṃ mithyeti parika(lpitaṃ)lpyata iti siddham । kathaṃ punaḥ
pramāṇāntaravaśena śābdasya tādarthyasya mithyātvaṃ? śābdajñānena gṛhītaṃ tādarthyaṃ satya-
bhūtameva na tasya mithyātvaṃ śakyate vak‍tum । yadyapi tadānīmupakāraṃ dvārābhāvena sa
<note>1. R kalpite</note>
<note>2. A dvārābhāvena</note>
﻿<pb n="311"/>
padārtho na janayati, tathāpi prākṛtatvādupakārasya bhavatyevāsau tajjanyaḥ, prakṛtau tena
tasya janyamānatvāt । tenā(ā)tajjanyopakārasambandho vikṛtyapūrvasya । tasmātprākṛtasya
padārthasya luptadvārasyāpi avihatameva tādarthyam । <q>kathaṃ punaḥ pramāṇantaravaśena
śābdasya mithyātvaṃ ?</q> uttaraṃ-<q>yata eva mithyātvaṃ nāsti ata eva kāraṇā-
ntareṇa mithyātvaṃ na svata ityuktam ।</q> kāraṇāntareṇa dvāra(ā)niścayāt ।
tadabhāve tadānīṃ karaṇopakārājanakatvāt tādarthe satyapi atādarthyasādhāraṇīṃ karaṇopa-
kārājanakatāṃ pratiyato'nyatra dṛṣṭyā tādarthyasmaraṇamupajāyate tena luptadvāraṃ atadartha-
miti manyate । tena pramāṇāntareṇa dvārasya grāhyatvāt tadabhāve'tādarthyajñānamiva bhavati
na punaḥ śābdenaiva jñānenātādarthyamavagamyate tadeva spaṣṭayati---<q>paropādhikaṃ
mithyātvaṃ svatastu niścayaḥkena vāryate draṣṭṛtvamivātmanaḥ</q> । dṛṣṭāntaṃ vivṛṇoti
---<q>nopadhānādṛte na paśyatīti na draṣṭṛtvaṃ hīyate</q> । upadhānādindriyādi-
vyāpārādvinā suṣup‍tyādau viṣayaṃ na paśyatītyetāvatā ātmano draṣṭṛtvaṃ dṛk‌śaktiyogitvaṃ
na hīyate । astyeva dṛk‌śaktiḥ svābhāvikī apaśyato'pi । tathā kāryamupakurva-
to'pi upakārajananaśaktirastyeva luptadvārasyāpi prakṛtau darśanāt jāgraddaśāyāmivātmano
viṣayadarśanāt । tataśca tāvanmātrameva bādha iti ।</p>
<p>yadyevaṃ tadeva vaktavyaṃ dvārābhāvādbādha iti tadāha---<q>atha kasmādevameva noktaṃ
dvārābhāvo bādha iti</q> । uttaraṃ---<q>naivaṃ, pramāṇasya bādha ityuktaṃ bhavati । nanu
ca naiva pramāṇasya svato bādha ityuktam</q> । tena pramāṇasya bādhābhāvāt pramāṇabādho
vak‍tumeva na yuktaḥ । tena tasyānabhidhānaṃ na doṣa ityarthaḥ । pariharati---<q>upā-
dhito'pi bādho bādha eva sugandhiteva kāminīnām</q> । asyārthaḥ---dvārā-
bhāvāvagame tādarthye satyapi yadidamatādarthyasmaraṇamupādhiḥ tato'pi yobādhaḥ so'pi bādha
eva । yathā kāminīnāṃ sugandhidravyāṅgarāgavatīnāṃ śarīrasamavāyigandhāgrahaṇe smaryate
yathā aṅgarāgagatagandhagrahaṇe ca sugandhiteva bhavati । yadi sugandhiteva kāminīnāṃ
pramāṇasya bādhaḥ upacārastarhi ? upacārastu na pāramārthika iti tattve jñānena2
pāramārthiko bādho na bhavati । anyadīyamatādarthyaṃ smaryate yathā'ṅgarāgagataṃ saugandhya-
manubhūyate । tadeva tu saṃyuktasamavāyāt kāminīṣviva bhāsate ।</p>
1. R. ukto
2. A. tatve jñāne
﻿<pb n="312"/>
<p>pariharati---<q>na kārye upakāraḥ śakyate vak‍tum</q> । bādhakārye upacāro
nāsti । bādhakāryaṃ pāramārthikamananuṣṭhānātmakam । tatparamārthato bhavatyeva dvārābhāve'nu-
pakārakasyānanuṣṭhānāt । ato'pāramārthikepi bādhe kāryaṃ pāramārthikameva । yathā
saurabhe kāminīnāmapāramārthikepi saurabhakāryaṃ kāmukaprītirūpaṃ pāramārthikameva ।</p>
<p>1nanvevamapi bādhakāryameva pāramārthikaṃ na bādha iti pramāṇasya mithyābhāvo bādha
iti na vaktavyamityatrāha---<q>kāryārthaṃ ca svarūpavarṇanam</q> । yadidaṃ bādhasvarūpavarṇanaṃ tat
bādhakāryānanuṣṭhānasiddha‍yarthaṃ tadbādhakāryaṃ pramāṇasya mithyābhāve darśite satīti tadarthamau-
pādhiko'pi pramāṇasya bādha uktaḥ । <q>tasmātsuṣṭhūcyate niścitaṃ mithyeti ca
kārye vibhāgādarśanāt</q> bādhakārye'nanuṣṭhāne <q>vibhāgo</q> viśeṣo na dṛśyate । pāra-
mārthikaupādhikabādhayoryataḥ । tato niścitaṃ mithyeti ca sūṣṭhūktam2 ।</p>
<p><q>nanvaṅgabhūte3'nanuṣṭhite kimiti vaiguṇyaṃ na bhavati ? bādhakāryasyāpi
śābdatvāt</q> । upakārakaṃ kartavyamiti bodhayatā śāstreṇaivānupakārakamakartavyamiti
kāryata uktaṃ yataḥ । tadayamatra saṅkṣepārthaḥ---prākṛtasyāpi padārthajātasya vikṛtyapūrvaṃ
prati tādarthye niścite'pi yadidamaupādhikamapāramārthikamapi atādarthyajñānamutpadyate
tatphalato bādhakaṃ, tādarthyajñānaṃ phalato bādhyaṃ anuṣṭhānābhāvāditi ।</p>
<p>bhāṣyanubhāṣate---<q><quote>“tathābhyuccayaḥ yadidamiha bhavatīti vijñāne'paramapi
bhavatīti vijñānaṃ”</quote></q> iti । ākṣipati---<q>yata idamiha bhavatīti vijñāna iti ।</q>
kutaḥ ? uttaraṃ--- prathamaṃ prākṛtānāmevopakārasambandho'tideśataḥ । aparamapi bhavatī-
tyupadeśatau vaikṛtānām । etacca vikṛtiṣu । prakṛtau punaḥ naivāyaṃ vibhāgaḥsambhavati,
agṛhyamāṇaviśeṣatvāt aupadeśikasya sambandhasya । sarveṣāmevaupadeśikānāmaṅgānāṃ
yugapadevopakārasambandhāt ।</p>
<p><q>nanu yadi prathamamātideśikaṃ tadā ātideśikena nirākāṅkṣāyāṃ
vikṛtau kathaṃ paśvādaupadeśikāṅgasambandho bhavati</q> । yāsau vikṛtyapūrvasyopakāra-
janakapadārthākāṅkṣā sāpyatideśalabdhaiḥ prākṛtairevāṅgaiḥ pūriteti nirākāṅkṣatayā sākṣā-
dupadiṣṭāṅgasambandha upakāre na syādityarthaḥ ।</p>
<note>1. R nanu caivamapi</note>
<note>2. R suṣṭhūcyate</note>
<note>3. aṅgāntare A</note>
﻿<pb n="313"/>
<p>pariharati---<q>prakṛtau vā kathamaupadeśikāṅgasambandhaḥ</q> । ekagranthenāha---
<q>nākāṅkṣāta eva kevalāyāḥ sambandhaḥ śakyate vak‍tum</q> । sa kuta ityāha---
<q>niyogaikyaṃ hi tatrāṅgasambandhahetuḥ</q> । pradhānaniyogaparigṛhītatvaṃ aṅgasambandhahetuḥ ।
ākāṅkṣāto hi sambandhe kriyadbhirapyākāṅkṣā pūriteti sarvasambandho na syāt । <q>iha
ca vikṛtau tanniyogaikyamaviśiṣṭam yataḥ</q> । ataḥ <q>kārye</q> kāryadaśāyāṃ niyogaikya-
darśanāt dvayaṃ prākṛtaṃ vaikṛtaṃ <q>cāviruddham</q> । etacca vikṛtāvityatrābhyuccayādhikaraṇe
vakṣyāmaḥ । tadidamucyate---<q>anyadapi bhavatīti</q> ।</p>
<p><q>idānīṃ lakṣaṇārtho bādhaścintyate kiṃ luptakāryamapi prākṛtaṃ vikṛtau
kartavyaṃ uta nivartata iti । nanu ca kāryaprayuktā dharmā ityūhaṃ varṇayatā
sthāpitaṃ</q> kathaṃ tadabhāve kartavyatā śaṅkyate । uttaraṃ---<q>satyamevaṃ kāryaprayuktā dharmā
iti । atideśavākyasyārthabhedaṃ manvānasya bhavati saṃśayaḥ</q> । ayamāśayaḥ
---kāryasadbhāva eva saṃśayaḥ । yadi prākṛtameva dvāraṃ tadā kāryabādhaḥ । atha dvārāntaraṃ
tadā kāryasadbhāvaḥ dvārasaṃśayaśca atideśavākyasyārthabhedāt ।</p>
<p>kiṃ punastadatideśavākyaṃ kaśca tasyārthabheda ityatrāha---<q>tadvaditi । kimaṅgā-
pekṣaṃ sādṛśyaṃ utānuṣṭhānāpekṣamiti</q> । prakṛtivadvikṛtiḥ kartavyetyatideśavākyaṃ
vākhyātṝṇām । tena ca prakṛtisādṛśyaṃ vikṛtīnāmucyate । tatsādṛśyaṃ kimaṅgāpekṣamuta
karaṇopakārāpekṣamiti ।</p>
<p>etaduktaṃ bhavati---kiṃ padārthavattayā sādṛśyaṃ uta karaṇopakarāvattayeti । tatra
yadi padārthavattayā sādṛśyaṃ tadā kāryānapekṣāḥ prākṛtāḥ padārthā eva vikṛtāvati-
diśyante tadā teṣu karaṇopakārāntaraṃ kalpyam । tajjananārthaṃ ca padārthānāṃ dvāramā-
śrayaṇīyam । tatra yasya dṛṣṭaṃ dvāraṃ na sambhavati tasyādṛṣṭaṃ kalpyate । tataśca kāryābhāvo
na śakyate vaditum । atha tu karaṇopakāra eva prathamamatidiśyate paścāttajjana-
kākāṅkṣāyāṃ padārthā atidiśyante tadā yenaiva dvāreṇaṃ teṣāṃ prakṛtāvupakārasambandhaḥ
vikṛtāvapi tenaiva dvāreṇa । tadabhāvātkāryābhāvaḥ । tataśca bādha iti । tatra ca
pūrvapakṣavādī aṅgāpekṣaṃ sādṛśyamiti manyate ।</p>
<p><q>ko'bhiprāyaḥ</q> ? abhiprāyaṃ pṛcchataścāyamāśayaḥ---apūrvaṃ hi vaikṛtaṃ karaṇo-
pakārameva prathamamākāṅkṣati na kevalān padārthān । tataścopakārameva tadvadbhāvena
gṛhlātīti yuktam । uttaraṃ---<q>nahyaṅgāvamarśādṛte tadanuṣṭhānāvamarśa upapadyata iti</q>
﻿<pb n="314"/>
<q>nāgṛhītaviśeṣaṇānyāyena pūrvapakṣitam</q> । asyārthaḥ ---satyaṃ prathamamupakārāpekṣā,
kintu prakṛtāvapi upakārasya kalpyatvāt yaḥ prayājādibhirupakāro bhavati so'tropa-
kāra iti padārthapurassara evopakārāvamarśaḥ vikṛtāvapyupakārākāṅkṣāyāṃ padārthapurassarasya
tasyaiva buddhau sannidhānam । tatra prathamopanipātinaḥ padārthāneva vidhiḥ gṛhṇāti ।
yathā ākṛtiviśiṣṭapadārthābhidhānāśrayaṇapakṣe prathamopanipatitāmākṛtimeva śabdo
'bhidadhāti । nāgṛhītaviśeṣaṇā viśeṣye buddhiriti ākṛteḥ prathamāvagamāditi ।
evaṃ cet padārthāneva cedvidhirgṛhṇāti tadā'prākṛtakāryasyāpyanuṣṭhānaṃ pūrvāktayā nītyā
kāryaṃ kalpyaṃ kṛṣṇaleṣviva pākasyeti ।</p>
<p><q>evaṃ prāpte'bhidhīyate ....nāṅgāpekṣo'yamatideśaḥ tadvadbhāvena vikṛtau
nāṅgānyatidiśyante, kintūpakāra eva । paścāt‍tu tajjanakākāṅkṣāyāṃ aṅgā-
nāmatideśaḥ</q> । kutastadvadbhāvena nāṅgānāmatideśa ityatrāha---<q>prakṛtāvapyanuṣṭhānā-
pekṣa evāṅgaiḥ sambandhaḥ । anyathā sambandha eva na syāt</q> । asyārthaḥ ---
sādhyabhūtasya vidhyarthānuṣṭhānāpekṣaiva prathamamupajāyate na punastadanapekṣayā'ṅgānāmapekṣā ।
tataśca yadyapyaṅgāni prathamamavamṛśyante tathāpi teṣāṃ tadānīmanapekṣitatvādupekṣaṇameva ।
paścādupasthitamapi anuṣṭhānameva svīkaraṇīyam । tasmin svīkṛte paścāt tajjanakā-
kāṅkṣāyāṃ anuṣṭhānajanakatayā prakṛtau pratipannasambandhānāṃ anuṣṭhānenaivopasthāpitānāṃ
padārthānāṃ svīkaraṇam na kevalaṃ vikṛtau, prakṛtāvapyanuṣṭhānāpekṣa evāṅgaiḥ sambandhaḥ ।
yadyapi niyogaṃ prati prathamamanapekṣitānuṣṭhānā eva padārthā aidamarthyamātreṇa sambaddhāḥ
tathāpi teṣāṃ pratipanno'pyasau sambandhaḥ upakārākāṅkṣayā vinā nāvakalpetetya-
pratītāveva sambandhapratītiriti kalpyate, niyogaikyāvagamādvā sarvasya karaṇabhāvaḥ1 ।
karaṇopakārākāṅkṣāṃ vinā niyogaikyena sambandhaḥ kalpyamānaḥ karaṇabhāvenaiva syāt ।
karaṇopakāralakṣaṇakāryāpekṣatve tu vidhyarthasya tajjanakatayaiva sambandhānnāyamasambandha-
lakṣaṇo doṣaḥ । yadi prakṛtāvapyupakārākāṅkṣayaivāṅgaiḥ sambandhaḥ kastarhi prakṛti-
vikṛtyorviśeṣa ityāha - <q>iyāṃstu viśeṣaḥ । tādarthyamātreṇānvitābhidhānāt</q>
prathamaṃ padārthasambandhe sati prakṛtau paścāt karaṇopakāralakṣaṇakāryaviśeṣāvagamaḥ ।
vikṛtau tasyopakāraviśeṣasyāvagamādaṅgānāṃ sambandhaḥ । upasaṃharati---<q>atastadva-
dbhāve gamyamāne pūrvāvagatamapyaṅgajātaṃ apūrvasambandhe svahetuṃ karaṇopakāra</q>-
<note>1. R ṇābhāvaḥ</note>
﻿<pb n="315"/>
<q>mapekṣata iti svahetvapekṣa evāyamartho grahītavyaḥ । yo'sau karaṇopakāra-
lakṣaṇo'ṅgasambandhahetuḥ tadapekṣa evāyaṃ prakṛtivadvikṛtiḥ kartavyetyayamartho
grahītavyaḥ ।</q> upakārasādṛśyameva tadvadbhāvenocyata1 ityarthaḥ । <q>padārthāpekṣitatve punaḥ
padārthāntarāṇāmapi anavasthaivetikartavyatākāṅkṣāyāḥ</q> ।</p>
<p>asyārthaḥ ---yadi padārthā evākāṅkṣyante tadā kāryasya akāryasya cāviśeṣe-
ṇākāṅkṣeti sarvapadārthānāṃ padārthāntarāpekṣāyāṃ anavasthaivetikartavyatāṅkṣāyāḥ । yadā tu
karaṇopakāra ākāṅkṣyate tadā kāryasyaivākaṅkṣā nānyasyeti yuktā vyavasthā ।
tadāha---<q>na kāryāt karaṇopakārādṛte vyavasthāpapadyate</q> । tasminnapekṣyamāṇe
vyavasthopapadyata ityarthaḥ ।</p>
<p>kiñca vikṛtiṣu codapadeśābhāvāt sambandhānavagatiḥ । yadi tu karaṇopakārā-
kāṅkṣā nāsti kathaṃ vikṛtiṣu prākṛtānāṃ padārthānāṃ sambandhaḥ pūrvapakṣepi hi karaṇopa-
kārāpekṣāyāmeva padārthāḥ karaṇopakāraviśeṣaṇatvenāvatiṣṭhante । tadabhāve tu teṣāmupa-
sthānameva nāstīti kathaṃ sambandhaḥ ? tasmādvikṛtiṣu sambandhaḥ prākṛtānāṃ padārthānāṃ
na syādityatrāha---<q>prakṛtau hi niyogaikyanibandhanaḥ padārthānāmupadeśa iti
saptamādye sthite</q> adhikārabhedādvikṛtiṣu durlabhaḥ sambandha iti । tasmādvikṛtyapūrvāṇāṃ
upakārākāṅkṣā āśrayaṇīyā । tasyāṃ cāśritāyāṃ upakāra eva prathamaṃ sambadhyate ।
ataḥ upakāralakṣaṇakāryānusāryeva vikṛtiṣu padārthānāṃ sambandhaḥ । tasmāt tadvadbhāvo-
'pyanuṣṭhānāpekṣa iti siddham । sarvatra karaṇopakāranibandhanameva <q>tādarthyamiti
darśayitumāha---yatrāpi śrutiliṅgavākyāni padārthānvayahetavaḥ santi
tatrāpyanapekṣe śabde kāryalakṣaṇa eva sambandhaḥ kiṃ punaḥ prakaraṇādīnām yeṣāṃ
kāryanibandhana evātmalābhaḥ</q> । asyārthaḥ---yatrāpi padārthānvayarūpo yaḥ sambandhaḥ
tasya hetavaḥ pratipādakāni śrutiliṅgāvākyāni santi tatrāpyupakāralakṣaṇa eva padārthā-
nāmaidamarthyena sambandhaḥ ।</p>
<p>kathaṃ punaḥ padārthānvayavyatiriktaḥ kāryalakṣaṇo'paraḥ sambandho'bhyupagamyata iti ?
atrocyate---anapekṣaḥ śabda iti yadyapi pramāṇāntarānna pramīyate tathāpi śabdenāva-
gamyata eva । yeṣāṃ punaḥ prakaraṇasthānasamākhyānāṃ kāryanibandhana evātmalābhaḥ
<note>1. R nāvagamyate</note>
﻿<pb n="316"/>
teṣāṃ sutarāṃ kāryanibandhana eva sambandhaḥ । karaṇopakāranibandhana eva padārthānvayo'pi
prakaraṇādiṣu padārthānvaya1 eva śrutyādīnāṃ vyavahāra iti tṛtīye darśitam ।</p>
<p>tasmānna kāryaśūnyaṃ prayoktavyamiti nivṛttistasyeti bādhavidaḥ । kṛṣṇaleṣu tu
upadeśādvaiṣamyam । upadeśabalenādṛṣṭārtho'pi kṛṣṇaleṣu pākaḥ kriyata iti ।</p>
<p>atra cāyaṃ saṃkṣepārthaḥ---ākāṅkṣāsannidhiyogyatā anvitābhidhānahetavaḥ ।
tatra prathamaṃ kathamiti vidheḥ karaṇopakārākāṅkṣā । prākṛtaścopakāraḥ pratyakṣavacanena
nāmnā codanāliṅgena ca sannidhāpyate । yogyaścāsāviti tadanvito vidhyarthaḥ
svaśabdenābhidhīyate । sā ceyamupakāraprāptiratideśo'nyadīyasyānyatra sambandhāt ।
aupadeśikī ca upadeśaprameyatvāt । yacca sākṣācchabdena vidhyarthaṃ pratyupādīyate
yacca vidhyarthena vākyaprameyena2 tatsarvamaupadeśikameva । upakāraśca vidhyarthenopasthāpanīya
eva prakṛtivat । prakṛtau vidhyartha evopakāraṃ kalpayitvopasthāpayati । vikṛtau tu
prakṛtiklṛptameva paraṃ vidhyarthānvitopakāraṃ vidhyarthaḥ sannidhāpayatīti । viśeṣaniyame
codanāliṅgādīnāṃ vyāpāraḥ ।</p>
<p>kiñca pratyakṣavacanopaneyo nām‍nopaneyaśca sutarāmaupadeśikaḥ, paṭyamānākṣara-
samarpitatvāt । codanāliṅgopaneyaḥ satyāṃ vidherākāṅkṣāyāṃ buddhistho bhavati nānyatheti
so'pi vidhyarthopaneya iti । evaṃ copadiṣṭatvamatidiṣṭatvaṃ ca viruddham upadeśaprameyatayo-
padiṣṭatvaṃ, anyadīyasyānyatra sambandhādatidiṣṭatvam । punaśca vidharupakāre labdhe
tajjanakākāṅkṣāyāṃ prakṛtāviva padārthāstenaivopakāreṇa tajjanyenopasthāpitā anvayaṃ
gacchanti ākāṅkṣāsannidhiyogyatānāmanvayahetūnāṃ vidyamānatvāt । anvayaśca
guṇapradhānabhāvamantareṇa na sambhavatīti vidhyarthaḥ pradhānabhūtaḥ padārthāśca guṇabhūtāḥ
pratīyante । tena guṇabhūtaprākṛtapadārthānvito vidhyarthaḥ svaśabdenābhidhīyate । tathā ca
sati padārthānāmapyatideśaḥ siddho bhavati ।</p>
<p>yadi hi padārthānāmapi vikṛtyapūrvasambandho na bhavet tadā teṣāṃ prakṛteranyatra
sambandhābhāvāt atideśo na syāt । darśitasteṣāmapi vikṛtyapūrvaṃ prati aidamarthyalakṣaṇaḥ
sambandhaḥ । yastu teṣāṃ vikṛtāvaṅgatāṃ necchati tasya dvādaśāhikavidhyantagrāhiṣu satreṣu
<note>1. R nvaye ca</note>
<note>2. R vākyamayena</note>
﻿<pb n="317"/>
jyautiṣṭomikāṅgaprāptirna syāt । dvādaśāhe teṣāmanaṅgatvāt anaṅgasya bādhānavagamāt ।
anaṅgasya ca ādhānapavamāneṣṭigodohanāderiva prāp‍tyabhāvāt । na ca pradhānacodanayā
prākṛtānāṃ prāptirasti । kintvanuṣṭhānajñāpanamātrameva । taccāviśeṣeṇaupadeśikānāṃ
prākṛtānāṃ ca । tataśca prākṛtebhyaḥ parato vaikṛtānāmanuṣṭhānaṃ na syāt । yadi
pradhānacodanāyā paṭhitā eva prākṛtā bhaveyuḥ tadā pradhānānantaraṃ teṣāmanuṣṭhānaṃ (a)pāṭhataḥ
syāt । tathā prasajyapratiṣedhābhyupagamena yaḥ prākṛtena saha vikṛtau vidhīyate sa na
syāt । yadi hi aṅgaṃ prākṛtaḥ padārthaḥ syāt tadā tulyabalatvādvikalpo bhavet ।
anaṅgatve tu anṛtavadanapratiṣedhavat ekāntataḥ pratiṣedha eva syāt pratiṣedhasyāṅgatvena
śīghraprayukteḥ । aṅge hyāśuprayuktiḥ । anaṅge tu aṅgaprayuktidvāreṇa vilambiteti । granthaśca
sarvatra padārthātideśamanabhyupagacchato viruddha‍yata1 ityalamatiprasaṅgena ।</p>
<p>na ca vācyaṃ kathamanyadīyāḥ padārthā anyatra sambadhyante viniyuktaviniyoga-
virodhāditi ca, yato viniyuktaviniyoge hi pratītivirodhaḥ । yadi tulyavat
vikṛtāvapi sambandho'bhyupagataḥ syāt tadā syāt pratītivirodhaḥ । yathā yad-
devadattīyaṃ tadyajñadattīyamiti । yadā tu tadvadbhāvenopakārasambandhaḥ paścāt tajjanaka-
tvāt padārthāḥ sambadhyante tadā na kaściddoṣaḥ । yathā upakāre tadvadbhāvena sambadhya-
māne na pratītivirodhaḥ anyathā hyupakāro'pi kathamanyadīyo'nyatra sambadhyeta ।
na ca vācyamupakāraḥ prakṛtāvaṅgabhūta eva na bhavatīti, asambandhaprasaṅgāt । na hyanyathā
tasyāpūrvasambandho ghaṭate । asati ca sambandho'nyadīyasyānyatra sambandha ityetadeva
na syāt । yaścāyaṃ padārthātideśaḥ sa kāryapramāṇako nopadeśaprameyaḥ । pāṭhena vā
vidhyarthena vā'nupasthāpitatvāt । na hi vidhyarthena padārthā upasthāpyante kintu kāryeṇa
upakārākhyena upadeśakāryapramāṇakena adhyāyaṣaṭkeṇa । yathoktaṃ aupadeśikī
pratītirvicāritā, idānīṃ kāryato'dhigatiścintyata iti kāryaṃ ca karaṇopakārādi-
kamabhipretaṃ, na niyogaḥ । 2niyogakārye gṛhyamāṇe caturthādhyāyacintāpi dvitīyaṣaṭke
syāditi ।</p>
<p>nanūpakārasyaupadeśikatvāttadupaneyāḥ padārthāḥ api kimityaupadeśikā na
bhavanti । ucyate । upadeśo hi vidhyarthapratipādako granthasandarbhaḥ na vidhyarthasāpekṣaḥ
bhavanti । ucyate । upadeśo hi vidhyarthapratipādako granthasandarbhaḥ na vidhyarthasāpekṣaḥ
<note>1. virudhyata</note>
<note>2. R niyogekārye</note>
﻿<pb n="318"/>
upadeśo bhavati । tena vidhyarthasāpekṣācchabdādyadevāvagamyate tadevaupadeśikam ।
yacca kāryeṇāvagamyate yaccopadeśena tadubhayamapi śābdameva । śābdatve tvayaṃ vibhāgaḥ-
kiñciccaupadeśikaṃ, kiñjicca kāryagamyamiti kṛtamatibahunā ।</p>
<p><q>kiṃ bhavati prayojanaṃ kathaṃ vā vaikṛtamudāhriyata iti ko'bhiprāyaḥ ?</q>
ekagranthenāha---<q>luptakāryaṃ nivartata iti prayojanamuditaṃ, tena prayojanaṃ tāba-
tsiddham । sarvāsu ca vikṛtiṣu kāryābhāvānnivṛttiriti</q> । udāharaṇamapi
(na)spaṣṭam । ataḥ kenābhiprāyeṇa prayojanodāharaṇapraśnaḥ । uttaraṃ---<q>ayamabhiprāyaḥ
yatra tāvatsvatantraṃ kāryoddeśena vā anyasya vidhānaṃ tata eva tatra nivṛttiḥ
sāmānyasya ko viṣaya iti</q> । asyārthaḥ---yatra na vidhānaṃ yathā ṣoḍaśinaṃ na
gṛhṇātīti, tathā kāryoddeśenānyasya vidhānaṃ yathā śaramayaṃ barhirbhavatīti tatra tata eva
nivṛttiḥ, na tatkāryābhāvena । yā punariyaṃ kāryābhāvena sāmānyena nivṛttiḥ tasyāḥ
ko viṣaya iti । viṣayājñānāduktāmapi nivṛttiṃ aviṣayajñatayā prayojanatvena amanya-
māno dvayaṃ 1tatra pṛṣṭavān । evaṃ pṛṣṭe ayaṃ viṣaya iti pradarśitam viṣaya-
prayojanadvayam ।</p>
<p><q>evaṃ vā</q></p>
<p><q>kena punarviśeṣeṇedamadhikaraṇamārabhyate ?</q> uttaraṃ---<q>evaṃ tāvat sāmā-
nyaviṣayaṃ sūtramupavarṇitam । idānīṃ tu viśeṣeṇa varṇyate</q> । sāmānyaviśeṣa-
viṣayatayā'paunaruktyamiti bhāvaḥ । ākṣipati---<q>nanu sāmānyenaiva cintitam ।
ato'bhimatasarvaviśeṣā udāharaṇaṃ bhavanti kiṃ viśeṣacintayā</q> ? samādhatte
<q>astyasmin viṣaye viśeṣaḥ । kiṃ punarasau</q> ?---<q>pākavadaprākṛtakāryamapi
bhavatyevāvaghātādi ko'bhiprāyaḥ ?</q> uttaraṃ---<q>caruśabdaśravaṇāt pākasyaivā-
trāpi prāptiṃ manyat pūrvapakṣavādī</q> । asyārthaḥ---acarau caruśabdaprayogo'yaṃ
carudharmāḥ kāryānapekṣāḥ kathaṃ syuriti । kāryaṃ hi āgneyasya labdhameva । tadarthaḥ
caruśabdo bhavati । kintu kāryānapekṣo'carau carudharmātideśārthaḥ । tataśca pāko'pi
caruśabdaśravaṇādeva । pākavaccāvaghātādayo'pi bhavitumarhanti । yenābhiprāyeṇāpūrvaṃ
<note>1. adds barhirbhavatīti</note>
﻿<pb n="319"/>
pṛṣṭavān idānīṃ rāddhāntī tamabhiprāyamāha---<q>nanu ca ghṛte śrapayatīti vacanādeva
pākaprāptiḥ</q> । pariharati---<q>ghṛtārthaṃ tadvacataṃ na pākavidhānārthamiti manyate
pūrvapakṣavādī</q> । tasmāccaruśabdanibandhanaivātrāpi prāptiriti pūrvaḥ pakṣaḥ ।</p>
<p>rāddhāntī pṛcchati---<q>kiṃ caruśabdaḥ kāryaprayuktatāṃ karaṇopakāra-
prayuktatāṃ vihanti dharmāṇām</q> । kāryaprayuktatvāvidhāte hi kāryameva prayojakamiti
bhāvaḥ । pūrvapakṣyāha---<q>vihanti kāryaprayuktatāmasmin‍nudāharaṇe । kathaṃ vihanti</q> ?
uttaraṃ---<q>caruśabdo'yaṃ viśadasiddhaudane prayuktaḥ, na cātra kṛṣṇaleṣu viklṛtti-
phalaḥ pacerarthaḥ pāko'sti</q> kṛṣṇaleṣu । tena viśadasiddhamadanīyametaddhavirbhavati ।
tasmādacarau caruśabdo'yaṃ caruvadityevaṃ gauṇo draṣṭavyaḥ । tataḥ caruśabdenaitaduktaṃ
bhavati - acarau carudharmāḥ kartavyā iti । dharmanibandhanaṃ sādṛśyam । kasmātpunargoṇa
ityatrāha---<q>anāñ‍jasatvācchrapaṇasya</q> । tena viśadasiddhirnāstīti paraśabdaḥ paratra
prayujyamāno gauṇaḥ । vācanika eva kimiti na bhavatītyāha---<q>na vacanaśatenāpi
śabdasya śaktyantarakalpanā bhavatīti tatra tatra darśitam</q> । tena tatra
mukhyo na bhavati pravṛttiviśeṣakaratayā dharmasādṛśyādanuṣṭhānaparo'yaṃ caruśabdo'gnihotra-
vaditi ।</p>
<p><q>rāddhāntabādī tu havissāmānyādapi caruśabdopapatteḥ śravaṇayogādvā
yāvadvacanaṃ vācanikamiti manyate</q> । asyārthaḥ---siddhasādṛśyenāpi caruśabdo-
papattiḥ । siddhaṃ ca sādṛśyaṃ haviṣṭevana śrapyamāṇatvena ca । pravṛttiviśeṣakaratā ca
prayojanamātram । agnihotrādiṣu tūpakārāpekṣāyāṃ apekṣitasamarpakatayā kāryasādṛśyā-
śrayaṇam । iha tūpakārākāṅkṣā pūritaiva1 pratyutānapekṣitā'vadhātādiṣu anuṣṭhānārtha-
tvenānapekṣitavidhitvam । tasmāt ya eva sākṣātpāko vihito vacanena sa eva kartavyo
nāvaghātādi ।</p>
<p><q>nanu vacanamevedaṃ śrapaṇavidhānāya nopapadyate । viklṛtterabhāvāt ।
tasya pacyarthatvāditi</q> codyamātram । uttaraṃ---<q>yathopapadyate vacanaṃ tathopariṣṭā-
dvakṣyāmaḥ</q> ।</p>
<note>1. A tvaritaiva</note>
﻿<pb n="320"/>
<p>evaṃ vā ।</p>
<p><q>atra ko viśeṣaḥ</p> ? uttaraṃ---<p>aniś‍cite bādhapramāṇāsambhavaḥ</q> ।
asyārthaḥ---kāryābhāve hi (hya)niścite bādhaḥ pramāṇavān । yatra tu kāryābhāvaḥ
sandigdhaḥ tatra niṣpramāṇako bādhaḥ । ākṣipati---<q>anuṣṭhānaṃ vā</q> kathaṃ ? yathā
kāryābhāvāniścayādbādho nopapadyate tathā <q>kāryasadbhāvāniścayādanuṣṭhānamapi । kathaṃ</q> ?
uttaraṃ---<q>nātideśo niścayamapekṣate prayogasya</q> । asyārthaḥ---yadyapi prayogo na
niścitaḥ pratipattitvādurukramejyāyāḥ । pratipattirhi dravyaṃ na prayuṅkte । kintu
dravyeṇaiva prayujyate । kādācitkaṃ ca dravyaṃ yat sph‌yāśliṣṭaṃ avamṛditaṃ ca । tenā-
niścitaprayogeyaṃ pratipattiḥ । tathāpi cāsyāṃ prākṛtānāmaṅgānāmatideśo niścita eva ।
tatra yadi viṣṇorāvāhanaṃ kriyate tadā yadyupanipatet urukramejyā tadā saguṇā bhavati ।
anyathā hyupanipatitā satī viguṇā syāt ।</p>
<p>atha nopanipatet tadā kṛtepi āvāhane na kācit kṣatirityarthaḥ । sandehe-
pyāvāhanaṃ kartavyam । ārthasandeho'pi pravṛttyaṅgam । yadyatideśaḥ prayoganiścayaṃ
nāpekṣate kiṃ tarhyapekṣata ityatrāha---<q>śāstraniścayānusārī hi saḥ niś‍citañca
<quote>“yadadho'vamṛdyet”</quote></q> iti śāstram । tena śāstrānusāreṇa tāvadidamekaṃ karma niścitam
tatra cātideśo'pi niścitaḥ । tasmātprayogāniścayo nātideśaṃ bādhituṃ kṣamate,
atidiṣṭaṃ cāṅgamiti kartavyamevāvāhanam । na cātra rājāmātyāmantraṇādivat dṛṣṭaṃ
kiñjidviruddha‍yata ityapratipakṣo'yamatideśaḥ ।</p>
<p>evaṃ prāpte'bhidhīyate---<q>satyamāha bhavān yadyatra śāstrārthādhikāro'pi
niścitaḥ syāt । yathāśāstraṃ niś‍citaṃ naimittikasvarūpaṃ śāstrārthaḥ pratipādya-
dravyanimittako'yaṃ pratipattāvadhikāraḥ aniścitaṃ caitannimittaṃ pratipādyadravyaṃ
tadanusāri ca śāstraṃ tathaiva</q> । yadyapi svarūpataḥ śāstraṃ niścitaṃ, (na)tathāpi
kratvadhikārapratipādakatayā tvaniścitamityuktam । <q>tasmādvādhavadatideśo'pi na
niścayādṛte śakyate vak‍tum</q> । yathā bādhaḥ 1kāryāvilopaniścayaṃ vinā na śakyate
vak‍tuṃ tathā'tideśo'pi adhikāraniścayaṃ vinā na śakyate । tasmādananuṣṭhānamevātra
jyāyaḥ tadidamuktam---<q>na cānārabdhe prayoge'ṅgaṃ kṛtamupakārakaṃ bhavatīti</q> ।
<note>1. R kāryābhāva</note>
﻿<pb n="321"/>
prayogānārambheṇānadhikāraṃ darśayati---<q>anadhikāre cānatideśaḥ tataścānaṅgasyānu-
pakārakatvam</q> ।</p>
<p>nanu nātra niścitasya bādhaḥ, aniścitamevedaṃ śāstramityuktaṃ tvayā । tataśca
niścitamithyātvalakṣaṇo'tra pratijñāto bādho na śakyate vak‍tum । ucyate । na ।
śāstraṃ niścite, kāraṇāntareṇānicaya ukto mithyābhāva eva । yadyapyetatsvarūpataḥ śāstraṃ
niścitaṃ tathāpi nimittāniścayādaniścitaṃ kāraṇāntaravaśena । nimittasya pramāṇāntara-
vedyatvāt dvāravat । yathā dvāraṃ pramāṇāntaravedyaṃ tadabhā(vo)ve mithyātvaṃ tathā nimittamapi
pramāṇāntaravedyaṃ tadaniścaye śāstrasyāpi adhikārahetutayā'niścitatvam ।</p>
<p><q>nanu mithyābhāvo bādha ityuktam nāniścayaḥ</q> tataśca pratijñātabādha-
svarūpabāhyatvādihāsaṅgatiriti bhāvaḥ । uttaraṃ---<q>aniścayo'pi mithyābhāva</q>
eva । kuta ityāha---<q>adhyavasāyahetuḥ pramāṇaṃ tadabhāvo mithyātvaṃ, abhāve ca
kāryāniścaye ca tulyamanadhyavasānamiti mithyātvāviśeṣādbādha eva । na
cāniścite'nuṣṭhānaṃ sambhavati iti</q> । asyārthaḥ---yadeva niścitaṃ sannānuṣṭhīyeta
tadananuṣṭhāne vaiguṇyaṃ pramāṇāyattatvāt viguṇabhāvasya । aniścite cānanuṣṭhīyamāne
vaiguṇyaṃ nāstīti ananuṣṭhānamevātrāvāhanasya yuktam । tasmānniścita eva śāstrārthaḥ
svarūpataḥ । upādhinibandhana evātrāpi mithyābhāva iti nimittānutpatteranārambhaḥ
urukramejyāyāḥ na punaraniścayācchāstrārthasya । tataḥ kimityāha---<q>ārambhaprayuktaṃ
cāṅgānāmanuṣṭhānam</q> । tasmānniścitamevāṅgānuṣṭhānam pradhānārambheṇāṅgānāma-
nuṣṭhānam । pradhānaṃ cādhikārābhāvānnārabdham । ato'ṅgānuṣṭhāne prayojako nāstīti
ananuṣṭhānamevāvāhanasyeti hetoḥ sūktam---<quote>“na cānārabdhe prayoge aṅgakṛtamupakārakaṃ
bhavati”</quote> iti ।</p>
<lg><l>।। 2 ।। iṣṭirārambhasaṃyogādaṅgabhūtatvānnivartetārambhasya pradhāna-
saṃyogāt ।। 4 ।।</l></lg>
<p><q>atrātmārambhāparityāgena dīkṣaṇīyāderaṅgatvamiti pūrvaḥ pakṣaḥ</q> ।
yadyapi jyotiṣṭomāṅgabhūtā dīkṣaṇīyādayaḥ tathāpi teṣāmārambho'styeveti ārambhā-
vaiguṇyāya ārambhaṇīyā kartavyā ।</p>
﻿<pb n="322"/>
<p>rāddhāntastu prayogāntaracodanaiveyam । yeyaṃ jyotiṣṭomena svargakāmo yajeteti
codanā sā prayogāntarasya codanā saumikasya naiṣṭikasya । prayogāpekṣaścārambha uktaḥ ।
sa padārthaḥ ādyo vā bhavatu audīsīnyādvā pracyutiḥ ubhayathāpi na dīkṣaṇīyāprayogā-
pekṣaḥ । kathaṃ teṣāṃ prayogo nāstītyatrāha-<q>jyotiṣṭomaprayogacodanaiṣā na dīkṣaṇī-
yāderyataḥ</q> । tasmālluptanimittamārambhaṇīyādi na kriyeta dīkṣaṇīyādyartham । api
cetyabhyuccayamātram nyāyavyutpattiparatvādadhikāraṇasya । ataḥ prabhṛti ca sthite nimitta-
dvārake bādhe tadbhāvamātraparīkṣaṇaṃ draṣṭavyam । nimittābhāvanibandhanatvāt nimittadvārako
bādha ityuktam ।</p>
<lg><l>।। 3 ।। pradhānāccānyasaṃyuktāt sarvārambhānnivarte-
tānaṅgatvāt ।। 5 ।।</l></lg>
<p><q>atrāṅgapradhānasādhāraṇaprayogacodaneti matvā pūrvapakṣavādī anvāra-
mbhaṇīyāṃ manyate</q> । pūrvatra hi pradhānasyaiva prayogo nāṅgānāmiti aṅgānāmārambhā-
bhāvāt tannimittamārambhaṇīyā na kartavyā । iha tvaiṣṭikānāmapi pradhānatvāt kartavyā-
'rambhaṇīyā । na ca jyotiṣṭomasyaiva prayogacodanā । etadeva vivṛṇoti---<q>nāya-
maniṣṭereva prayogaḥ jyotiṣṭomasyaiva । kiṃ tarhi ? sādhāraṇaḥ prayogaḥ
tenārambho'pi sādhāraṇaḥ tenārambhasya bhāvat kartavyā''rambhaṇīyā</q> ।
(na)[sa]ca jyotiṣṭomādīnāmavirodhamāvahati, kāṃsyabhojivadamukhyepīti nyāyāt ।
saumikadārvihaumikānāṃ hi kriyamāṇāyāmārambhaṇīyāyāṃ na kaścidvirodhaḥ । akriyamā-
ṇāyāṃ vā aiṣṭikānāṃ vaiguṇyam । yathā kāṃsyabhojinaḥ śiṣyasya kāṃsye'nupātte ।</p>
<p>rāddhāntaikadeśī pūrvapakṣamākṣipati---<q>kimidaṃ vacanaṃ na paśyati agniṣṭomaṃ
prathamamāharatīti</q> । anena kila vacanena anvārambhaṇīyākārye'gniṣṭomavidhānāt
śaravidhānādiva barhirāmbhaṇīyā nivartata iti manyat । samādhatte---<q>bāḍhaṃ paśyati
vacanaṃ, kintu phalārthasyaivāgniṣṭomasyāyaṃ prathamaprayogo abhidhīyate ।
nārambhaṇīyārthena vidhānamiti paśyati</q> kramamātravidhānaparamidaṃ vacanaṃ nārambhaṇīyā-
pratyāmnāyārtham ।</p>
<p><q>evaṃ prāpte'bhidhīyate---nārambhaṇīyā</q> kartavyā yasmāda<q>gniṣṭomārambho'yaṃ
prayoga uktaḥ</q> । asya granthasyārthamabuddhvā ārambhaṇīyākārye vidhānābhiprāyametaditi
﻿<pb n="323"/>
matvā codayati-<q>satyamuktaṃ nānvārambhaṇīyārthenāgniṣṭomavidhānamiti1</q> । rāddhāntī
pariharati---<q>kena coktamanvārambhaṇīyārthenāgniṣṭomavidhānamiti</q> । evamapyā-
śayamajānānaś‍codayati---<q>yadyārambhaṇīyārthena vidhānaṃ na sambhavati kimiti
tarhi aluptārthā ārambhaṇīyā na kriyate</q> । pariharati-iṣṭī<q>nāmagniṣṭomārambheṇā-
mbhāvalopāt</q> । asyārthaḥ---agniṣṭomasya 2prathamānuṣṭhānāt gṛhyamāṇaviśeṣatayā tasyai-
vārambhaḥ । tadārambheṇaivaiṣṭikānāmapi karmaṇāmanuṣṭhānamiti teṣāmārambhāvalopāt
ārambhaṇīyā na kartavyā । na cāgniṣṭomārambho'nvārambhaṇīyāṃ prayojayati । na cāsau
kṛtārambhaṇīyasya bhavatītyuktaṃ kāraṇāntarasyārambhaṇīyāṃ prati aprayojakatvena । tasmā-
datrāpyananvārambhaṇīyaka eva prayoga iti siddham ।</p>
<lg><l>।। 4 ।। tasyāṃ tu syāt prayājavat ।। 6 ।।</l></lg>
<p>atra pūrvapakṣamākṣipati---<q>nanu cārambhaṇīyāśāstre prakṛtivadvidhānaṃ
nānvārambhaṇīyākāryamatideṣṭuṃ kṣamam । kutaḥ ? anenaivārambhaṇīyākārya-
vidhānaśās‍treṇaiva kāryamavagacchāmo'traivātidiśāma iti</q> । bālakrīḍitamet ।
ātmāśrayadoṣaprasaṅgāt । tasmānnātra nirākaraṇīyamiva kiñcitpaśyāmaḥ ।</p>
<p>samādhātaikadeśyāha-<q>atrocyate aparisamāptadharmakaṃ vā darśapūrṇamāsānu-
ṣṭhānaṃ, kathaṃ tadvadityatideṣṭuṃ śakyate</q> । asyārthaḥ- ārambhaṇīyayaiva saha
darśapūrṇamāsayoḥ itikartavyatā kalpyate3 । tataścārambhaṇīyāṃ parityajya darśapūrṇamāsayo-
rupakāro nātideṣṭuṃ śakyate । tena prayājādyatideśābhyupagame ārambhaṇīyāpyatideṣṭa-
vyeti bhāvaḥ ।</p>
<p>ākṣeptā āha-<q>kathaṃ vā darśapūmāsopakāramapekṣate । anvārambhaṇīyāṅga-
kāryaṃ darśapūrṇamāsopakāramapekṣate । ātmāśrayadoṣaprasaṅgāt</q> । nyāyastāvadayaṃ
na kaściddoṣa iti । sa evāha---<q>kiṃ vā 4ātmapratyakṣasya hānam ?</q> yadyapi
<note>1. R nārambhaṇīyārthenetyuktam</note>
<note>2. A pradhānānu</note>
<note>3. A vakalpyate</note>
<note>4. R asma pra</note>
﻿<pb n="324"/>
aparisamāptadharmakaṃ darśapūrṇamāsānuṣṭhānaṃ nātidiśyate tathāpi asmākaṃ na kiñciddhīyate ।
samādhātaikadeśyāha---<q>yadyārambhaṇīyā nātidiśyate</q> tadā prayājāderapyanatideśaḥ ।
asampūrṇetikartavyatātideśāyogāt । iṣyate ca bhavadbhiḥ prayājāderatideśaḥ । tena
sa eva hīyate । ekagranthenāha---<q>tasmādanvārambhaṇīyāpi kartavyā । yadi
prayājāderatideśaḥ ārambhaṇīyā nātidiśyate tadā prayājādervā'natideśaḥ</q> ।
ākṣeptā āha---<q>varamanatideśo nyāyopapannaḥ prayājādīnāṃ na punarak‌lṛpta-
syopakārasyātideśaḥ</q> । ārambhaṇīyāyāṃ tu ārambhaṇīyākārye'tidiśyamāne
aklṛptasyaivopakārasyātideśa āpatati yathaitadvacanaṃ; sa cāyukta iti । parama-
samādhātā āha---<q>so'yaṃ <quote>‘āmrān pṛṣṭaḥ kovidārānācaṣṭe’</quote> ityāpatitam</q> ।
yathā kaś‍cicchūnyamānāḥ1 ke āmrā iti pṛṣṭaḥ tadvacanārthamabuddhvā āha---ime
kovidārā iti, tathaitatsakalamasmadvacanamabuddhvā coditaṃ bhavateti ।</p>
<p>samādhātā svābhiprāyaṃ prakaṭayati---<q>kṛtārambhaṇīyasya hi darśapūrṇamāsau
codyete, na punaḥ darśapūrṇamāsāṅgatvena codanā</q> । asyārthaḥ - nārambhaṇīyā
darśapūrṇamāsāṅgatvena codyate । kutaḥ ? (tataḥ)kṛtārambhaṇīyasyaiva hi puruṣasya darśapūrṇa-
māsau codyete । tena nārambhaṇīyāyāḥ darśapūrṇamāsāvikārāṅgatvam । <q>tataḥ kiṃ ?
idaṃ tato bhavati । na darśapūrṇamāsavidhyantātideśaḥ ārambhaṇīyāyāṃ śakyate
vārayitum । kutaḥ ? vināpyārambhaṇīyayā nirjñātopakāro darśapūrṇamāsa-
prayogo yataḥ</q> । asyārthaḥ---aṅgānyeva gṛhītvā karaṇopakāraḥ parikalpyate ।
teṣāmeva tajjanakatvāt grāhakaidamarthyavaśenādṛṣṭamapi karaṇopakārakatvaṃ kalpyate ।
taccāṅgānāmeva grāhakaidamarthyam tenānaṅgabhūtānvārambhaṇīyāvyatirekeṇa nirjñātopakārāt
darśapūrṇamāsaprayogādārambhaṇīyāyāmatideśo na viruddha‍yate prayājādīnām । <q>nanu
cārambhaṇīyāpyevameva bhavitumarhati</q> । asyārthaḥ- yathā prakṛtau kṛtārambha-
ṇīyakena kṛtopakāraka ārambhaḥ iti ārambhaṇīyā prasajyate tathā ārambhaṇīyā-
yāmapyārambhaṇīyā prāpnoti । tataścāvyavasthādoṣeṇa vyavasthāsiddha‍yarthaṃ atideśatyāga-
eva yukta iti bhāvaḥ । pariharati---<q>satyametat ata evānadhikāramāśaṅka‍te
pūrvapakṣavādī</q> । yata evānvārambhaṇīyāsaṃskṛtena puruṣeṇa kṛta ārambha upakārako'ta
<note>1. R anyamanāḥ</note>
﻿<pb n="325"/>
eva dvitīyāmārambhaṇīyāṃ ārambhaṇīyāyāṃ anadhikāramāśaṅkate pūrvapakṣavādī, na
cānavasthetyupasaṃhāravyājena darśayati---<q>tasmāt sāmarthyato jyāyasīṃ vyavasthāṃ
manyate</q> । sarvāsvavasthāsu śaktireva niyāmikā । tena yāvacchaktyatideśo bhavati ।</p>
<p><q>rāddhāntastu---darśapūrṇamāsāvārabhamāṇa ityārambhaṇīyāyāmārabhamāṇo-
'dhikṛtaḥ</q> । asyārthaḥ---darśapūrṇamāsārambhapravṛttasyārambhaṇīyāyāmadhikārāt pṛthagāra-
mbhaṇīyāyāmārambho nāsti । tadāha---<q>ato'nanvārambhamārambhaṇīyāṃ prayok‍tu-
marhati । tasmānnādhikāramapekṣate ityā</q>mbhaṇīyatvaṃ nāpekṣata ityarthaḥ । tadidaṃ
kṛtārambhaṇīyatvaṃ niś‍cimapyārambhaṇīyāyāmadhikāre nimittanibandhanaṃ mithyātvaṃ gatam ।
ārambharūpanimittābhāve hi mithyābhāva ityarthaḥ ।</p>
<p>yaḥ punarayaṃ dvitīyaḥ parihāraḥ na tadeva śāstramarthadvayāya prabhavati ārambhaṇīyā-
kāryamavagamayituṃ tatra cātideṣṭumiti । aṅgatvābhyupagame na saḥ; aṅgatve hyārambhaṇīyā-
śāstramapyaṅgatvakalpanāyāṃ vyāpriyate । <q>nanu cāyamaṅgatvābhyupagamaḥ prayājādera-
pyatideśaṃ vārayati aparipūrṇadharmakasyopakārakasya anatideśāt</q> । pariharati
---<q>na, abhāvapradarśanamātraparatvāt</q> । ārambhaṇīyāyāmārambhaṇīyā nāsti ityetā-
vanmātraparametat । na cābhyupagame doṣāntarāpattiḥ । tasmātsūktam ।</p>
<lg><l>।। 5 ।। karma ca dravyasaṃyogārthamarthābhāvānnivarteta tādarthyaṃ
śrutisaṃyogāt ।। 9 ।।</l></lg>
<p><q>yūpotpattyarthatā asyā yūpāhuterna vidyata iti pūrvapakṣavādinaḥ</q> khale-
vālyāmapi yūpāhutiḥ kartavyeti vadato'bhiprāyaḥ । <q>kā yuktiḥ yūpānutpattyarthatve ?</q>
uttaraṃ---<q>takṣaṇādīnāmivotpattau na kaś‍cidva‍yāpāra upalabhyate । tasmāda-
dṛṣṭārthatayā parivyāṇādivat khalevālyāmapi yūpāhutiḥ kartavyā</q> । khadirā-
dayo hi yūpībhavanti । tatra ca yat khadirodiṣu vyāpriyate karma tasyaiva khadira-
saṃskāreṇa yūpotpattyarthatvaṃ yuktam । na ca yūpāhuteḥ khadirādau kaś‍cidva‍yāpāra
upalabhyate । tasmādadṛṣṭārthatayā parivyāṇādivat khalevālyāmapi yūpāhutiḥ kartavyā ।</p>
<p><q>rāddhāntastu satyaṃ na kaś‍cit dṛṣṭa upakāraḥ utpattāvupalabhyate
takṣaṇādiśabdena tūtpattyarthatāmavagacchāmaḥ yūpamaccheṣyatā hotavyamiti</q> ।
﻿<pb n="326"/>
kathaṃ ? acchośabdo hi āptumityasminnarthe prasiddha ityabhiyuktā upadiśanti । bhavatvā-
p‍tyarthatā । tathāpi kathamutpattyarthatetyāha---<q>utpattiścāptiryūpasya</q> । utpādayanneva
yūpamāpnoti yataḥ nānyena prakāreṇa । yato yūpotpattyarthatā'to na khalevālyāṃ kartavyā ।
ayūpe hi paśurbadhyata iti siddham । tena yūpe naiva prayojanamiti yūpārthā satī
na kriyate ।</p>
<lg><l>।। 6 ।। sthāṇau tu deśamātratvādanivṛttiḥ pratīyeta ।। 10 ।।</l></lg>
<p><q>nanu yūpasyotpādyatvena sarvayūpasambandhaṃ tadutpattyarthamityuktam</q> । yasya
yūpamaccheṣyateti yūpasambandho'vagamyate tadyūpotpattyarthaṃ yūpasyotpādyatvādityuktam । tena
sthāṇvāhutiryūpotpattyarthā । samādhatte---<q>satyamuktam tadevedamākṣipyate । kathamā-
kṣepaḥ ? sthāṇumātrasambandhāt sthāṇvāhuteḥ na yūpīyasthāṇusambandho'va-
gamyate</q> । kiṃ tarhi ? sthāṇumātrasambandhaḥ tataśca na yūpasambandho'vagamyate । asaṃyuktaśca
prakaraṇena gṛhyata ityārādupakārakatvam । idamatrākūtaṃ---saṃskāravaśena khadirādayo
yūpībhavanti । saṃskāraścāyaṃ laukikaḥ padārthaḥ saṃskārasambandhini vā kriyamāṇena
karmaṇā janyate । na ca sthāṇvāhutiryūpe yūpasambandhini vā kriyata iti asaṃskārikā ।
acchaśabdaśca kathañcidva‍yākhyeya iti । evaṃ ca yūpāhutirapyārādupakārikā ।
sāpi hi na yūpasambandhinī । atha yūpasamīpe kriyamāṇā yūpārthā । tatrāha---<q>kiñca
avaśyamevamabhyupagamanīyam yūpāhutiryūpasamīpe kriyamāṇatayā yūpasamba-
ndhinī na bhavatīti । anyathā yūpāhuterekādaśinyāṃ tantratā na syāt</q> ।
yadi yūpasamīpe kriyamāṇā yūpasambandhinī tadā samīpadeśabhedāt tantratā yūpāhuterna
syāt ।</p>
<p><q>nanu ca yūpāhutiryūpārthetyuktam । satyamuktaṃ tadevāyuktaṃ manyate</q> ।
tantratā vā hātavyā । yūpotpattyarthatā vā ityabhiprāyaḥ ।</p>
<p>rāddhāntastu---<q>accheṣyatīti vacanāt yūpārthaivāvagamyate sthāṇvāhuti-
riti ca yūpasambandhinyeva sthāṇau pratīyate</q> । na hi prakṛtaviśeṣaṇahāne pramāṇa-
masti । sthāṇuśabdo'yaṃ yaugiko vyaktivacanaḥ । vyaktivacanāśca sannihitāṃ vyaktiṃ
nātikrāmantīti yūpasambandhyeva sthāṇuḥ । nanu ca yadyapyasau(dāya) [na yūpa] sambandhī
tathāpi tato'pi yuktaḥ kathaṃ tatsambandhena yūpasaṃskāraḥ ityatrāha-<q>taruviyuktasaṃskāre'pi</q>
﻿<pb n="327"/>
<q>tadvataḥ saṃskāramicchanti laukikāḥ</q> yathā devadattaśiraso'vatāritāyāḥ srajaḥ
śucideśanidhānena saṃskṛtāyāḥ devadattasya saṃskāraḥ । laukikaścāyaṃ saṃskārapadārtho
'bhyupagato'vahantyādivat । śabdāttu niyamamātram । tena yūpasambandhisthāṇusambandhāt
sthāṇvāhuteryūpotpattyarthatā । yūpāhutestu antikadeśasyāvivakṣā । āpekṣikatvā-
dantikadeśasyetyuktam । tenaikatra kriyamāṇā yūpāhutiḥ kasalayūpāntikeṣu kṛtā
bhavati āpekṣikatvādantikedaśasya । tasmānna doṣastantratāyāḥ । yūpāntikeṣvapi
kriyamāṇāyāḥ yūpāhuteḥ tantratopapatteḥ tantratā yūpārthatāṃ na dūṣayatītyarthaḥ ।
<q>darśanamuktam</q> ।</p>
<lg><l>।। 7 ।। prayāje ca tan‍nāyatvāt ।। 14 ।।</l></lg>
<p>svāhākāraṃ yajatīti dvitīyānirdeśāt devatābhidhānaṃ pūrvapakṣavādī manyate ।
yathā viṣṇuṃ yajatīti dvitīyānirdeśāt viṣṇordevatātvam tathā svāhākāraṃ yajatīti
svāhākārasyāpi । yuktyantaraṃ cāha---<q>karmābhidhānapakṣepi cārādupakārakameva
karmaṇaḥ prādhānyāt</q> । yadyapi svāhākāraśabdaḥ karmanāmadheyaṃ tathāpi dvitīyānirdeśāt
pradhānakarmāvagateḥ taddevatāsmaraṇārthatvam । tasmādva‍yatiriktārthataiva varam । yadi hi
sannipatyopakārakatā karmaṇaḥ syāt tadā tallobhenāvyatiriktārthatā yajatiśabdāt
svāhākāraśabdasyāṅgīkriyate । yadā tu karmanāmadheyatvepyārāpupakārakatā tadā
kimarthaṃ tadvyatiriktārthatā nāśrī('ṅgīkri)yate varaṃ vyatiriktārthataiva bhavatu । tathā sati
ko guṇa ityāha-<q>padabhedaścāsmin pakṣe nyāyyo bhavati arthabhedāt</q> । anyathā
hi arthābhede'pi padabhedābhyupagamaḥ kāryaḥ । na caitaducitam । anyāyaścānekaśabda-
tvamiti ।</p>
<p>nanvevaṃ kathaṃ svāhākārasya śabdamātrasyāgnyādiśabdaiḥ mantragatairabhidhānaṃ itya-
trāha---<q>agnyādīnāṃ ca śabdānāṃ guṇādapyabhidhānasiddhiriti samañ‍jasam</q> ।
guṇayoge na mukhyā vṛttirbhaviṣyati yadi vā gauṇīvṛttiḥ śaktyantarakalpanā vā
jyotirādipadānāmiva । yathā jyotirādayaḥ karmaṇyapi vartante tathā'gnyādayo'pi
svāhākāre tathā darśitaṃ bhāṣye । māteti śabdo mātaramapi vakti mātāramapi
dhānyādīnāṃ iti । yadi punaragnyādayo devatāḥ tadā1devatānāmagnyādīnāmapi
<note>1. A devatānāmapikalpanāt</note>
﻿<pb n="328"/>
vikalpaḥ syāt mantrasya vibhāgaḥ syāt । tatteddevatāprakāśakabhāgakalpanayā tadāha---
<q>anyathā hi devatāvikalpaḥ syāt1 mantravibhāgaś‍ceti</q> । tasmādetaditara-
prayājavadayamapyārādupakāraka iti sāhacaryamapyupanyastam । evaṃ pūrvapakṣitam ।
samprati codayati---nanu gauṇe sambhavati śaktyantarakalpanā na nyāyā । yatra hi
klṛptaśaktyanusāreṇārthāntarapratītyupapattiḥ tatra śaktyantarakalpanā na yuktā kāryasyā-
nyathāpyupapatteḥ । pariharati---<q>satyaṃ yatrānvayyavayavārthaḥ arthāntarasambandhasya
vā'nyatra vidhānam । ihatu ubhayaṃ nāstīti matvaivamuktam2</q> । dvivā hi
gauṇā bhavanti ye guṇayogādvartante yathā gārhapatye 3viniyogādindraśabdaḥ । sa ca
yatrāvayavārtho'nvayī tatra bhavati । tathā sādṛśyavaśena vartamāno gauṇaḥ yathā'g‍nihotra-
śabdaḥ kauṇḍapāyināmayanīye home । sa cārthāntarabhūtanaiyamikāg‍nihotrasambaddhasya
vidhyantasyānyatra kauṇḍapāyināmayanīye home vidhānādbhavati । iha tu tadubhayaṃ
nāstīti gauṇatvāsambhavāt śaktyantarakalpanāyāṃ māteti mātāramapīti yaduktaṃ bhāṣye
tadeva yuktam ।</p>
<p><q>evaṃ prāpte'bhidhīyeta---karmamātravidhānamidaṃ svāhākāraṃ yajanīti
na devatāviśiṣṭakarmavidhānam lāghavāt । nanu ca devatāvidhānamidaṃ
svāhākāraṃ yajatītyuktam</q> । pariharati---<q>na hi ajñātadevājñāpane'tra
pramāṇamasti । na dvitīyā devatātve4 smaryate</q> । nanu padayorvyatiriktārthataiva
devatārthatve pramāṇam; tatrāha---<q>jñāte hi devatātve vyatirekeḥ vyatireke ca
devatātvamiti</q> itaretarāśrayatā bhavati । viṣṇuṃ yajatīti codanāntareṇa devatā-
vāvagamānna doṣaḥ । tasmātkarmābhidhānamevaitadyukaṃ sāmānādhikaraṇyāt । <q>nanu ca
karmavidhānepi prādhānyameva karmaṇo'vagamyata ityuktam</q> । pariharati---<q>kena
vā vidhāne</q> vidhānāvasthāyāṃ <q>prādhānyaṃ neṣyate yāgo hyakarmakatayā svapradhāna
evotpattidaśāyām prayojane tu</q> prayojanakalpanāyāṃ tu <q>guṇabhāvo na avahantyādi-
vat svata eva guṇabhāva iti</q> । na ca vidhāne prādhānyaṃ pramāṇāntareṇāvagamyaṃ
guṇabhāvaṃ niruṇaddhi । tasmāt devatāsaṃskāratayā'tra dṛṣṭārthataiva yāgasyeti yuktam ।
<note>1. R mantravikalpavi</note> <note>3. avayavayogāt R</note>
<note>2. mātetivadyuktam A</note> <note>4. devatārthe R</note>
﻿<pb n="329"/>
<p><q>nanu ca devatāvikalpo mantravibhāgaś‍ceti prāp‍notīti coditam</q> ।
uttaraṃ---<q>na prāp‍noti saṃskāraviśeṣāt</q> । etadeva vivṛṇoti---<q>na gṛhyate hi
saṃskāre viśeṣaḥ । asyā devatāyāḥ saṃskāro'syā neti । atassarvadevatā-
saṃskāre'pekṣitatvāt prayogasya tathaiva devatābhāvo'pi iti nyāyyam</q> ।
asyārthaḥ-sarvāsāṃ devatānāṃ saṃskārasyāpekṣitatvāt prayogavidhinā sarvadevatāsaṃskāro
devatātvaṃ ca kalpyate (na) sarvasaṃskārānuguṇaṃ militānāmeva svāhākāre devatātvaṃ
kalpyate । <q>liṅgamuktam</q> ।</p>
<lg><l>।। 8 ।। tathā''jyabhāgāgnirapīti cet ।। 16 ।।</l></lg>
<p>pūrvavadatrāpi dṛṣṭārthataiva devatāsaṃskāratvenājyabhāgasya nyāyyā ityāśaṅkya, na
dṛṣṭārthatā devatāyā apratyabhidhānāditi rāddhāntitam । yadi hi āg‍neye yā ca
devatāg‍niḥ saivājyabhāge'pīti pratyabhijñānaṃ syāt tadā syāt saṃskāratvam । na
cātra pratyabhijñānam । darśitā cāpratyabhijñā āvāhananigade । <quote>‘ag‍nimāvaha’</quote>
somamāvaha’ <quote>‘ag‍nimāvaha’</quote> iti paṭhitam । tatra yadyāg‍neyasya ag‍nirājyabhāge'pi
devateti syāt tadā prathamena ag‍nimityanena āgneyasya pradhānasya devatā prakāśyā ।
somamag‍nimityanena upāṃśuyājadevatā ag‍nīṣomau prakāśyau tatra ca kramaviparyayaḥ ।
devatāntarīye tvājyabhāgīye ag‍niṃ somaṃ ityājyabhāgayoḥ devate prakāśye tadanantaraṃ
ca pradhānadevatā ag‍niriti yuktam । kathaṃ tarhi devatāyā guṇabhāvaḥ ? uttaraṃ---
<q>bhūtatvāt devatāyā bhavyatvācca karmaṇa iti nyāyyatā guṇabhāvasyoktā</q> ।
nyāyyāṃ guṇabhāvo na vācanika ityarthaḥ ।</p>
<lg><l>।। 9 ।। paśāvapīti cet ।। 19 ।।</l></lg>
<p><q>atra pūrvapakṣavādī latāsome praṇīyamānāgnyabhidhānaṃ manvānaḥ artha-
vādādapratyabhijñāṃ manyate</q> । āsomaṃ vahantītyarthavādāt latāsomapraṇīyamānāgnya-
bhidhānaṃ agnisomaśabdayoḥ paśau manyamānaḥ puroḍāśe ca niyoga[ta]stadvacanatā
nāstīti pratyabhijñāyā abhāvaṃ manyamānaḥ pūrvapakṣavādī ārādupakārakaḥ paśupuroḍāśa
iti vadati । saṃskārakarmapakṣe utkarṣāśaṅkā'tra sautrāmaṇyāṃ vipratipannadevatāttvāt
paśūnāṃ puroḍāśānāṃ ca । yatra sampratipannā devatā tatra puroḍāśānāmutkarṣaḥ syāt ।
ārādupakārakatve tvanutkarṣaḥ guṇābhivātaṃ ca tulyam । yathā paśau guṇatvenābhi-
﻿<pb n="330"/>
dhānaṃ tathā puroḍāśe'pīti । kathaṃ tasyāḥ prādhānya mukhyā ca dharmaprāptiḥ anyathā
vaktavyeti guṇabhāve'g‍nīṣomayoḥ mukhyā ca dharmaprāptiḥ । guṇabhūtayoreva hyag‍nīṣomayoḥ
prakṛtau dharma upadiṣṭaḥ sa guṇabhāve mukhyo bhavati । prādhānye tu sati guṇakāryakaratvena
dharmaprāptirvaktavyā । sā kleśasādhyā parihṛtā bhavati । puroḍāśepi devatāyā 1guṇa-
bhāvāṅgīkaraṇena ।</p>
<p>tadidamuktaṃ bhāṣye---<quote>“parājite'pi hetuḥ kenacidviśeṣeṇānuprāṇyata”</quote> iti ।
so'yaṃ viśeṣaḥ ।</p>
<p><q>rāddhāntastu --- nājyabhāgavadapratyabhijñākāraṇamatrāsti । pratyabhijñā
cenna dṛṣṭārthatāhānaṃ sambhavatītyuktam</q> । viśeṣe tu pūrvapakṣānuprāṇanahetau tūk‍taḥ
parihāro'rthavādena । nanu 2cārthavādo'bhidhānānyatve heturuktaḥ parihṛto'rthavādāntareṇa
yaddaivatyaḥ paśuḥ taddaivatyaḥ puroḍāśa ityanena ।</p>
<p><q>nanu ca prakaraṇavaśādṛte saṃskārakarmatā na sambhavati</q> । asyārthaḥ---
3prakaraṇaniyogenāvamarśe saṃsparśe sati saṃskārakarmatā anyathā svatantrakarma kimiti na
bhavati । prakaraṇāvamarśaścet tadā sākṣādevopakārakatvam । tataścārādupakārakateti
gūḍhābhiprāyaḥ ।</p>
<p>pariharati---<q>kena coktaṃ sambhavatīti</q> vayamapi prakaraṇāvamarśādṛte saṃskāra-
karmatā na bhavatīti brūmaḥ । punaścodayati ---<q>evaṃ tarhi prakaraṇādārādupakārakataiva
bhavatu</q> । pariharati---<q>kiṃ na dṛṣṭe'rthe/?/ prakaraṇopakāraḥ</q> । ekagranthenāha---dṛṣṭe-
cādṛṣṭe ca prakaraṇasambandhasyāviśeṣāt na dṛṣṭārthaḥ śakyate bādhitumityukto hetuḥ
svāhākāre । tena dṛṣṭaprayojanānusāreṇa paramparayā prakaraṇopakārakatvāśrayaṇam ।
<q>śeṣamuktam</q> ।</p>
<lg><l>।। 10 ।। carurhavirvikāraḥ syādijyāsaṃyogāt ।। 34 ।।</l></lg>
<p><q>sthālyā mukhyārthatāṃ manvāno'nadanīyena dravyeṇa yāgavirodhāt 
kapālavikāraścaruriti manyate</q> । asyārthaḥ-sthā/?/lyāḥ pūrvasiddhatvāt tadvacana eva
<note>1. A aṃśe nira karaṇe guṇabhā/?/vaḥ syāt</note>
<note>2. R arthavādābhidhānatve hetu</note>
<note>3. prakaraṇena</note>
﻿<pb n="331"/>
caruśabdaḥ tadyogādodane vartate । tatrāpi sthālī na haviṣṭvena vidheyā anadanīya-
tvāt । anadanīyena ca yāge kriyamāṇe śiṣṭācāravirodhāt । pākādhāratvena
kapālasthāne sthālī vidheyā । darśana ca darśitamasya pakṣasya । uparitanapakṣāntaramāha
---<q>taddhitārthānupapatteḥ havirvikāra iti sthitam</q> । saurya iti taddhitena
devatā haviṣā sambadhyate na pākādhāreṇeti haviṣṭvenaiva sthālyā vidhānam ।</p>
<p>rāddhāntamāha---<q>odane'pi ca mukhyārthe sambhavāt tadyogācca sthālyāṃ
prayogopapatteḥ adanīyaśrutivirodhāśca । kvacit śrapayatīti carau śravaṇāt
odanena havirvikriyata iti sthitam</q> । asyārthaḥ - yadi sthālīvacanaḥ caruśabdaḥ
syāt tadā haviṣṭvaṃ tasyā vācyam । tataścānadanīyena yāgaḥ kriyeta iti śiṣṭā-
cāro bādhanīyaḥ । odanavacanatve tu nāsti śiṣṭācāravirodhaḥ iti tadvacana eva
caruśabda iti nirṇīyate । sambhavati tadvacanatā । tadyogena ca sthālyāmapi prayogo
ghaṭate । ādhāravacanatā śiṣṭācāravirodhena tyajyate । kvaciccaroḥ śrapaṇaṃ vidhīyata
ityodana eva haviriti sthitam । <q>śeṣamuktam</q> ।</p>
<lg><l>।। 11 ।। sa kapāle prakṛtyā syādanyasya cāśrutitvāt ।। 45 ।।</l></lg>
<p><q>atra yāvadviruddha‍yate tāvannivartate । na ca kapālasya kaś‍cidvirodhaḥ ।
kintu saṅkhyāyāḥ । tasmādaṣṭasaṅkhyāṃ parityajya kapāla eva caruḥ śrapaṇīya
iti pūrva pakṣaḥ</q> ।</p>
<p><q>na kapālaḥ prakṛtivadupakartuṃ śaknoti । taddhi pākahetuḥ, pākādhāra-
tvena prakṛtāvupakārakam</q> । odanaśca udakagatenoṣmaṇā pacyata ityarthalopādaprāptiḥ
kapālasyāpi saṅkhyāyā iva । idānīṃ pātraniyame prāpte yāsu sthālīṣu somāḥ syuḥ
te carava iti liṅgadarśanāt caruśabdābhidheyāyāśca pakteḥ sthā/?/lyāmevābhinirvṛtteḥ
saukaryāt sthālyāmeva paktavya iti sthitam । etacca suhṛdbhāvakathanamātram, na tu
sthālī viniyuktetyevaṃparaṃ tat । <q>śeṣamuktam</q> ।</p>
<p>kiṃ bhavati prayojanam ? yadi kapālavikāraścaruḥ yadi vodanena havirvi-
kriyata iti । atra sthālyāḥ punarhavirdhikāre ko viśeṣa iti na cintitam । sujñāna-
tvādavaghātādibādhasya ।</p>
﻿<pb n="332"/>
<p><q>।। evaṃ vā ।।</q></p>
<p>atra punaradhikaraṇe prayojanatve peṣaṇādilopaṃ vyākhyāya punaradhikaraṇāntara-
karaṇāt kvacit kiñcidapaneyamastītyabhiprāyaḥ ।</p>
<p>nanu ca mandaśaṅkā nāpaneyetyatrāha- <q>mandaviṣeṇāpītī darśitam</q> । yo
mandaviṣeṇa vṛścikena dṛṣṭo na mumūrṣati saḥ nācikitsyo yathā tathā mandāśaṅkāvyā-
kulitaḥ śiṣyo'pīti darśitaṃ bhāṣye । tatra bahuṣu anuṣṭhānasambhavaṃ anarthalopaṃ ca
manvānena pūrvapakṣitam । kvacidavirodhenānivṛttiḥ kvacidārthasyaiva codanārthatāṃ manyate ।
saṃvapa(caya)nādīnāṃ śakyatayā'nuṣṭhānasambhavamātreṇopakārakatvam । asti cātrānuṣṭhāna-
sambhavalakṣaṇo'narthalopa ityabhimānavān peṣaṇādīnāṃ dṛṣṭārthānāṃ avirodhāt piṣṭakamaya-
syāpi caroḥ darśanāt vyuddharaṇasya cārthasya vidheyatvabuddha‍yā pūrvapakṣitam ।</p>
<p><q>rāddhāntastu-na śakyatayā'nuṣṭhānam nāpyavirodhāt</q> । nāpyartho'ti-
diśyate kiṃ tarhi ? kāryato'nuṣṭhānaṃ dharmāṇāṃ tadabhāvācca nivṛttiḥ । vacanācca
kāryakalpanā । tenārthasya kārye karaṇopakāre'nanupraveśānnātideśa iti sūktam ।</p>
<p><q>।। iti śrīśālikamiśraviracitāyāṃ ṛjuvimalāyāṃ
pañcikāyāṃ daśamasya prathamaḥpādaḥ ।।</q></p>
﻿<pb n="333"/>
<p><q>ṛjuvimalāyāṃ</q></p>
<p><q>daśamādhyāyasya dvitīyāḥ pādaḥ</q></p>
<lg><l>।। 1 ।। kṛṣṇaleṣvarthalopādapākaḥ syāt ।। 11 ।।</l></lg>
<p><q>kathaṃ punaratra pūrvaḥpakṣaḥ ? pūrvapakṣe'pi hi vacanamapi vidyata eva</q> ।
samādhatte---<q>na vacanaśatenāpi aśakanīyo'rthaḥ śakyate vidhātum</q> । kathama-
śakyatetyatrāha---<q>pacerhi viklṛttiḥ pradhāno'rthaḥ । na cāsau kṛṣṇaleṣu vidyata
iti kimatra vacanaṃ kariṣyati</q> । asyārthaḥ - mahābhāṣyakāreṇoktaṃ - pacerhi
viklṛttiḥ pradhāno'rtha iti । pradhāno mukhya ityarthaḥ । dṛśyate ca loke'pi pacyante
taṇḍulā iti viklṛttivacanatā pakteḥ । devadattaḥ pacatītyādāvapi taṇḍulasama-
vāyinyāmeva viklṛtau devadattaḥ kartā, tadadhīnatvāttasyāḥ । viklṛttiśca gandharūpa-
sparśarasādiviśeṣātmikā । tena puroḍāśādīnāmapi pākassiddho bhavati । na ca
taijasānāṃ kṛṣṇalādīnāṃ rūpādiviśeṣestīti pākasyāśakyatvānna vacanaśatenāpi
vidhānamupapadyate । ekagranthenāha---<q>atha tu santāpajananamātraṃ pākaḥ tathāpi
codakenaiva prāpnotīti vacanena kiṃ ?</q> viklṛttiphalako yo vyāpāraḥ sa eva yadi
pacerarthaḥ tataḥ prakṛtāvapi sa eva vidhīyate tataścodakenaiva kṛṣṇaleṣvapi prāpnotīti
vidhānamanarthakam । doṣāntaraṃ cāha---<q>avaghātādi ca durnivāraṃ tadā bhavati</q> ।
yadā vyāpāravacanatā dhātūnāṃ tadā hanterapi udyamananipatanamātrārthatvāt kartavyataiva
pratīyate ।</p>
<p><q>athocyate tuṣakaṇavimocanātmakaphalābhāvāt akaraṇaṃ pāke tulyaṃ
upadiṣṭepi pāke tulyaṃ phalābhāvādakaraṇam</q> । tasmādakartavyatāmeva manyamānasya
pūrvaḥpakṣaḥ । <q>vacanamidānīṃ kimarthaṃ yadi pākasyākartavyatā</q> । uttaraṃ---
<q>anarthakaṃ ca।</q> । avagamyamānārthatayā hi vacanamarthavat, na vacanenārthavatā bhavitavyamiti
pramāṇamasti ।</p>
<p><q>rāddhāntastu satyamāha bhavān phalābhāvāt na kāryataḥ prāptirastīti</q> ।
vacanaṃ punaḥ na nivārayituṃ śakyate । tena vācanikaḥ pāko bhaviṣyati ।</p>
﻿<pb n="334"/>
<p><q>nanu vacanaśatenāpyaśakanīyo'rtho na vidhātuṃ śakyata ityuktam</q> ।
pariharati---<q>etadapi satyam aśakanīyo'rthoṃ na vidhātuṃ śakyata iti</q> । punaḥ
pūrvapakṣī pṛcchati---<q>kathaṃ tarhi pākasya kartavyatā aśakanīyatayā vidhānā-
sambhavāt</q> । siddhāntītvāha---<q>śabdārthasya sambhavāt</q> । yo'sau viklṛttiphalako
vyāpāraḥ sa eva pacinocyate pūrvabhāvitvāt । tatkāryatayā lakṣaṇayā viklṛttau paceḥ
prayogaḥ pacyante taṇḍalā iti । evaṃ ca devadattaḥ pacatīti svasamavāyinyeva
vyāpāre devadattasya kartṛtvam । yaścāsau gandhādiparāvṛttihetubhūto'gnyavayavasaṃyoga-
phalako vyāpāraḥ sa eva yadi śabdārthaḥ kṛṣṇaleṣvapi sambhavati । teṣāmapyavayava-
saṃyogopalabdheḥ । uṣṇasparśānumeyo hi teṣvagnyavayavasañcāraḥ । tena śabdārtha-
sambhavāt pākastatra vidhātuṃ śakyate ।</p>
<p>nanu vihitasyāpi phalābhāvādananuṣṭhānaṃ kāryaprayuktatvāddharmāṇāmityatrāha---
<q>vihite śabdārthe dṛṣṭamadṛṣṭaṃ vā prayojanaṃ bhavati । yasya dṛṣṭaṃ prayojanamasti
tasya dṛṣṭameva prayojanaṃ</q> yathā prakṛtau pākasyāvaghātādīnāṃ ca । yasya tu dṛṣṭaṃ
nāsti tasyādṛṣṭaṃ kalpyate grāhakasambandhanirvāhāya । dvāreṇa vinā tadanupapatteḥ ।
yathā prakṛtāveva prokṣaṇasya । tatrāpi dvitīyāśravaṇāt tad‍dravyagataṃ taditi kalpyate ।
tenātrāpi kṛṣṇaleṣu ko'pi pākajanyaḥ saṃskāraḥ prayojanamityadhyavasīyate na punaḥ
dṛṣṭaṃ prayojanaṃ nāstīti vidhinivāraṇam । sambhavati ca śabdārthaḥ ।</p>
<p>nanu vidhānaṃ satyadṛṣṭaṃ prayojanaṃ vidhānameva prāk prayojanāvagamānnopapadyate
prayojanaparyante vyāpāre puruṣasya niyogādityāśaṅkyāha---<q>yāvat puruṣavyāpāra
eva hi vidherviṣayaḥ na phalopapattirapi</q> । svavyāpāre hi puruṣo niyujyate tena
tāvanmātre vihite adṛṣṭaphalakalpanā yuktaiva । viklṛttiśca phalaṃ paceḥ pacyarthasya na
punaḥ sa eva pacyartha iti pūrvamuktam । kathaṃ tarhi mahābhāṣyakārasya vacanamityatrāha-
<q>phalenāpi ca dhātvarthakathanaṃ dhātupāṭhe1 dṛṣṭam yathā gaḍivadanaikadeśe iti</q> ।
kriyāvacano hi dhāturiti gaḍirapi kriyāvacana eva kriyāmeva vadanaikadeśārambhalakṣaṇāṃ
vadati । tatphalena dhātvarthakathanam vadanaikadeśaphalake vyāpāre gaḍirityarthaḥ । evaṃ kaḥ
paceḥ pradhānārtha iti phalata eva vyākhyānaṃ vaktavyam viklṛttiphalo vyāpāra eva paceḥ
pradhāno'rtha ityarthaḥ ।</p>
<note>1. A dhātvarthapāṭhe</note>
﻿<pb n="335"/>
<p>etenedaṃ nirākṛtaṃ yadāha kaścit viklṛttimātrasa/?/ṅkalpaviśeṣaikāvalambinau
jñāyamānatadarthatvāt 1neṣṭāvanyābhidhāyināviti । tasmātsūktaṃ vacanāt kṛṣṇaleṣu
pāka iti ।</p>
<p><q>yattu vyāpāramātre dhātvarthe avaghātādyapi durnivāra/?/miti । atrocyate
prākṛtakāryābhāvādavaghātādīnāṃ nivṛttiḥ</q> । asyārthaḥ vyāpāramātre'pi dhātvarthe
tasya prakṛtau dṛṣṭameva dvāraṃ tuṣakaṇavimocanādi tatkāryasyaiva vikṛtāvapi prāptiriti
prākṛtakāryābhāvat avaghātādīnāṃ nivṛttiḥ । tathā pākasyāpi prākṛtakāryapuroḍāśa-
gandhādiparāvṛtterabhāvānnivṛttiḥ । paścāttu vācanikaḥ pāko'paro vidhīyate tasyādṛṣṭaṃ
dvāraṃ kalpyate । taduktaṃ yathopapadyate tathopariṣṭādvakṣyāma iti tadidamuktam ।</p>
<lg><l>।। 2 ।। upastaraṇābhidhāraṇayosmṛtārthatvādakarma syāt ।। 3 ।।</l></lg>
<p>nanu ca vyakta eva rāddhāntaḥ kimarthamidamadhikaraṇamityātrāha-<q>atra nivṛtti-
hetavaḥ parīkṣyante । kimupastaraṇābhidhāraṇayoramṛtārthatvaṃ kṛṣṇaleṣu nivṛttau
hetuḥ svādim‍no'sambhavāt uta caturavattasyāp‍tyā iti caturavattāptivacana
nivṛttihetuḥ athavā saṃsargābhāvo nivṛttau heturiti rāddhāntābhāsanivṛttyartha-
midamadhikaraṇamityarthaḥ</q> ।</p>
<p>keciddhi manyante svādimaprayojanamupastaraṇamabhidhāraṇaṃ ca prakṛtau, kṛṣṇaleṣu
svādim‍no'bhāvānnivartata iti ।</p>
<p>tathānye manyante---caturavattaprayojanamupastaraṇamabhidhāraṇaṃ ca taccaturavatta
kṛṣṇalacatuṣkāvadānenaiva sampannamiti kāryābhāvannivartate ।</p>
<p>tathānyanmatam - upastaraṇābhidhāraṇe sruci havissaṃsarganivṛttyarthe । na ca kṛṣṇa-
lānāṃ sruci saṃsargo'sti tena tannivṛttyarthaṃ nopastaraṇamabhidhāraṇaṃ ca kāryamiti ।
tatraikamamṛtāhutisampādanaṃ nivṛttikāraṇamarthavādatvena parihṛtam । na hi svādimā
paramārthataḥ prayojanaṃ bhavitumarhati । anupayogitvāt । asvādunāpi yāgasiddheḥ ।
<q>dvitīyamapi nivṛttikāraṇaṃ parihṛtamiti</q> sambandhaḥ । kena hetunetyatrāha---
<note>1. R neṣṭāpattyā</note>
﻿<pb n="336"/>
<q>pradhānāvadeyaviṣayatvāccatussaṅkhyāyāḥ</q> । catvāri kṛṣṇalānyavadyatīti yeyaṃ
catussaṅkhyā sā yatpradhānaṃ haviravedayaṃ tadviṣayā nāvadānaviṣayā tena caturavattāvāptirekena
avadānena nāsti ।</p>
<p>nanu yadyapyekamavadānaṃ tathāpi tena caturāvattāvāptirarthavādādavagamyata ityatrāha
---āp‍tyarthavādasya catvāri kṛṣṇalānyavadyati tadekamavadānaṃ ityanena</q>
nirākaraṇamiti sambandhaḥ । tathā bhinnaviṣayāvagamāt saṅkhyāyā nirākaraṇam ।
catussaṅkhyā bhinnaviṣayā'vagamyate kṛṣṇalaviṣayā, nāvadānaviṣayā । tena 1stutimātra-
metat । kṛṣṇalacatuṣkāvadānābhyāsaśrutivirodhācca nirākaraṇam । catvāri
catvāri kṛṣṇalānyavadyati iti । avadānāntare sati abhyāsa upapadyate । yadi ca
kṛṣṇalacatuṣkāvadānenaiva caturavattasampattiḥ tadā'vāntaraprasaṅga eva nāsti ityabhyāsa-
śrutirviruddha‍yeta ।</p>
<p>nanu sviṣṭakṛdavadānāpekṣayā'bhyāsaśruterupapattirityatrāha-<q>pradhānasya cābhyāsaḥ
prakaraṇāt iti darśitam</q> । ato nirākaraṇaṃ pradhānāvadānaviṣaya evāyamabhyāsaḥ na
sviṣṭakṛdavadānāpekṣaḥ pradānasya prakaraṇaṃ yata iti bhāṣye darśitam । ato heto-
rāp‍tyarthatvādasya nirākaraṇam । tasmāt kṛṣṇalānāṃ strucyasaṃsarga evopastaraṇābhidhāraṇa-
yorbādhe(rabhāve)hetuḥ । tayossaṃsarganivṛttiprayojanatvāt । kasmāttadeva prayojana-
mityatrāha---<q>na ca dṛṣṭe saṃsarganirākaraṇe prayojane sambhavati prakṛtāvapi
kāryāntarakalpanā śakyate vak‍tumiti</q> yuktamuktaṃ asaṃsarga eva bādhaheturiti ।</p>
<p>nanu yadyupastaraṇābhidhāraṇaṃ nāsti tadā pradhānahaviṣṣu2 dva‍yavadāne sati
caturavattatvaṃ kathaṃ setsyatītyatrāha---<q>yatpunaścaturavattaṃ juhotīti tadāp‍tyā
sampāditamityadoṣaḥ</q> । catvāri kṛṣṇalānyavadyati caturavattasyāp‍tyai ityanenaiva
āptivacanena caturavattatāyā anugrahābhidhānāt ।</p>
<lg><l>।। 3 ।। bhakṣāṇāṃ tu prītyarthatvādakarma syāt ।। 13 ।।</l></lg>
<p><q>nanu bhakṣaṇaṃ dravyapratipattyarthaṃ prakṛtau । keyaṃ prītyarthaṃtā bādhahetutve-
nāśaṅkyate</q> । samādhatte---<q>satyaṃ dravyapratipattyarthaṃ kintu bhakṣaṇaṃ sat prati-</q>
<note>1. A stutiprasaṅga eva nāsti ।</note> <note>2. haviṣo R</note>
﻿<pb n="337"/>
<q>pattyartham</q> । svarūpāparityāgena pratipattyarthatetyarthaḥ । bhakṣaṇaṃ ca prītyavinābhūtaṃ,
abhyavahāryaviṣayaṃ hi talloke dṛśyate । yadeva pārthivaṃ rasavad dravyaṃ tadviṣayameva loke
bhakṣaṇamucyate । tacca prītyā tṛptirūpayā'vinābhūtam । tasmāttasyāḥ prīterabhāvāt
padārthasvarūpābhāvādeva bhakṣā nivartanta iti yuktamiti pūrvapakṣaḥ ।</p>
<p><q>rāddhāntastu---vacanādbhakṣo bhavatīti</q> । tadākṣipati---<q>nanvevaṃ sati
vacanamapyanarthakaṃ prāpnoti aśakyārthavidhānāt</q> । rāddhāntī pariharati---
<q>nānarthakaṃ padārthamātrasya śakyatvāt</q> । prītyarthe'pi bhakṣe yo'sau vyāpāraḥ sa hi
bhakṣayatinā ucyate । tataśca tadvacanena vidhānaṃ bhaviṣyati । tasya kṛṣṇaleṣvapi
śakyatvāt । nanu cābhyavahāryaviṣayaṃ bhakṣaṇaṃ loke dṛṣṭam । tacca prītyavinābhāvi ।
na ca kṛṣṇaleṣu prītirastītyuktam । satyaṃ dṛṣṭaṃ na tu vidheḥ viṣayatāṃ pratipadyate ।
kintu vyāpāramātrameva । tacca kṛṣṇaleṣvapyasti । tadāha---<q>vidhiviṣayaṃ ca bhakṣaṇaṃ
kṛṣṇaleṣvapi vidyate</q> । viṣayaśabdena bhakṣaṇaṃ parāmṛśyamiti viṣayamiti napuṃsakanirdeśa
iti yuktaṃ vacanam । tacca kṛṣṇalaviṣayameva । na ghṛtaviṣayaṃ tasya guṇatvāt pradhānatvācca
kṛṣṇalānāmityuktaṃ bhāṣye ।</p>
<p>nanu ca ghṛtaviṣameva bhakṣaṇavidhānametaditi yuktam । tasmin bhakṣaṇe
cucchūṣādīnāmanuvādasambhavāt । hiraṇye tu bhakṣyamāṇe cucchūṣādīnāmaprāpteḥ tepi
vidhātavyā iti vidhigauravamityatrāha---<q>cucchūṣādīnāmanuvādāsambhavāt</q> । hiraṇye
śrapaṇādhārājyasaṃsṛṣṭe bhakṣyamāṇe prāptameva cucchūṣākaraṇamiti na viśiṣṭavidhi-
gauravāpattiḥ ।</p>
<lg><l>।। 4 ।। ekadhopahāre sahatvaṃ brahmabhakṣāṇāṃ prakṛtau vihitatvāt ।। 17 ।।</l></lg>
<p>atra bhāṣyakāraḥ 1sakṛttvapakṣe codakaprāpte bhakṣāntarabādhaprasaṅgena sahatvapakṣa-
māśritya coditavān । <quote>“nanu vācanika evāyaṃ bhakṣo na codakaprāpta”</quote> iti । tatra
punarevamuktavāt---dravyapratipattyarthatayā codakaprāpta evāyaṃ bhakṣaḥ । vacanaṃ cucchūṣādi-
vidhānārthamiti । tadākṣipati---<q>pūrvādhikaraṇe vācanikaṃ bhakṣamabhidhāya kathaṃ
pratipattyarthatvena punaḥ prāptirucyate । kathaṃ vā cucchūṣādīnāṃ anuvāda-</q>
<note>1. A. sakṛdbhakṣye</note>
﻿<pb n="338"/>
<q>mabhidhāya punarniyamo'bhidhīyate</q> । samādhatte---<q>nāyaṃ virodhaḥ sambhavati
prakṛtau yathā laukikasya bhakṣasyābhyavahāryaviṣayasya yat kāryaṃ prītirūpaṃ tasya</q>
darśanāt tadabhāvena vikṛtau na vidheyaprāp‍tirityadhastāduktam । vacanaṃ ca vidheya-
viṣayatayopapadyate pākavat । iha punaridamucyate yadi vikṛtāvetadeva vyāpāramātraṃ
vidheyam । vidheśca kāryakalpanā na padārthasya । sambhavati cātrāpi । prakṛtāvapi
tadvidheḥ kāryaṃ dravyapratirūpaṃ tasmānna bādhaḥ śakyate vak‍tum । tena bhakṣaścodakenaiva
prāpto 1na vedhayaḥ । cucchuṣādīnāmeva vacanaviṣayatvam । cucchuṣādīnāṃ cāni-
tyatvāt nityārthaṃ vacanaviṣayatāpi śakyate vak‍tumiti sūktam । etaduktaṃ bhavati---
yathā vikṛtau vyāpāramātrasya vidhānaṃ tathā prakṛtāvapyastu । tasya ca dravyapratipattiḥ
pradhānaṃ phalaṃ ānuṣaṅgikī puruṣaprītiriti codakato'styeva bhakṣaprāptiḥ । vacanaṃ tu
prakāraviśeṣaniyamārthaṃ vacanaviśeṣaniyamārtham । kathaṃ tarhi prāgvācanikī prāptiruktā ।
ata <q>āha---ādhastyamadhikaraṇamidānīṃ kimarthaṃ ?</q> uttaraṃ---<q>etadyukti-
prasiddha‍yartham</q> । etāmeva yuktiṃ prasādhayituṃ tadityarthaḥ । vyāpāramātrameva vidhiviṣaya
ityetatsādhane tatra tātparyam na punarvācaniko bhakṣa ityatra । tena nāsti doṣaḥ ।
yuktisādhanaṃ kimarthamityatrāha---<q>na hyaprasādhitā yuktiryuktirbhavati kāryākaraṇāt</q> ।</p>
<lg><l>।। 5 ।। sarvatvaṃ ca teṣāmadhikārāt syāt ।। 18 ।।</l></lg>
<p><q>kasyacidapariharaṇīyasya parihāravidhānaṃ sambhavatīti pūrvaḥpakṣaḥ</q> ।
yadyeṣā vacanavyaktiḥ yadbrahmaṇe pariharati tatsarvamiti tathāpi brahmabhāgabhūtasyāpi yasya
pariharaṇīyatvaṃ prāptaṃ tasya parihārarthaṃ sarvamiti vidhīyate2 । yo'pi brahmabhāgaḥ sa na
sarvo niyamena brahmaṇe deya iti na prāpta eva । ekadeśadvāreṇāpi tādarthyopapatteḥ ।
tathā yadi yadbrahmaṇe sarvaṃ tatpariharatīti vacanavyaktiḥ tathāpi apariharaṇīyapari-
hārārthameva pariharatīti vidheyamityarthaḥ । yadyeka evārtho vacanavyaktidvayepi kimarthaṃ
tarhi dvayamuktamityatrāha---<q>vacanavyaktipradarśanaṃ tu sambhavamātrakathanam</q> ।</p>
<p>rāddhāntastu---<q>sarvaśabdānupapatteḥ nāprāptavidhānaṃ sambhavatīti bhāgāpa-
naya eva</q> । asyārthaḥ---yadbrahmaṇe pariharati tatsarvamityasyāṃ vacanavyaktau sarvaśabdārtho
<note>1. R. na vidheyaḥ</note>
<note>2. R. vidheyaṃ</note>
﻿<pb n="339"/>
na vidheyaḥ prāptatvāt, yatkhalu brahmaṇe parihārārthaṃ tatsarvameva parihārārthaṃ prāptaṃ dravya-
pratipattyarthatvāt parihārasya yāvad‍dravyameva parihāro yuktaḥ yadi hi dravyaṃ guṇabhūtaṃ
syāt tadā ekadeśenāpi vyāpāre kṛtaḥ śāstrārtho bhavet । prādhānye tu dravyasya
yāvad‍dravyameva parihāro yuktaḥ । anyathā'nena saṃskāreṇa tasya varjanaṃ syāt ।
tathā yadbrahmaṇe tatsarvaṃ pariharati ityasyāmapi vacanavyaktau sarvapadārthasyānupapattireva
viśeṣyāparijñānāt । tasmāt sarvaṃ caruṃ brahmaṇe pariharati iti । yadi syāt yatsarvaṃ
pariharati tadabrahmaṇa iti anyataravacanavyaktyāśrayaṇena puruṣāntarabhāgānāmapanayo'yaṃ
vidhīyate asambhavaśca sarvaśabdārthasya sarvāsu vacanavyaktiṣviti darśitam1 ।</p>
<lg><l>।। 6 ।। puruṣāpanayāt svakālatvam ।। 20 ।।</l></lg>
<p><q>kiyadanena bādhyat iti cintyate</q> । tatra pūrvapakṣavādī yāvacchravaṇa-
mabādhaṃ manvānaḥ pūrvapakṣitavān । sarvaṃ brahmaṇe pariharatīti śruteḥ ekasminneva kāle
pariharaṇaṃ pratīyata iti kālo'pi bādhyata iti pūrvapakṣitam ।</p>
<p>rāddhāntastu---<q>ekārthatvānniyogasya nārthāntaraṃ sambhavatīti apana-
yamātreṇa paryavasānam yadanyat tadavādhitatvāt kartavyam</q> । asyārthaḥ---
yadyapyekakālatā śrūyate tathāpi niyogasyānekārthavidhāyakatvāsambhavāt bhāgāpanayamātraṃ
vidhīyate । na kālo'pi । tena kālāntarāvidhānāt yathāprāptasya kālasyāvādhi-
tatvāt svakāla eva pariharaṇaṃ kartavyam ।</p>
<p>kasmātpunaḥ śrūyamāṇāpyekakālatā na vidhīyata ityatrāha---<q>na yāvadabhidhānaṃ
yāvadviniyogaṃ vā niyoga iti sthāpitam</q> । niyogasya pradhānatvānnābhidhāna-
viniyogavaśena varṇanam kintu niyogavaśenaiva tayorvarṇanaviti ।</p>
<lg><l>।। 7 ।। ekārthatvādavibhāgaḥsyāt ।। 21 ।।</l></lg>
<p><q>apanayamātrasya coditatvāt yadanyat tadabādhitamiti pūrvādhikaraṇa-
nyāyena vyādeśamapi prati abādhabuddhau prasaktāyāṃ nyāyoktiḥ</q> । kīdṛśī
<note>1. vyaktiṣu darśitaḥ</note>
﻿<pb n="340"/>
setyāha---<q>1satyetasminnapanayavacane yasyārthādapi</q> prayojanamapaiti tadapi na
kartavyamiti । prayojanāpanayena hyakaraṇaṃ tadyasya sākṣādvihite nāpaiti । yasya ca tadā-
kṣepalabhyena tasyāpi bādho nyāyyaḥ prayojanāpāyasya samatvāt । tasmādvyādeśasya na
prayojanaṃ puruṣāpanaye sati yebhyo yaddeyaṃ tattebhyo vyādiśyeta । na ca brahmavyatirekeṇā-
nyebhyo dānamastīti nāsti vyādeśasya prayojanam ।</p>
<lg><l>।। 8 ।। ṛtvigdānaṃ dharmamātraṃ syāddadātisāmarthyāt ।। 22 ।।</l></lg>
<p><q>atra pūrvapakṣo2niyataparimāṇatayā, vacanācca</q> । asyārthaḥ---puruṣāṇā-
mānateraniyatopāyatvāt niyataparimāṇavidhānaṃ nopapadyate । adṛṣṭārthatve tūpapadyate ।
tathā ānatyarthe dāne kiṃ vacanena । vināpi vacanena dānaṃ prāptameva । na ca niyamārthaṃ
vacanaṃ niyamasyaivāśakyatvāt puruṣānatīnāṃ aniyatatvādeva । tadāha---nahyānatyarthe
vacane kiñjitprayoja़namastīti manyate ।</p>
<p><q>rāddhāntastu niyame sambhavati nādṛṣṭārthatā śakyate vaditum
vratasyeva</q> । yadi dṛṣṭaṃ puruṣānatireva prayojanaṃ dānasya na syāt vacanānarthakyaṃ idaṃ
tāvadavaśyaṃ kartavyamiti niyamārthatvādvacanasya nānarthakyam niyamārthamapi vacanaṃ bhavatyeva ।
yathā payo vrataṃ brāhmaṇasyeti । niyamārthatā vacanamātreṇa dṛṣṭāntaḥ । anyanivṛttyartho
vrataniyamaḥ । ayaṃ tu ayoganivṛttyarthaḥ niyamenāpi niyogānāṃ arthavattoditā caturthe ।
tasmātparikrayārthaṃ dakṣiṇādānamiti sthitam । <q>liṅgamuktam</q> ।</p>
<p><q>kaḥ ihaḥ punaḥ prasaṅgo'syādhikaraṇasya bādhalakṣaṇe ?</q> uttaraṃ---<q>apari-
kretavyeṣu puruṣeṣu satre dakṣiṇā bādhyata iti prasaṅgaḥ</q> ।</p>
<lg><l>।। 9 ।। śeṣabhakṣāśca tadvat ।। 29 ।।</l></lg>
<p>kathaṃ punaranyārthaṃ dravyaṃ parikrayārthaṃ manyate ? viniyuktaviniyogavirodhādi-
tyatrāha-<q>atrāpi dva‍yavadānopasaṃhāra some ca yāvaddhomaṃ yāgārthamiti manvānaḥ
parikrayārthatāṃ manyate</q> । yāgaṃ prati tādarthyaṃ na puroḍāśamātre kintu dva‍yavadānamātre
<note>1. A asatye....prayojanamudeti</note>
<note>2. aniyata A</note>
﻿<pb n="341"/>
(evopasaṃhṛtam) । some tu yāvadeva hūyate tāvatyeva 1pariśiṣṭamānatyarthamiti vini-
yuktaviniyogavirodhābhāvāt tena parikrayo yukta iti pūrvaḥ pakṣaḥ ।</p>
<p>kathaṃ punastāvatā dravyeṇālpīyasā parikraya ityatrāha---<q>bhavati ca yā
ca yāvatīva mātrā prīteḥ dravyeṣu bhakṣyamāṇeṣu</q> prītaye cānamante । tasmā-
dānatyarthā bhakṣāḥ ।</p>
<p><q>evaṃ prāpte'bhidhīyate---ānatyarthe hi dravyamupādeyaṃ prāp‍noti</q> ।
yadyānatyarthā bhakṣāḥ bhakṣaṇīyaṃ dravyaṃ ānatyarthamupādeyaṃ prāp‍noti । tataḥ kiṃ upātta-
dravyaviṣayā bhakṣāḥ śrūyante । yāgārthaṃ ca tadupādānam । kṛts‍nasyaiva yāgārthatvāt ।
ekadeśena tu vyāpāraḥ । na cānyārthasyānyārthatopapadyate । tasmādyāgārthasyaivāyaṃ
saṃskāraḥ pratipattirūpaḥ nānatyartha iti siddham । <q>sanidarśanaṃ śeṣamuktam</q> ।</p>
<lg><l>।। 10 varaṇamṛtvijāmānamanārthatvātsatre na syāt
svakarmatvāt ।। 24 ।।</l></lg>
<p>nanu varaṇaṃ prārthanātmakamānatyarthameva kathamadṛṣṭārthaśaṅketyatrāhaḥ---<q>parikrayeṇaivā-
natiḥ siddheti varaṇamadṛṣṭārthaṃ manyate śratuvaraṇat</q> ।</p>
<p>evaṃ prāpte'bhidhīyate---na hi prayojanavataḥ sannidhau prārthanā dṛṣṭārthā śakyate
kalpayitum । uttarakālabhāvitvācca dakṣiṇādānasya na kṛtārthatā । <q>yadi pūrvaṃ-
kālabhāvi varaṇaṃ dakṣiṇādānaṃ tarhi tenaiva kṛtārtham</q> । pariharati---<q>nānatyarthatā
varaṇasya dānaṃ vihanti</q> । kuta ityāha---<q>tadanugṛhītaiva hyānatyarthatā
siddha‍yati prayojanavatī bhavati na kevalā</q> । kuta ityatrāha---<q>sammānapūrvakaṃ hi
satāṃ dānaṃ prayojanasiddhau loke dṛṣṭam</q> । yatra hi loke prayojanasiddha‍yarthaṃ satāṃ
dānaṃ tat sammānapūrvakaṃ dṛṣṭam । tena2sammānaṃ dānasyetikartavyatābhāvenopakārakaṃ
na dānameva nirākartumarhati । ṛtuvaraṇaṃ tu kṛtārthatayādṛṣṭārthamiti pratyuktam ।
varaṇabharaṇayoḥ kṛtatvānna varaṇāntaraṃ dṛṣṭārthaṃm3 ।</p>
<note>1. tāvatyevopariśiṣṭaṃ</note>
<note>2. A tenābhyathanātmikā</note>
<note>3. R varaṇāntaramadṛṣṭārtham</note>
﻿<pb n="342"/>
<lg><l>।। 11 ।। parikrayaśca tādarthyāt ।। 35 ।।</l></lg>
<p><q>nanu parikraya ityuktam parikrīyate'nenati vyutpattyā parikrayaḥ ।
sa cātmani na sambhavatīti kathaṃ pūrvapakṣaḥ । pratiṣedhadarśanāṅkyā mandaviṣa-
nyāyena</q> । <quote>“nahyatra gaurdīyata”</quote> iti dṛṣṭvā mandāśaṅkā bhavati tayā pūrvaḥpakṣaḥ ।
na hyasatyāṃ prāptau pratiṣedho bhavatīti ।</p>
<p><q>rāddhāntastūktaḥ । nāyaṃ pratiṣedhaḥ । kintarhi ? nityānuvādo-
'yamiti</q> ।</p>
<lg><l>।। 12 ।। udavasānīyaḥ satradharmā syāt tadaṅgatvāt tatra dāna-
dharmamātraṃ syāt ।। 39 ।।</l></lg>
<p><q>satrasamabhivyāhārānnādhikārāntara1kalpanā nyāyyā । phalavatsanni-
dhāvaphalaṃ tadaṅgamiti nyāyasiddheḥ</q> । satrādudavasāya pṛṣṭhaśamanīyena jyotiṣṭomena
sahastradakṣiṇena yajeran iti satreṇa sahaikasmin vākye tāvatpṛṣṭhaśamanīyaḥ samabhivyā-
hriyate । tena satrasannidhau tasya śravaṇaṃ phalavatsannidhau aphalaṃ tena sahaikādhikāram ।
ekādhikāratve ca phalavadaṅgatā । satraṃ ca phalavat; aphalaḥ udavasānīyaḥ । ataḥ
satrāṅgam । satrāṅgatve ca svayaṃ2kartṛtvena adṛṣṭārthameva sahasradakṣiṇāvacanam3 ।
kāmeṣṭau sārasvatasatrāṅgabhūtāyāṃ <quote>“aśvāṃ ca puruṣīṃ ca dhenuke”</quote> itivat । kiñca
yadyadhikārāntaramudavasānīye syāt tadā satrādudavasāyeti kālalakṣaṇā syāt ।
sā cāyuktā । tasmāt satrāṅgatve sati samānakartṛkataiva ktvāpratyayasyārthaḥ ।</p>
<p><q>evaṃ prāpte'bhidhīyate - naitadyuktaṃ yadadṛṣṭārthaṃ sahasradakṣiṇāvacanamiti ।
yasmānna satrāṅgamudavasānīyaḥ । nātra satrasamabhivyāhāraḥ kintu satratyāga-
samabhivyāhāro'yam</q> । na hi yajeḥ ktāntatā śrūyate । kiṃ tarhi ? avasyateḥ
udavasāyeti । na cāvasyatiryāgamācaṣṭe vājapeyeneṣṭevativat । yadi cedamaṅgaṃ
satrasya syāt tadā satratyāga eva na bhavet । tataśca tyāgaśravaṇaṃ bādhyeta । tena
<note>1. R nādhikaraṇāntara</note>
<note>2. R /?/tsayaṃ kartṛkatvāt</note>
<note>3. R dakṣiṇāyanayaṃ</note>
﻿<pb n="343"/>
tyāgaśravaṇāt satrānanupraveśyetatkarmeti jñāyate । <q>tasmādutsṛṣṭasatrāṇāmadhikārā-
ntarametaditi siddham । dṛṣṭārthā ca dakṣiṇā bhavati</q> । tena dakṣiṇāśabdo na
pīḍyate । svatantrakarmapakṣe codakaprāptaparakartṛkatvābādhāt 1ānatyarthameva sahasra
dakṣiṇādānam2 ।</p>
<p>evaṃ sthite pṛcchati---<q>kimutsṛṣṭasatratā nimittaṃ tena nimittādhikāro-
'yam, kiṃ vā viśvajidvadadhikārāntarakalpanā</q> । yadyadhikārāntarakalpanā
tadā kālalakṣaṇeti manyate । uttaramāha-<q>nedamatra vicāryate anaṅgatvaṃ tāvatsiddham</q>
tatra yadi nimittādhikāro nyāyyaḥ tadā sa evāśrīyatām । athānyāyyastadā adhi-
kārāntaraṃ kalpyatām । na ca kālalakṣaṇādoṣaḥ tyāgasamabhivyāhāreṇānaṅgatvādudava-
sānīyasyeti ।</p>
<lg><l>।। 13 ।। teṣāṃ tu vacanāt dviyajñavatsaha prayogaḥ
syāt ।। 41 ।।</l></lg>
<p>nanu kathamatra bahukartṛkatvamāśaṅkyate yāvatotsṛṣṭasatrāṇāmetadadhikārāntaram ।
teca bahava eveti prāptameva bahutvamanūdyate । na punarbahukartṛke karmaṇyadhikāra ityā-
śaṅkyāha---<q>atra yajeranniti bahuvacananirdeśāt padārthasya ca padārthāntareṇa
sambandhāt3 avagatāviva kārye'pi anvayaṃ manyate pūrvapakṣavādī bahutvasya</q> ।
asyārthaḥ - yajeranniti tāvadbahuvacananirdeśena4 bahukarteṛke viṣaye'dhikāraḥ pratīyate ।
na codavasānīyetyetadapekṣayā tadvahutvamanuvādabhūtamiti śakyā kalpanā । paripūrṇasya
padārthasya bahukartṛkayāgaviṣayavidhyarthātmakasyāvagatatvāt । yasmāt padārthāntareṇodava-
sānena sambandhaḥ । yadi bahutvamanapekṣyaiva kevalayāgamātraviṣayo vidhirudavasānena
sambadhyate tadā bahutvamanūdyata ityucyeta । yadā tu paripūrṇasya sataḥ padārthasyānyena
sambandhaḥ tadāpi bahukartṛkayāgaviṣayasya vidhyarthasyāvagatatvānnānūdyamānatā bahutvasya ।
ato yathā pratītau bahutvasyānvayaḥ tathā kārye'pīti bahūnāmevodavasānīye kartṛtvam ।
evaṃ bahukartṛkatve sthite svayaṃkartṛkatā śakyā cintayitum । anyathā hi ekakartṛkatve
śaktyabhāvādeva svayamṛtvikkāryatvaṃ na śakyetāśaṅkitumityantarāgarmiṇyupanyāsaḥ ।</p>
<note>1. dṛṣṭārthameva</note> <note>3. R sambandhāvagatāviva</note>
<note>2. ṇā vacanam</note> <note>4. R vacanaśravaṇāt</note>
﻿<pb n="344"/>
<p>tatra sthitaṃ tāvadaparyavasitamityuktvā ātmakartṛkaḥ prayoga iti pūrvapakṣitam ।
tadayuktamiva pratibhāti । yadi hi yajamānānāmevārtvijye vidhānaṃ syāt tadaitadyuktaṃ
pūrvapakṣayitum । na ca yajamānānāmārtvijyaṃ śrūyate । yadi hi udavasātāro
yajamānāḥ puruṣāntaraprayojyatayā śrūyeran tadā ārtvijye teṣāṃ śravaṇaṃ syāt । na
caitadasti tadāha---<q>na hyudavasānīye kartāraste paraprayojyatayā</q> puruṣāntara-
prayojyatayā <q>pratīyante</q> yena yāge tathābhūtā bhavitumarhanti । <q>nanu yajerannityanenā-
rtvijye'pi kartṛtvamucyata</q> ityatrāha---<q>na hi te yajanti । kiṃ tarhi ? yāja-
yanti</q> । ṛtvijo na yajante kiṃ tarhi yājayanti । yajeranniti ca yajane kartṛtā
pratīyate na yājane । <q>yadi yajane ṛtvijāṃ kartṛtā nāsti kathaṃ tarhi yajanti
yājakā iti pratyudāharaṇam</q> । uttaraṃ---<q>prayoge sati tad‍draṣṭavyam</q> । yadā prayojya-
yajamānavyāpāra eva yajiḥ prayojakaṛtvig‌vyāpāre yājane lakṣaṇayā prayukta iti
gamyate tadaitatpratyudāharaṇam । tatra yājakaśabda eva pramāṇam । yājakaśabdenartvijā-
mabhidhānam । ṇyantādyajeḥ ṇvulutpatteḥ ।</p>
<p>ayaṃ punaryajeranniti prayogaḥ svatantra eva kartaryupapadyate ātmanepadaśravaṇāditi
nartvijāmavagatiḥ । tena kathamārtvijye yajamānakṛtāśaṅkā iti । samādhatte---<q>satyaṃ
yathā bhavānāha । iha punaḥ satrasamabhivyāhṛtamudavasāne bahutvamiti tathā-
bhūtāśaṅkopapadyate iti tannirākaraṇāya pūrvapakṣitam</q> । asyārthaḥ---satre yathābhūtāḥ
kartāraḥ tathābhūtā udavasāne'pi pratīyante । ye evodavasāne kartāraḥ ta eva pṛṣṭhaśamanī-
ye'pi । satre ca svayamārtvijyakāriṇaḥ kartāra iti ihāpi tathābhūtā eva te kartāra
iti pūrvapakṣāśaṅkānirākaraṇāya pūrvapakṣitam ।</p>
<p>rāddhāntastu---<q>paricodanayaivoktaḥ । yeyaṃ prāk paricodanā kṛtā
yajamānānāmārtvijye vidhānaṃ nāstīti tayaiva hi rāddhānta uktaḥ</q> । na
tenāparakartṛkatā bādhitā iti prakṛtivaduvasānīyaḥ kartavya iti vacanaṃ parakartṛkatā-
prāpakamabādhitameva draṣṭavyam ।</p>
<p>yadi hi satraprakṛtitvaṃ syāt syādapi svayaṃ kartṛtvaṃ, na ca satraprakṛtitvaṃ
pṛṣṭhaśamanīyasya । tasmādṛtvijo varitavyā iti sthitam ।</p>
<p><q>kathaṃ punaravagamyamānā tathābhūtatā svayamārtvijyakāritā nirā-
kṛtā</q> । uttaraṃ-<q>prakṛtivadityuktam</q> । yathā prakṛtau parakartṛtā tathā pṛṣṭhaśamanīyepi
﻿<pb n="345"/>
iti yadidaṃ codakādavagamyate tadeva tathābhūtatvanirākaraṇe kāraṇamityuktam । tasmādyā-
vacchrutamevotsṛṣṭasatratvamādaraṇīyaṃ na punaḥ svayamārtvijyakāritvamiti ।</p>
<p><q>।। sthitāduttaram ।।</q></p>
<p><q>satyaṃ paripūrṇaṃ padaṃ padāntaramākāṅkṣati । pūrvāvagatastvatra prayogaḥ ।
sa cetaretaranirapekṣāṇāṃ bahūnām</q> । asyārthaḥ---udavasāyeti ktvāpratyayaśravaṇāt
udavasānaprayogastāvat pūrvamavagantavyaḥ pūrvāvagamye ktvāpratyayaprayogāt । sa ca
parasparanirapekṣabahukartṛkaḥ । ākṣipati---<q>bahavaścetaretaranirapekṣāśceti bhavato-
cyante । kiṃnibandhanaṃ tarhi bahutvam</q> । itaretarāpekṣatvanibandhanaṃ hi bahutvaṃ
nānyathā bahutvopapattiḥ । apekṣābuddhinibandhanatvāt । samādhātā āha---<q>satranibandha-
namiti brūmaḥ</q> । satre parasparāpekṣatvāt bahutvamupapannam । nirapekṣatā tūdavasāne
ekaikasya tatprayogāt ।</p>
<p>bhavatvevaṃ tathāpi kimityāta---<q>tathābhūtānāṃ ca pūrvaṃ grayogāvagamāt
uttaratrāpi tathaivāvasīyate</q> । asyārthaḥ---nirapekṣā bahava udavasānaprayoge pūrvāvagate
tāvat kartāraḥ pratīyante । samānakartṛkatā ca dvitīyaṃ prayogamantareṇa na syāt ।
yo'pi cāsau dvitīyaḥ prayogaḥ sa pūrvaprayogasamānakartṛkaḥ iti itaretaranirapekṣa-
bahukartṛka eva pratīyate । tasmādekakartṛkataivodavasanīyasya ।</p>
<p>nanu yajeranniti śravaṇāt dvitīyaprayogo bahukartṛka eva vidhīyata ityatrāha
---<q>yajimātraṃ tvanavagatamiti tadarthavidhānamavaśiṣyata iti tatraiva paryava-
sānam</q> । asyārtha---samānakartṛkatāvagamāt tāvat pūrvaprayogavilakṣaṇakartṛkaprayoga-
samarpaṇārthaṃ na vidhānaṃ, kintu anavagatadvitīyaprayogasvarūpamātrapratipādanārthamiti
tatraiva paryavasānam । na kartṛbahutve'pi vyāpāro vidheḥ । nanvevaṃ rājapurohitādiṣvapi
kimityevameva na syāt ityata āha---<q>rājapurohitādiṣu tu</q> prayogāntarānavagamāt
agṛhyamāṇaviśeṣatayā yajivadvacanārtho'pi vidheya iti vaiṣamyam । yathā yajyartho'na-
vagatastatra vidhīyate tathā vacanārtho'pi । iha tu vacanārtho na vidheyaḥ । pūrvaprayoga-
﻿<pb n="346"/>
samānakartṛkatvādeva tatkartṛsaṅkhyāvagamāt kevalaṃ yāgamātraṃ vidheyam । tasmāt
prakṛtivadekakartṛtvaṃ vivakṣaṇīyamudavasānīye । ataḥ pratyekaṃ prayoga iti sūktam ।</p>
<lg><l>।। 15 ।। kāmeṣṭau ca dānasaṃyogāt ।। 44 ।।</l></lg>
<p><q>atra pūrvapakṣavādī deyaviśeṣaṃ manvānaḥ aṅgeṣu parakartṛkatāṃ manyate</q> ।
asyārthaḥ - satrāṅgabhūtāyāmapi kāmeṣṭau codakaprāptaparakartṛkataiva । tataśca dakṣiṇādāne
codakaprāpte deyaviśeṣavidhānabhetat1 । na ca ye yajamānā iti vacanaṃ parakartṛkatāṃ bādhate
samarthaṃ ca ye yajamānāsta ṛtvija iti pradhāne vacanam । pradhānamātre'pi svayaṃ-
kartṛkatvavidherbahuvacanamupapannameveti nāṅgeṣu codakaprāptāṃ parakartṛkatāṃ bādhate । tasmāt
parikraya evāyaṃ <quote>“aśvāṃ ca puruṣīṃ ca”</quote> iti ।</p>
<p><q>atrocyate---prayogāṅgaṃ hi ānamanam ।</q> yadetadānamanaṃ tatprayogāṅgam ।
ekaścāyaṃ satraprayogaḥ aṅgavidhiḥ punaḥ padārthaviṣaya eva na prayogaviṣayaḥ । na ca
padārthāṅgaṃ dakṣiṇetyuktam । tasmādadṛṣṭārthaṃ vacanaṃ na deyaviśeṣavidhānārtham । eṣo'tra
tattvārthaḥ---yo'yamaṅgavidhiḥ sa padārthamātrasattāṃ jñāpayati । na prayogam । pradhāna-
vidhireva prayogajñāpakaḥ । sa cāviśeṣaṇāṅgapradhānānāmekameva prayogaṃ jñāpayati ।
prayogāṅgabhūtā ca dakṣiṇā । tatra yadyeṣā dakṣiṇā syāt tataḥ pratiprayogaṃ bhavet ।
na ca prayogāṅgaṃ bhavitumarhati । pradhāne svayaṃkartṛkatvābhidhānāt । tena neyaṃ dakṣiṇa ।
yuktā padārthamātrānaṅgatvāt । ato'dṛṣṭārthaṃ dānamiti niścīyate ।</p>
<lg><l>।। 16 ।। dveṣye ca cācodanāddakṣiṇāpanayaḥ syāt ।। 46 ।।</l></lg>
<p>nanu kathamanvāhārthe vihite dakṣiṇāntarāśaṅkhetyatrāha---<q>naimittikatvāt
dakṣiṇāvikāro nyāyya iti pūrvaḥ pakṣaḥ ।</q> nityāmanvāhāryadakṣiṇāṃ naimittikai-
kahāyanīvidhirbādhate । dakṣiṇāśabdaśca samarthito bhavati । dakṣakārī hi dakṣiṇā ।
yadi dveṣyo'pi ṛtvigbhavet tadā tasmai dīyamānā dakṣakāriṇī bhavati anṛtviji tu
dakṣiṇātva nopapadyate । na cādṛṣṭaparikalpanā । ṛtvije tu dveṣyāyābhyupagamyamāne
dāne naivādṛṣṭakalpanā ।</p>
<note>1. R vidhirayam</note>
﻿<pb n="347"/>
<p><q>atrocyate---narvije dānametat । smṛtivirodhāt । yadi hi dveṣyo
ṛtvigbhavati tadā bhavedidaṃ ṛtvigdānaṃ, na ca ṛtvik dveṣyaḥ</q> na dveṣaṇīya
ityarthaḥ । smṛtivacanāt ṛtvigācāryau nāticaritavyau iti । tena dveṣyasya-
rtvijo'bhāvāt nedamṛtvije dānam ।</p>
<p><q>nanu laṅghitaśāstrārthasya kadācit ṛtvigapi dveṣyaḥ sambhavati</q> ।
yata eva dveṣyasambhavaḥ ata eva pratiṣedhaśāstram । anyathā'prasaktau pratiṣevacanaṃ
nāvataret । pariharati---<q>śāstrācca tadviṣayadveṣanāśanaṃ 1yatrataḥ prāptam</q> । asyārthaḥ---
śāstrasthān gṛhītvā śāstravyāpāraḥ । na ca śāstrasthasya ṛtvigdveṣaṇīyaḥ । yaḥ punaḥ
śāstraṃ nādriyate tasya varaṇepyanadhikāra eva 2ucchṛṅkhalatvāt । etadevāha---
<q>na cecchāmtramanuvartate vṛṇoti vā kimiti</q> । śāstrāccet kṛtaniścayaḥ na tarhi
dveṣya ṛtvik । tasmāt dveṣyasyartvijo'sambhavāt nedaṃ naimittikamānatyarthaṃ dānamiti ।
śāstrāntaramadṛṣṭāyeti sthitam ।</p>
<lg><l>।। 17 ।। asthiyajño'vipratiṣedhāditareṣāṃ syādvipratiṣedhāda-
sthnām ।। 47 ।।</l></lg>
<p>kathaṃ punarasthnāṃ yāgāśaṅgā acetanatvāt । na hyacetano yagaṃ kartuṃ śakrati ।
na cādhikāro'pyacetanānāmupapadyeta । boddhā hyadhikriyate । nāpi tāni niyujyante ।
ata eva tiraścāmanadhikāra ityatrāha---<q>atra śrutibalena abhidhānaviniyogayoḥ
niyogasya ca śaktyapekṣatvāt śrutāparityāgena yathā śakyate tathā niyo-
gārtho'nuṣṭhātavyaḥ iti pūrvapakṣavādino'bhidhānaḥ</q> ।</p>
<p>asyārthaḥ---nāsthnāmadhikāraḥ śakyate, aṅgatvādasthiyajñasya । asthnāṃ
yāge kartṛtvāśaṅkā abhidhānaviniyogayoḥ śrutibalena । asthīni yājayet ityami-
dhānaṃ tāvadasthiṣu śrautam । tathā yājanānvayo'pyasthnāṃ śrauta eva । tena yāga-
kartṛtā tāvadasthnāṃ śrautī । yo'pi cāyaṃ niyogārtho'sthikartṛke yāge'bhūtena yathā
śakyate tathā'nuṣṭhātavyaḥ yasmāt satre niyogaḥ śaktyapekṣaḥ । pradarśitā ca yathāśakti
<note>1. R. hānaṃ</note>
<note>2. ullaṅghitaśās‍tratvāt</note>
﻿<pb n="348"/>
śavadravyaṃ gṛhītvā puruṣāntareṣu yāgaṃ kurvāṇeṣu bhavati yāge asthāni kartṝṇīti pūrvapakṣa-
vādino'bhimānaḥ । liṅgaṃ ca darśitam । yajamānabhūtānāṃ stotrānte'sthnāmupasthitiḥ
asthīni yajamānāni darśayati ।</p>
<p><q>evaṃ prāpte'bhidhīyate---satyaṃ śaktyanurodhī niyogaḥ । kintu
abhidhānaviniyogayoreva śrautārtho na sambhavati</q> asthnāṃ yāge kartṛtvā-
sambhavāt । na ca parikradvārā kartṛtā parikrayābhāvāt । yadi hi tāni yājayataḥ
puruṣān parikrīṇīta sa tadā saṃbhavedapi parikrayaḥ । nacaitadasti । na cāsthnāṃ
svamasti yena parikrayaḥ syāt na ca tadviṣayā yathāśaktiḥ । na hyaśavatyanyaḥ
śāstrārtho bhavati ।</p>
<p><q>kathaṃ tarhi pratinidhau yathāśakti</q> । uttaraṃ---<q>sā niyogasyaiveti
varṇitā । niyogārtha eva yathā śakyate tathā'nuṣṭhīyate । sadṛśagrahaṇaṃ tu
abhidhānasampattyartham yathābhihitārthasampattaye</q> । na punararthāntarābhidhānasya
sampattaye । tasmādabhidhānaviniyogayoreva yathāśrutanimittasāmañjasyaṃ na sambhavatīti
gaṅgāyāṃ dhoṣa itivat lakṣaṇā āśrayaṇīyā । asthiśabdena asthimantaḥ jīvantaḥ
satriṇa eva lakṣaṇīyāḥ । ato yena saha satriṇaḥ pravṛttāḥ tadaṅgavatāṃ tadasthimatāṃ
kartṛtvamiti sāmañjasyam । tasmāt jīvatāmeva yāgaṃ iti yuktam । <q>liṅgaṃ punaḥ
tatsarūpaṃ yājamānakumbhopasthitisarūpaṃ vācanikamityuktaṃ bhāṣye</q> ।</p>
<lg><l>।। 18 ।। yadi tu vacanāt teṣāṃ japasaṃskāramarthaluptaṃ seṣṭi
tadarthatvāt ।। 49 ।।</l></lg>
<p><q>kṛtvācintopanyāso'yam pūrvādhikaraṇapūrvapakṣaprayojanakathanāya</q> ।
prayojanakathane punaḥ prayojanaṃ na vaktavyam, svayaṃ prayojanarūpatvāt । tatra ca japasaṃskā-
reṣṭīnāṃ yathāsaṅkhyaṃ bādhaḥ । keśaśmaśruṇo'rbhāvāt vāco manasaścābhāvāt nivṛttiḥ ।</p>
<lg><l>।। 19 ।। kratvarthaṃ tu kriyeta guṇabhūtatvāt ।। 50 ।।</l></lg>
<p><q>atrāpi svātantryābhāvādevāsthnāmaudumbarīsammānādāvapi kartṛtā
na sambhavatīti pūrvaḥ pakṣaḥ ।</q> na hyasthīnyacetanāni svayaṃ kvacit kartṝṇi
vyāpriyante ityabhiprāyaḥ ।</p>
﻿<pb n="349"/>
<p><q>abhidheyasambhavāt svātantryopapattiriti rāddhāntaḥ</q> । asyārthaḥ---
dhātvabhidheyavyāpārayogitā svātantryam, na punaḥ svayaṃ pravartamānatā । etadeva
vivarītuṃ pṛcchati---<q>kiṃ kriyāsampādanameva svātantryam</q> । uttaraṃ---<q>omityu-
cyate dhātvavacchinnavyāpāravyāptiḥ kartṛtve hetuḥ</q> । dhātunā yo'vacchinnaḥ
pratipādito vyāpāraḥ tadyogitā svātantryamiti saiva kartṛtve hetuḥ tathā ca svavyāpā-
rāpekṣaṃ kāṣṭhādivyāpārabhūtajvalanādyapekṣaṃ kāṣṭhādīni pacantīti vākyaṃ prayujyate ।
tasmādasthnāṃ kartṛtvasambhavāt abādhaḥ sammānānvārambhayoḥ ।</p>
<lg><l>।। 21 ।। kāmyāni tu na vidyante kāmājñānādyathetarasyānu-
cyamānāni ।। 51 ।।</l></lg>
<p><q>atra kāmābhāvepi yajamānasya vṛṣṭirbhavatīti ko'bhiprāyaḥ</q> ? yāvatā
satyeva yajamānasya <q>kāme kāmyamānena phalena bhavitavyam</q> । uttaraṃ---<q>ayamabhi-
prāyaḥ-na kāmanāyāṃ yajamāno'ṅga phalaṃ ca puruṣārthatvāditi prādhānyāt</q> ।
asyārthaḥ-yatra kāmanāyāṃ satyāṃ puruṣasyādhikāraḥ tatrādhikāriṇo'ṅgatā nāsti pradhāna-
tvādadhikāriṇaḥ । kāmanā cādhikāriviśeṣaṇamiti sāpi nāṅgamiti । tataḥ kimi-
tyāha---<q>aṅgābhāvena phalānutpattiḥ</q> । na punaranaṅge'pyupādīyamāne । tena
kāmanāyā vināpi phalena bhāvyam । tasmān nīcaistvādiguṇayuktāt sadomānāt
vṛṣṭyādiphalena bhavitavyaṃ asatyāmapyasyāṃ kāmanāyāmiti yuktam ।</p>
<p><q>kathaṃ tarhyasmin pakṣe ātmanepadam</q> ? asyārthaḥ-ātmanepadaṃ hi
kartṛgāmitāṃ phalasyāpādayati । yadi tu akāme'pi kartari phalaṃ bhavati na tarhi
kartṛgāmitā phalasya । bhogyatayā hi phalasya sambandho nānyathā । uttaraṃ---
<q>uktastāvadayaṃ nyāyaḥ । sthite ca nyāye yathāsambhamātmanepadameva kartṛgā-
mitāṃ phalasyāha</q> kintu adhikāraprāptāṃ dyotayati । tatra yatrādhikārataḥ prāptirasti
tatra bhavati kartṛgāmikriyāphaladyotakatā । yatra na sambhavati tatra mābhūta । 1pravṛttatvā-
ñcāsya <q>jīvadavasthāyāṃ iti siddhaṃ sādhyabhidhānaṃ pāṇineḥ</q> । asyārthaḥ---
yadetat vṛṣṭyādi sadomānaphalamihāsthiyajñe na tat sākṣācchrutam । kintu
<note>1. A prāptatvā</note>
﻿<pb n="350"/>
āśrayasadbhāvena jyotiṣṭomataḥ pravṛttam । jyotiṣṭome ca jīvadavasthāyāṃ kartṛgāmi-
kriyāphalapratipādakamātmanepadaṃ prayuktam । sambhavati ca taditi sādhvabhidhānaṃ
pāṇineḥ ।</p>
<p><q>evaṃ prāpte'bhidhīyate---satyamanaṅgaṃ yajamānaḥ tathāpi kāmanāyāma-
satyāmadhikṛta eva</q> । adhikāre ca sati sādhanatvamadhigamyate karmaṇaḥ, adhikṛtasya
phalaṃ janayituṃ śaknoti nānadhikṛtasyaṃ । <q>kathamanadhikāraḥ ?</q> uttaram <q>kāmitā
hyadhikāre hetuḥ । tadabhāve nādhikāraḥ । tasmiṃścāsati asādhanaṃ karma ।
sādhanābhāvacca phalābhāva kimatrānaṅgacintayā</q> । etadukta bhavati---yadyapyadhi-
kārī nāṅgaṃ tathāpi pradhānasyāpi phalotpattau 1sādhanabhāvāt tadābhāvāt phalābhāva
iti । tasmātphalābhāvānnivṛttiḥ kāmyādīnāṃ sadomānādīnām ।</p>
<p><q>bhāṣye punarātmanepadopanyāso'dhikāralakṣaṇārthaḥ । adhikāravaśenaiva phalā-
bhāvaḥ2 । ātmanepadaṃ tu tadeva dyātayatītyātmanepadopanyāsaḥ</q> ।</p>
<lg><l>।। 21 ।। īhārthāścābhāvāt sūktāvākavat ।। 52 ।।</l></lg>
<p><q>kā punaratra viśeṣāśaṅkā</q> । asyārthaḥ---yathā phalābhāvāt kāmyānāṃ
nivṛttiḥ tathā sūktavākasya phalābhāvāt nivṛttireva yuktā । samādhatte---<q>nanu cārtha-
vādatvamuktam nedaṃ phalamāyurādikam kintu arthavādo'yam</q> । punarākṣipati---
<q>vidhyudeśāśeṣatvenāyuktaṃ tadarthavādatvam</q> । arthavādo hi vidhyuddeśaśeṣo bhavati ।
tadabhāvānnāyamarthavādaḥ । punassamādhatte---<q>anuṣṭhāne'pi protsāhanamarthavadityuktaṃ
catvāri śrṛṅgetyatra</q> । tenānuṣṭhānāvasthāyāmarthavādo'stviti pūrvaḥ pakṣaḥ । rāddhāntastu
asamavāyinyarthe hi evam yathā catvāri śrṛṅageti । iha tu phalatayā samavāyo'rtha-
syopapadyata eva । tathā ca bhāṣyakāreṇa ha(da)ratiryajātiḥ māntravarṇikī devatādikā
vidhiḥ āyurādīni phalānīti darśitam । tasmāt sati phalatve phalābhāvāt
phalapratipādakasūktavākasya pūrvavadatrāpi bādhaḥ ।</p>
<note>1. R sādhanābhāvāt</note>
<note>2. phalabhāvaḥ</note>
﻿<pb n="351"/>
<lg><l>।। 12 ।। syurvā hotṛkāmāḥ ।। 55 ।।</l></lg>
<p><q>nātrādhikāraśśakyate vak‍tum । āyurādīnāmiva kāmānāṃ vidyamā-
natvāt । ṛtvijo hyarkakāminaḥ । tasmādbhavitavyaṃ hotṛkāmaiḥ</q> । yathā
hyāyurādīnāṃ yajamāna eva kāmyādhikārī na tathā hotṛkāmānāṃ ṛtvijāmapyadhi-
kārāt । tena santyeva kāmina iti bhavitavyaṃ hotṛkāmaiḥ ।</p>
<p>evaṃ prāpte <q>atrābhidhīyate</q>---satyamanadhikāro nāsti । viṣayābhāvāttu
nivṛttiḥ । yajamāno hi āśāsyaphalasya viṣayaḥ tadviṣayaphalakāmanā hotṝṇāmadhi-
kāre hetuḥ । na cāsthnāṃ phalaviṣayatā sambhavati, acetanatvāt tena nirviṣayakāmināṃ
adhikāranimittabhāvaṃ hotṛkāmāḥ pratipadyante । tasmādatrāpyadhikārabhāvāddhotṛkāmānāmapi
nivṛttiḥ ।</p>
<p>atra codayati-<q>viṣayādhikārayoḥ kaḥsambandhaḥ ? yena viṣayābhāvādadhi-
kārābhāvaḥ</q> । uttaraṃ---<q>bāḍhamasti sambandhaḥ । na nirviṣayā kāmitā adhi-
kāranimittabhāvaṃ pratipadyate । tasmādatrāpyanadhikāra eva । kimartha tarhi
idamuktaṃ pūrva satyamanadhikāro nāsti viṣayābhāvattu nivṛttiḥ yajamāno
hi viṣaya iti</q> । uttaraṃ---<q>adhikṛtāpekṣamidamuktam</q> । adhikṛtānāṃ hi ṛtvijāṃ
cetanavatāṃ kāmanāyogyānāṃ vidyamānatvābhiprāyeṇānadhikāro nāstītyuktam । paramārtha-
tastu satsvapi kāmayitṛṣu viṣayābhāvānna kāmanā kāmanābhāvādanadhikāra iti ।</p>
<lg><l>।। 23 ।। sarvasvārasya diṣṭagatau samāpanaṃ na vidyate karmaṇo
jīvasaṃyogāt ।। 57 ।।</l></lg>
<p>atra bhāṣyakāra evaṃ cintayati---kiṃ taddiṣṭagatyantaṃ karmotsraṣṭavyaṃ uta samāpa-
nīyameveti । tatra kāraṇasandehamāha---<q>athedānīmidaṃ sandihyate kiṃ yāvaddiṣṭāṃ
gatiṃ na gacchati tāvadevādhikāraḥ । gate tvadhikārabhāvāt karmatyāgaḥ
uta mṛtasyāpyadhikārānuvṛttiriti maraṇādapyupari1 phaleṣvadhikāro'stīti</q> ।
tatra pūrvapakṣavādī pūrvapakṣitavāniti sambandhaḥ । kathā yuktyetyatrāha---<q>na kaścidevaṃ
śāstrādadhikāraṃ pratipadyate mṛtasyāpi mamātrādhikāra iti</q> । tasmāt yāvaddiṣṭāṃ
<note>1. R uparitaneṣvapi</note>
﻿<pb n="352"/>
gatiṃ na gacchati tāvadevedaṃ mayā kartavyamiti śāstrādavagamyate । ata <q>ūrdhva karmaṇo
nivṛttiḥ adhikārābhāvāt kāmyasyeva</q> (phalasyeva) yathā'dhikārābhāvāt kāmyaṃ
phalaṃ na bhavati tathā maraṇāduparitanenāpi karmaṇā na bhavitavyaṃ yadaiva tasya jīvanaṃ tadaiva
tasya karmaṇi kartṛtvamupapadyate kartṛtvaparyantaścādhikāra iti maraṇāduparitaneṣva-
nadhikāraḥ ।</p>
<p><q>rāddhāntastu āparisamāpteradhikārāvagamāt nādhikāranivṛttirava-
sīyate</q> । sāṅge pradhāne'dhikāraḥ pratīyate । <q>nanu mṛtena kartavyamiti pratīyate
mṛtasya kartṛtvānupapattirityuktam</q> । pariharati---<q>kena voktaṃ pratīyata iti ।
kathaṃ tarhi kartavyatoktā</q> । uttaraṃ---<q>jīvata eva sā kartavyatā jīvanneva
maraṇāduparitanānapi padārthānadhikaroti । jīvataiva ca tathā kartavyaṃ
yathā diṣṭāpannasya 1svāmyaṃ prati yata 'dhikāro nivartyate । kathaṃ vā
nivartate ? sambhāravidhāvāt</q> । jīvanneva sambhārasāmagrīmupadiśatīti śāstrāda-
vagamyate ।</p>
<p>yatpunarna sambhavati yājamānaṃ bādhastasyāsambhavādeva yathā'nyeṣāmasambhavatāṃ
jīvatyapi yajamāne । yathā satreṣu parikrayādīnām । sambhārasambharaṇena ca svāmināṃ
kartṛtvamiti nādhikāro nivartate । tadidamuktam---<q>asaṃśayaṃ jīvato mṛtasya ca
na kaścidviśeṣa iti । sambhāra/?/dvāreṇa kartṛtvādubhayoḥ</q> ।</p>
<p><q>yatpunaridamuktaṃ kathamavidyamānasya kartṛtvamiti । atrocyate ।
nāvidyamānatā । śāśvatatvādātmanaḥ tasya ca kartṛtvāt</q> । (yadā)<q>paraṃ mṛte
upāyāsambhavastuvoditaḥ sa sambharaṇopāyena parihṛtaḥ</q> । brāhmaṇāḥ samāpayata
me yajñaṃ iti praiṣasya caivaṃ dṛṣṭārthatopapannā yadi samāpanīyaḥ kratuḥ । anyathā'dṛṣṭārthatā
syāditi samāpanīyaḥ kraturiti sthitam ।</p>
<lg><l>।। 24 ।। gate karmāsthiyajñavat ।। 59 ।।</l></lg>
<p><q>kṛtvācintāprayojanamihānuṣṭhāne upayujyata iti atideśo viṣaya-
sambhavapradarśanārthaḥ</q> । kṛtvācintayā vyutpāditasya nyāyasyānuṣṭhāne phalaṃ darśayitu-
midamuktam ।</p>
<note>1. R ayaṃ pratīto'dhikāro</note>
﻿<pb n="353"/>
<lg><l>।। 25 ।। jīvatyavacanamāyurāśiṣastadarthatvāt ।। 60 ।।</l></lg>
<p><q>idānīṃ yāvaddiṣṭāṃ gatiṃ na gacchati tāvanmaraṇavirodhinīṣu codanāsu
adhikāro vidyate neti cintyate</q> । anena bhāṣyakārasandehe kāraṇasandehaḥ
kṛtaḥ ।</p>
<p><q>tatra maraṇanimittatvādadhikārasya tadvirodhyadhikāro nivartata iti
pūrvaḥ pakṣaḥ</q> ।</p>
<p><q>rāddhāntastu niyatakālatvānmaraṇecchāyāḥ tatpūrvakālīneṣu nādhikāra
virodho'vagamyata iti bādhābhāvaḥ</q> । niyatakālamaraṇārthameva pūrvamāyurāśāsitavya-
miti nāsti virodhaḥ । ato nāyurāśiṣo nivṛttiḥ</p>
<lg><l>।। 26 ।। kriyā syāddharmamātrāṇām ।। 62 ।।</l></lg>
<p>ākṣeptuṃ sandehamanubhāṣate tāvat---<q>dvādaśāhamṛddhikāmā upeyuriti
śrūyate । tatra ṛtuyājyāvaraṇaṃ ātreyahiraṇyadānaṃ ca bhavati na bhavatīti
sandihyate</q> । akṣiti---<q>nanu ca sandeha evāyamayuktaḥ pūrvapakṣābhāvāt ।
nahyadṛṣṭārthasyārthalopaḥ śakyate vak‍tum</q> । asyārthaḥ---adṛṣṭārthemṛtuyājyāvaraṇaṃ
ātreyadānaṃ ca na tayossatrepi dvāralopaḥ śakyate vak‍tum, tatrāpyadṛṣṭasambhavāditi
pūrvapakṣāsambhavāt sandeho na yuktaḥ । samādhatte-<q>satyamevaṃ tathāpi laukikanyāyā-
nusāreṇa yadapyanyasmai dīyate sāma vā prayujyate tatrāpi bhṛtyānāṃ bhavatye
vānatiḥ sādhurudāro'yamiti manvānāḥ sutarāṃ tatkārye yatanta iti lopaṃ
manyate pūrvapakṣavādī</q> । asyārthaḥ---laukikanyāyānusāreṇārthasya lopaṃ manyate pūrva-
pakṣavādī । loke hi yadanyasmai dīyate dānaṃ sāmaprayogaśca tatrāpi bhṛtyānāṃ bhavatyeva
dātāraṃ pratyānatiḥ । tathāhi---bhṛtyāḥ sādhurayaṃ priyaṃvada udāro dānaśīlaśceti
matvā sutarāṃ tasya dāturyajamānasya kārye yatamānā dṛśyante । tataśca parapuruṣavartinorapi
sāmadānayoḥ ṛtvigānatireva prayojanam । na ca satre sāstītyarthalopānnivṛttiḥ
sāmadānayoḥ ।</p>
<p><q>rāddhāntastu---nānuṣaṅgikaṃ śāstraprayojanaṃ bhavitumarhatīti</q> । asyārthaḥ
---anuṣaṅgikī ṛtvigānatiḥ na śāstraprayojanaṃ bhavitumarhatīti na sāmadānayoḥ
﻿<pb n="354"/>
prayojikā bhavitumarhatīti । kintvadṛṣṭameva prayojanam । tadāha---<q>mukhyaśca śāstrārtho-
'dṛṣṭāyaiveti prakṛtau nirūpitam । tasmānna nivṛttiranayoḥ sāmadānayoḥ</q> ।</p>
<lg><l>।। 27 ।। guṇalope ca mukhyasya ।। 63 ।।</l></lg>
<p><q>sahaivāgnihotrahavaṇyā nirvāpaśāstraṃ parisamāpyate</q> । asyārthaḥ-agnihotra-
havaṇyā havīṃṣi nirvapatīti nirvāpaśāstraṃ agnihotrahavaṇyā saha samāpyate । tathāpi
kimityāha---<q>na ca śāstrārthasya vibhāgo vidyate</q> । śāstraikye śāstrārtho'pyekaḥ ।
padārthā hi vibhaktāḥ na tu śāstrārthaḥ । agnihotrahavaṇyā vinā śāstrārtha eva nāstīti
pavamāneṣṭiṣu nirvāpasyākaraṇaṃ manyate pūrvapakṣavādī । kevalo'pi nirvāpaḥ kṛto'pyakṛta
eva aśāstrārthatvāt ।</p>
<p><q>rāddhāntastu satyaṃ yadyupadeśato'nuṣṭhānaṃ syāt । iha tu kāryato'nuṣṭhānaṃ
kāryaikadeśasya ca sambhave tu tattyāgo niṣpramāṇakaḥ</q> । agnihotrahavaṇyā
abhāve'pi tāvat nirvāya/?/sya kāryaṃ sambhavati । na ca sambhavataḥ kāryaikadeśasya tyāge
pramāṇamasti । tattyāge ca tajjanakatayā nirvāpo'pi kartavya eva kāryaprayuktatvādanu-
ṣṭhānasya । yadyupadeśasampādanāyānuṣṭhānaṃ syāt syādapyananuṣṭhānam । iha tu kāryasampā-
danāyaivānuṣṭhānamiti kartavyo nirvāpaḥ । yadi cāgnihotrahavaṇyeva nirvāpena saṃskriyate
tadā saṃskāryābhāve nirvāpasyākaraṇaṃ syāt na ca tadastītyāha---<q>na(nu) cāgnihotraha-
vaṇī saṃskāryā yena</q> tadabhāve kāryāvalopaḥ <q>syāt</q> । nirvāpasya tu nirupyamāṇadravyaṃ
saṃskāryaṃ1 kāryam । <q>alupte ca tasmin kārye na bādhaḥ śakyate vak‍tumiti
sthito nirvāpaḥ</q> ।</p>
<lg><l>।। 28 ।। muṣṭilopāttu saṅkhālāpastadguṇatvātsyāt ।। 64 ।।</l></lg>
<p><q>nanu caturo muṣṭīn nirvapatīti catussaṅkhyā muṣṭayaśca nirvāpe
śrūyate । saptadaśasaṅkhyāśarāvadravyantvodanaparimāṇe</q> । tataśca kathaṃ bhinnaviṣayatayā
virodhābhāvena ubhayamubhayasya bādhakamityāśaṅkyata ityatrāha---<q>atra bhinnaviṣayatvepi
śāstrasya kāryata ekaviṣayatāṃ manvānaḥ ubhayorlopaṃ varṇitavān anyathā hi</q>
<note>1. A haviṣyadravyajoṣaṇaṃ</note>
﻿<pb n="355"/>
<q>anyatarasyāpi lopaḥ kena hetunetyabhiprāyaḥ</q> । asyārthaḥ---yadyapi nirvāpa-
viṣayāt caturo muṣṭīnnirvapatīti śāstrāt saptadaśaśarāvaśāstraṃ odana1 parimāṇavacanaṃ
bhinnaviṣayaṃ tathāpi kāryaparyālocanayā bhavatyevaikaviṣayatvam । tāvatparimāṇanirvāpa-
mantareṇa tāvadodanasyānupapatteḥ2 । tenārthāt tulyārthatāṃ prāpya godohanādineva
puruṣārthena kratvarthasya camasasya saptadaśasaṅkhyāyāḥ śarāvadravyeṇa catussaṅkhyāyāḥ
muṣṭidravyasya ca bādho yuktaḥ । yadi punaḥ kāryataḥ samānaviṣayatā nāśrīyate tadā
anyatarasya bādho rāddhāntābhimato na siddha‍yatīti purvapakṣavādino'bhiprāyaḥ ।</p>
<p><q>rāddhāntastu---śrutistāvadbhinnaviṣayiṇī saptadaśaśarāvaparimāṇaścaruḥ
śrūyate । caturmuṣṭiparimāṇaśca nirvāpaḥ । tatraikakāryatve pramāṇaṃ nāsti</q> ।
asyārthaḥ-yadi saṅkhyādravyayorvaikṛtayoḥ prākṛtasaṅkhyādravyakārye vidhānaṃ syāt
tadā bhavedeva dvābhyāṃ dvayorbādhaḥ samānaviṣayatve ca sati bādhena bhavi tavyam । na ca
samānaviṣayatāsti prākṛtayoḥ saṅkhyādravyayoḥ nirvāpaviṣayatvena vaikṛtayoścaruviṣayatvena
śravaṇāt ।</p>
<p><q>nanu tāvatparimāṇake nirbāpe sati saptadaśaśarāvaparimāṇatā carorna-
siddha‍yatītyuk‍tam</q> । pariharati---<q>evaṃ tarhyārtho bādhaḥ na tu kṛtakṛtyatayā</q> ।
tathāpi kimityatrāha---<q>ārthaścedayaṃ bādhaḥ tadā</q> yāvadarthaṃ bhavitumarhati । yāvataiva
bādhena vinā caroḥ parimāṇaṃ na siddha‍yati tāvadeva bādhitavyam । saṅkhyādravyayo-
ścānyatarabādhenāpyarthaḥ siddha‍yatīti nobhayabādho bhavitumarhati । tāvataivedamadhikaraṇaṃ
samāptam । dvayorbādha iti pūrvapakṣaḥ । anyatarasya bādha iti rāddhāntaḥ ।</p>
<p>sa punaḥ anyatarasya kiṃ muṣṭidravyasya uta saṅkhyāyā iti nyāyāntarametatprati-
pāditam । tatrāpi grahaṇameva mukhyasyetyuk‍tam । yathā ādyasyopādānaṃ antyasya
tyāgaḥ tathā'trāpi pūrvabhāvinyā mukhyabhūtāyāssaṅkhyāyāḥ upādānaṃ jadhanyasya dravyasya
lopaḥ ubhayoḥ saṅkhyādravyayoḥ nirvāpaguṇatvāt । yadi saṅkhyā dravya guṇabhūtā bhavet
tato dravyamevānuruddha‍yeta saṅkhyā ca lupyeta । atra tu bhinnaprātipadikābhidheyā saṅkhyā
nirvāpameva prati guṇabhūtā āruṇyamiva krayaṃ prati ।</p>
<note>1. A parimāṇaviṣayaṃ</note> <note>2. A. syāsiddheḥ</note>
﻿<pb n="356"/>
<lg><l>।। 29 ।। autpattike tu dravyato vikāraḥ
syādakāryatvāt ।। 68 ।।</l></lg>
<p><q>atropapadasthānīyaṃ codakaṃ manvānaḥ pūrvapakṣavādī nājadravyasya bādhaṃ
manyate</q> । asyārthaḥ---yathā aja ṛṣabha ityatra upapadabhūtājaśabdaśravaṇe aja
eva ṛṣabhaḥ parigṛhyate tathehāpi ajopasthāpini codake sati ajasyaiva ṛṣabhasya
grahaṇamiti ajadravyasyānivṛttiḥ । nanu ṛṣabhādiśabdaśravaṇamātreṇa gauḥ pratīyata
iti ajasya codakaprāptasya bādha eva nyāyya ityatrāha---<q>yadi padoccāraṇasamana-
ntarameva godravyaṃ pratīyata</q> iti manyate tadā aja ṛṣabha ityapi prayogo na
syāt parasparamananvayāt yathā ajo gauriti ।</p>
<p>atha śraute'rthe'nanvayāt gauṇo'yamṛṣabhaśabda iti ghaṭata eva prayogo aja
eva ṛṣabha iti tatrāha---<q>na cāyaṃ gauṇa iti śakyate vak‍tum । svārthāpari-
tyāgāt</q> । yo hi svārthaparityāgenānyatra vartate sa gauṇo'gnirmāṇavaka iti । ṛṣabhā-
dayaśca śabdāḥ ajepi vartamānā na svārthaṃmujjhanti yenaiva ca vayaḥ prabhṛtinārthenābhi-
dheyena ṛṣabhādayaḥ śabdā gavi vartaṃnte tenaiva atrāpyaje vartanta iti na ṛṣabhādi-
śabdaśrutivirodhaḥ ajadravye'pi codakaprāpte'nugṛhyamāṇe ityajasyābādhaḥ ।</p>
<p><q>rāddhāntastu upadeśaparisamāptau satyāṃ codakaḥ</q> pravartate । <q>avagate hi
aupadeśike śabdārthe paścāt codakasya pravṛttiḥ tena codakānusāreṇa śabdārtho
na śakyo'nyathākartum</q> । dhenvādayastu śabdāḥ gogataguṇavacanāḥ na guṇamātra-
vacanāḥ । na copadeśakāle dhenvādīnāṃ gorūpasvādhiṣṭhānapratyarthibhūtaṃ kiñcidajādi-
dravyamasti yenādhiṣṭhānāntaragatānāṃ anabhidheyānāmapi guṇānāṃ gauṇamabhidhānaṃ kalpyeta ।
codakassu paścādbhāvī na śabdārthaṃ prathamabhāvinamanyathākartumutsahate । <q>yadi gavā-
dhiṣṭhānaguṇavacanā dhenvādayaśśabdāḥ kathaṃ tarhi aja ṛṣabha</q> iti prayogaḥ? uttaraṃ
---<q>upadeśāparisamāptergauṇaḥ prayogo bhaviṣyati</q> । dvayorapi padayoḥ śrutatvāt
anvayaṃ vinā nopadeśaḥ samāpyate । na ca gauṇatvaṃ vinānvayopapattirastīti gauṇatvā-
dhyavasānam ।</p>
<p><q>kathaṃ punastadarthasambhave gauṇatvam ?</q> uttaraṃ---<q>abhidhānādarśanāt</q> ।
yadi guṇamātrābhidhānaṃ dṛṣṭaṃ loke syāt syādguṇamātravācitvam । na ca tadasti ।
﻿<pb n="357"/>
tasmānna1guṇamātraṃ tasya śabdasyārthaḥ । kathaṃ punarabhidhānādarśanaṃ ? kevalapadaśravaṇe
tanmātrānavagamāt gavādhiṣṭhānaguṇāvagamāt । tasmāt vākyabalena kathañcit gauṇyā
vṛttyā ajādhiṣṭhānaguṇapratipattiḥ vaktavyā । iha tu tathā gogatapratipattau pratyarthibhūtaṃ
nāstīti na śrauto'rthaḥ parityak‍tuṃ śakyate । dhenvādayaścaite śabdāḥ gogatatadguṇaṃ
vadanti na gotvamapi ।</p>
<p>nanu yadi gotvamete śabdā nābhidadhati kathaṃ tarhi viśiṣṭaguṇavacanāḥ ।
ucyate । kiñciddhi svata eva viśiṣṭaṃ vastu yadāśrayabhedena bhinnaṃ tatsvata eva viśiṣṭa-
tvānna viśeṣaṇābhidhānamapekṣate । dhānādayaśca pratyāśrayaṃ bhidyante । tatra gavāśritā ye
payodhānādayaste dhenvādiśabdairabhidhīyanta iti na viśeṣaṇatayā āśrayābhidhānamapekṣante ।
kiñcidvastu svato na viśiṣṭaṃ kevalaviśeṣaṇabalenaiva viśiṣṭatāmāpadyate । tattu viśiṣṭa-
mabhidhīyamānaṃ na viśeṣaṇābhidhānamantareṇa tathā'bhidhātuṃ śakyate yathā gotvādi । iha
ca dhānādyupahitagotvādivacanā dhenvādayaḥ śabdā na bhavanti । dhānādyabhidhānamantareṇa
gotvasya viśiṣṭasyābhidhātumaśakteḥ svato gotvasyābhedāt । viśeṣaṇaviśeṣyābhidhāne
śaktikalpanāgauravat । gavāpekṣadhānādivacanatve tu teṣāṃ svato'bhidhānāt viśeṣaṇābhi-
dhānāpekṣā nāstīti lāghavāt dhānāvācitvameva dhānādiśabdānām । tatra yadyapi
guṇavacanāstathāpi śāstrāntareṇa godravyānupādāne guṇavad‌dravyaparatvena prayujyante ।
tasmāt dravyāntaravidhānāt bādhitamajadravyam ।</p>
<lg><l>।। 30 ।। naimittike tu kāryatvātprakṛteḥ
syāttadāpatteḥ ।। 69 ।।</l></lg>
<p>iha tu yadi guṇavacanaḥ śabda upadeśe śrūyamāṇaḥ pūrvanyāyena svādhiṣṭhāna-
paryanta eva nimittatāṃ pratipadyate । tarhyayamapi ś‍vetaśabdo dravyamātraṃ anapekṣitajāti-
viśeṣa yadadhiṣṭhānaṃ tatparyantatayā svārthaṃ pratyāyayatīti codakena yad dravyaṃ prāpyate
tadbādha eva । sāmānyaṃ hi dravyamātramupadeśārtha iti viśeṣaścodakaprāpto bādhyate ।</p>
<p><q>atrocyate । tvayaivoktaṃ dravyamātrādhiṣṭhānaṃ svārthaṃ ś‍vetaśabdaḥ pratyā-
yayatīti</q> । tataḥ kimityāha---<q>tarhi[na]viśeṣamavagamayati, nādhiṣṭhāna</q>-
<note>1. R guṇapratipatti</note>
﻿<pb n="358"/>
<q>viśeṣamavaga</q>mayati । viśeṣe'navagate viśeṣāntaranivṛttirdurbhaṇā virodhābhāvāt ।
yadi bhinnamadhiṣṭhānaviśeṣaṃ śvetaśabdo'vagamayet tadā codakaprāptena saha virodhaḥ
syāt । na caitadasti 1tasmādabādhaḥ codakasyeti yuktam ।</p>
<lg><l>।। 31 ।। vipratiṣedhe tadvacanāt prākṛtaguṇalopaḥ syāt tena ca
karmasaṃyogāt ।। 70 ।।</l></lg>
<p><q>atra bhāṣyakāraḥ khadirādīnāmeva bādhābādhau cintayati</q> । tatra
yāvaduktagrāhiṇaḥ kasyacit tanmātrabuddhirmābhūditi tulyanyāyatayā sarveṣāmeva yūpo-
tpattyarthānāṃ2 dravyāṇāṃ saṃskārāṇāṃ codāharaṇatāmāha---<q>khalevālī</q> yūpo bhavatītyatra
saṃśayaḥ---kiṃ yūpotpattyarthā dharmāḥ sādyaskre kartavyā neti । <q>kathaṃ kartavyāḥ kathaṃ
vā na kartavyā iti</q> ।</p>
<p>uttaraṃ---<q>yadi luptārthāstadā na kartavyāḥ athāluptārthāḥ kartavyāḥ</q> ।
yadyatra yūpo bādhitastadā na kartavyāḥ yūpotpattyarthatvāt । atha na bādhitastadā
kartavyāḥ । <q>kathaṃ punarlopālopāvarthasya</q> ? uttaraṃ---<q>yūpabādhābādhasandehāt ।
yūpasyaiva bādhābādhau kathaṃ sandihyete</q> । uttaraṃ-<q>vacanavyaktibhedāt sandehaḥ
yadā'yaṃ vacanavyaktiḥ yā khalevālī sā yūpo bhavatīti tadā'rthalopaḥ</q> ।
tadā khalevālī yūpakārye vihitā bhavati । tataśca tayaiva yūpakārye kṛte
yūpo lupyeta । atha yūpaḥ khalevālī bhavatītyucyate tadā aluptārthatvāt pravṛttirdharmāṇāṃ,
tadāhi sato yūpasya khalevālītvaṃ vidhīyate । kiṃ punaratra yuktam ? pūrvapakṣaṃ
parigṛhṇāti-<q>yūpaḥ khalevālī kartavya iti vākyārtho yuktaḥ</q> । kā punatra
yuktiḥ ? śrauto yūpaśabdaḥ samarthito bhavati codakaśca na pīḍitaḥ ।</p>
<p><q>nanvasmin pakṣe khalevālīśabdaḥ śrautamarthaṃ tyājitaḥ</q> । kuta ityāha
<q>khalevālīśabdo hi kāṣṭhavacanaḥ</q> khalevārayatīti vyutpattyā yaugikaḥ khalevālī-
śabdo medhikāṣṭhamāha, na punaḥ khalevāraṇakriyāmātram । tathāpi kimityāha---
<q>na ca nirjñātakāṣṭhe yūpe kāṣṭhāntaraṃ vidhātuṃ śakyate</q> । asyārthaḥ---nirjñātaṃ
<note>1. R tasmādapīḍāco</note> 
<note>2. A apūrvotyattyarthānāṃ</note>
﻿<pb n="359"/>
kāṣṭhaṃ khadirādi yasya sa nirjñātakāṣṭho yūpastatra kāṣṭhāntaraṃ vidhātuṃ na śakyate ।
khadirādikāṣṭhaṃ[kāṣṭhā]ntaraṃ bhavatīti vidhātuṃ na śakyate । tasmāt kāṣṭhātmake yūpe
khale vāraṇakriyā kartavyā । yūpaḥ khalevālī kartavyaḥ । yūpe khalevāraṇakriyā
saṃskārārthā kartavyā iti । tataśca śrautasya dravyasya hānaṃ kriyāyāśca vidhānaṃ lakṣaṇayā
yathā pācakaśabde pacikriyāmātrapare ।</p>
<p><q>athā'yamabhiprāyaḥ yadi svārthepi(yūpaḥ) khalevālī sambhavati tasmi-
nnarthe śrautavidhānamupapadyata eveti</q> । asyārthaḥ---yadi kāṣṭhāntaramayīṃ khalevālī
māśritya vidhānamucyate tadā śakyavidhānaṃ syāt । yadi tu khādirīṃ khalevālī-
māśritya yūpe khalevālī vidhirāśrīyate tadā nāsti virodha iti śrautārthavidhāname-
vetyabhiprāyaḥ pūrvapakṣiṇaḥ । ākṣeptā dūṣayati---<q>sutarāṃ tarhi vidhānānupapattiḥ ।
prāptatvātsvadirasya</q> । khadiratā prāptaiva na viṃdheyā । ekagranthena sa eva pūrvapakṣiṇā
śaṅkāmāha---<q>atha khalevāraṇasaṃskṛtaṃ tadvidhīyata ityucyate । yadyapi khadirataḥ
prāptatvānna vidheyā tathāpi khalevāraṇasaṃskṛtatayā vidhīyate</q> । dūṣayati---
<q>saiva tarhī lakṣaṇā khalevālīśabdasya kāṣṭhavacanasya khalevāraṇasaṃskṛta-
paratvāt</q> । evamākṣipte pūrvapakṣe pūrvapakṣī vadati---<q>evaṃ tarhi yaścobhayossamo doṣo
na tamekaścodyo bhavati</q> । tathāhi---viparītāyāmapi siddhāntavacanavyaktau yūpaśabdo
lakṣaṇayā varṇanīyaḥ । punarākṣeptā āha---<q>kastarhi tava pūrvapakṣiṇo viśeṣahetuḥ</q> ।
pūrvapakṣī vadati---<q>ayamasti viśeṣahetuḥ khalevālī yūpo bhavatītyucyamāne</q>-yūpa-
śabdo dharmān lakṣayati, na kāryaṃ, kārye hi lakṣyamāṇe khalevālī vidheyā । tasyāṃ ca
vidhīyamānāyāṃ vyavahitaḥ sambandhaḥ syāt yūpakārye khalevālī bhavatīti yūpaśabdāt
vyavahito bhavati itiśabdaḥ khalevālīśabdena sambandhanīyaḥ । bhavatu dharmalakṣaṇā
tathāpi kimityatrāha---<q>te ca dharmāḥ khalevālyāṃ vidhīyamānāḥ tatsaṃskārakā
eva prāp‍nuvanti</q> khalevālīsaṃskārakā ityarthaḥ । tataśca prakaraṇe khalevālyā asambhavāt
prakaraṇabādhaḥ adhikārāntarakalpanā adṛṣṭakalpanā cetyayameva pakṣo nyāyyaḥ yūpaḥ
khalevālī bhavatīti ।</p>
<p><q>evaṃ prāpte'bhidhīyate</q>---avyavadhānāt khalevālī yūpo bhavatīti vākyārthaḥ
na punaryūpaḥ khalevālī bhavatīti ।</p>
﻿<pb n="360"/>
<p><q>nanvevaṃ sati yūpaśabdo lakṣaṇayetyuktam</q> । pariharati---<q>parihṛtamidaṃ
codyaṃ pūrvapakṣiṇaiva yaścobhayordoṣa iti vadatā</q> । yasmāt pūrvapakṣe'pi khalevālī-
śabdo lakṣaṇayā varṇitaḥ ।</p>
<p><q>nanu cādhikārāntarakalpanādayo doṣāḥ</q> । pariharati---<q>dharmalakṣaṇāyāṃ
hyamī doṣāḥ । iha tu kāryaṃ lakṣayati yūpaśabdaḥ</q> । kimiti dharmāneva na
lakṣayatītyatrāha---<q>doṣaparihārāyaivādhikārāntarādidoṣaparihārārthaṃ kāryalakṣaṇā na
dharmalakṣaṇā ।</p>
<p>nanu caivaṃ sati khalevālī bhavatinā sambadhyate [vidhe] yatvāt । kārye hi
khalevālī vidheyā na khalevālyāṃ kāryaṃ tadāha---<q>na yūpaḥ khalevālyāṃ vidheyaḥ
lakṣaṇatvāt uddeśyatvāt</q> । tataśca sa eva vyavahitasambandhaḥ । kathamavyavadhānādi-
tyuktam ? <q>ucyate । kathaṃ vā yūpo bhavatīti</q> kārye hi lakṣyamāṇe na prathamāntatayā
sambandho ghaṭate । na hi bhavati khalevālī yūpakāryaṃ bhavatīti । kintu khalevālī
yūpakārye bhavatīti ।</p>
<p><q>atrocyate---khalevālīviśiṣṭo</q> yūpārthaścodyate । <q>kimidaṃ khalevālī
viśiṣṭo yūpārthaścodyata iti</q> । uttaraṃ---<q>idamidaṃ</q>, yathā dadhnā juhotīti dadhyanu-
rak‍tahomavidhānaṃ evaṃ khalevālyānurak‍tayūpakāryavidhānaṃ bhāvārthaviṣayo vidhiriti bhāvārthā-
tmakaṃ yūpakāryameva khalevālīviśiṣṭaṃ vidhīyata iti na vyavahitānvayaḥ । khalevālī
yūpo bhavatītyartho'sya vākyasya । kuto'yamartho'syetyatrāha---<q>bhavatiyogādyūpasya</q> ।
kathaṃ yūpatīti śabda ityatrāha---yathā śvatigardabhati iti sarvaprātipadikebhya ityeke
ityācāre kvip । evaṃ ca prathamāntaśabdo'pyupapannaḥ । yūpaśabdo'yaṃ gauṇo yūpasadṛśe
vartate । tenāyamarthaḥ---khale vālī yūpasadṛśī bhavatīti । kāryanibandhanaṃ ca sādṛśya-
mucyate । tataśca khalevālyanuraktaḥ yūpaḥ kāryaṃ yadi vidhīyate tadā kathamida-
mucyate yūpakārye khalevālī vidhīyata iti । tatrāha---<q>yāvadaprāptaṃ ca vihitaṃ
bhavati</q> prāptāprāptavivekena khalevālīvidhirucyata iti na prakaraṇabādhādayo doṣāḥ ।
nāpi vyavadhānam । ato luptadvārāṇāṃ khadirādīnāṃ yūpotpattyarthānāmaprāptiḥ ।</p>
<p>atha kasmāt yūpa eva khalevālīkṛtye na vyāpāryate । tathāhi na yūpārthoṃ
bāvito bhavati khalevālyā ca yūpakārya kṛtaṃ bhaviṣyatīti । kuto yūpasyāprāptirityatrāha
﻿<pb n="361"/>
---<q>ākṣiptaviśeṣābhidhānāt khalevālīśabdasya dhenuvat</q> । asyārthaḥ---yathā
dhenuśabdo dravyaparyanto na guṇamātraparyavasāyī tathā khalevālīśabdo'pyākṣiptadravya-
viśeṣavacano na khalevāraṇakriyāmātravacanaḥ । tatra yadi yūpa eva khalevālīkṛtye
vyāpāryaṃte tadā yūpasaṃskārāya khalevāraṇakriyāmātravidhirāpadyate tatra ca lakṣaṇādoṣaḥ ।
tasmādyūpabādhenaiva śrautārthānugraha iti ।</p>
<lg><l>।। 31 ।। pareṣāṃ pratiṣedhaḥ syāt ।। 71 ।।</l></lg>
<p>khadirādayastāvadākṣiptaviśeṣavacanatvānnivṛttā ityuk‍tam dravyāntaravidhāne dravyā-
ntaranivṛtteḥ । <q>idānīṃ takṣaṇādayaścintyante kiṃ khalevālyāṃ kartavyā neti ।
tatra pūrvapakṣavādī upadeśāvirodhāt kartavyā iti manyate</q> । khalevālyāṃ
yūpakāryaṃ kartavyamiti yo'yamupadeśārthaḥ asau takṣaṇādiṣu kriyamāṇeṣvapi na viruddha‍yata
iti kartavyāstakṣaṇādayaḥ na hyatropadeśena virodhaḥ khadirādīnāmiva ।</p>
<p><q>nanu kāryaṃ nāsti takṣaṇādīnāṃ kimatrāvirodhaḥ kariṣyati</q> । joṣaṇa-
chedane tāvat joṣitāyāṃ chinnāyāṃ ca khalevālyāṃ luptakārye । takṣaṇamapi khale-
vālīvirodhādavidyamānakāryaṃ kimatrāvirodhaḥ kariṣyati । uttaraṃ---<q>tadeva tu kāryama-
virodhe sati nivṛttamiti na śakyate vak‍tumityabhiprāyaḥ</q> । ayamabhiprāyaḥ---
svarūpatastāvadvirodho nāsti । tenāvirodhe sati kartavyatayā pratibhāsamānānāmeṣāṃ
kāryaṃ kalpayitavyam । tenādṛṣṭārthe na punarapi joṣaṇachedane kariṣyete adṛṣṭārthaṃ ca
takṣaṇamiti । atrocyate । <q>dṛṣṭakāryatvāt tasya khalevālyāṃ cāśakyatvāt na
kāryāntarākāṅkṣā</q> । asyārthaḥ---klṛptakāryāṇāṃ prakṛtitaḥ prāptānāṃ tadeva kāryaṃ
pratibhātīti na kāryāntarākāṅakṣāsti yenāvirodhena kāryāntaraṃ kalpyeta । tasmānna
kāryāvirodhamātreṇa kāryāstitvaṃ śakyate vak‍tum । prākṛtaṃ ca kāryaṃ yattadeṣāṃ luptam ।
yadā caiṣāṃ prākṛtameva kāryaṃ tadā prakṛtau yūpotpattyarthatvāt ihāpi yūpotpattyarthairevai-
tairbhavitavyam । na cātra yūpena prayojanaṃ ayūpasya tatkārye vidhānāt khalevālyā yūpasya
ca bhinnatvāt । tataśca kāryābhāvānna kāryāstakṣaṇādayaḥ । tadāha-<q>kiñca yūpo-
tpattyarthāstakṣaṇādaya iti prakṛtāvuktam । ayūpaścāyaṃ niyojane vihita
iti na takṣaṇādayo bhavitumarhanti joṣaṇādayaśca kṛtatvānna kartavyā iti
pradarśitam</q> ।</p>
﻿<pb n="362"/>
<lg><l>।। 32 ।। arthābhāve saṃskāratvaṃ syāt ।। 73 ।।</l></lg>
<p><q>kṛtatvāt kāryasya kāryāntarākāṅkṣā nāstīti pūrvaḥ pakṣaḥ</q> । adbhi-
rava secanādibhiḥ kṛtaṃ tatkāryamiti punaḥ kāryamaparaṃ nākāṅkṣate । tena nivṛttireṣāmiti
pūrvaḥ pakṣaḥ । <q>satyaṃ yadi dṛṣṭameva kāryaṃ na syāt</q> । dṛṣṭe <q>punaḥ kārye kṛta-
mityeva nāsti khalevāraṇaśithilīkṛtāyāṃ khalevālyām</q> । 1asti ca
dārḍhyāpādanaṃ kāryamiti kṛtakāryatā nāsti kṛtasyāpyananuvartanāt । <q>tasmādaluptārthānāṃ
teṣāmabādhaḥ</q> ।</p>
<lg><l>।। 33 ।। arthena ca viparyāse tādarthyāt tattvameva syāt ।। 74 ।।</l></lg>
<p><q>iha pūrvavādī kramapadārtho'pi bādhyata iti manyate</q> । asyārthaḥ---
prakṛtau pākātpūrvamavaghātaḥ iha pākottarakālatā'vaghātasya syāditi kramabādhaḥ । tena
krame bādhite'vaghāto'pi bādhyata iti manyate pūrvapakṣavādī ।</p>
<p><q>nanu cāgnihotrahavaṇyā nirvapatīti na guṇānurodhena pradhānaṃ bādhyata
iti sthitameva । guṇaśca kramaḥ padārthāḥ pradhānabhūtāḥ । tena 2guṇabādhepi
pradhānaṃ kartavyameva kāryataścātra prāptirityuk‍tam</q> । tasya ca tuṣakaṇavimoka-
lakṣaṇasya ca kāryasya darśanādalopo'rthasyeti yuk‍tamevāvaghātānuṣṭhānam । <q>tasmāt
gatārthamevedaṃ pratibhāti uk‍tatvān‍nyāyasya</q> ।</p>
<p>atrocyate---<q>vidhivitānamātraṃ krama ityuk‍tam । na kramo nāmāgni-
hotrahavaṇīvat kaścidva‍yatirik‍to yasya pṛthagbādhaṃ varṇayāmaḥ</q> । tasmādvitānā-
nyatve padārthabādha aivati pūrvapakṣaḥ ।</p>
<p>yadi hi svatantraḥ padārthakramaḥ syāt tadā tadabhāve padārthasvarūpānapāyāt
kriyetaivānuṣṭhānam । vitānastu padārthasya svarūpānupraviṣṭaḥ padārthā eva vitatāḥ
pratīyanta iti tadabhāve padārthasvarūpasyāpyabhāva iti kramabādhe padārtho'pi yathā-
codito bādhyate ।</p>
<note>1. R. astye va</note>
<note>2. R. guṇābhāvepi</note>
﻿<pb n="363"/>
<p><q>rāddhāntastu---kāryadarśane sati prayuktaṃ bādhituṃ[na]śakyate</q> । tuṣakaṇa-
vimocanasya kāryasya sambhavādavaghāto na śakyate bādhitum । yadi kāryaprayuk‍to-
'vaghāto na bādhyate <q>kasya tarhi bādhaḥ ?</q> uttaraṃ---<q>anuṣṭhānābhyāsasyeti
vadāmaḥ</q> । prakṛtai triḥphalīkaraṇavidhānāt sābhyāso'vadhātaḥ । iha dhānāsvabhyāse
tasmin kriyamāṇe sak‍tavo bhaveyuḥ tena svarūpavirodhādavaghātasyābhyāso bādhyate ।
sakṛdavadhātastu kriyate tāvanmātreṇa yāvattuṣakaṇavimocanaṃ tāvadeva kāryaṃ kriyate ।
sa cābhyāso'rthaprayuk‍tatvāt guṇa iti śakyate vak‍tuṃ avaghātābhyāsamantareṇa samyak
taṇḍulanirvṛttyabhāvāt arthākṣipto'vaghātābhyāsa iti guṇatvādbādhyate ।</p>
<p><q>kaḥpunarayaṃ vyatikramo bhāṣyakāreṇocyate</p> ? yadi vyatikramaḥ
tadā pūrvoktanyāyenāvadhātasyāpi bādhaḥ prāp‍noti । uttaraṃ---<q>śrutadravyābhiprāyeṇa
taducyate</q> । yacchrutaṃ dhānādravyaṃ tadabhiprāyeṇedamucyate । prakṛtau pākātprāgavaghātaḥ
kriyate । iha tu pākottarakālamiti vyatikramo bhaṇyate ।</p>
<p>paramārthatastu vyatikrama evāyaṃ na bhavati yadeva dravyaṃ śrutaṃ tasyaiva nirvāpa-
prokṣaṇānantaramavaghātaḥ । iha ca na pūrvāvasthā dhānānāṃ śrutā kintu dhānāvasthaiva ।
tadāha---<q>aśrutā tu pūrvāvasthā pradhānānām । tasmātsūktaṃ dhānāsvavahantiḥ
kartavya iti</q> ।</p>
<p>iti ṛjuvimalāyāṃ pañcikāyāṃ</p>
<p>daśamasya dvitīyaḥ pādaḥ ।।</p>
﻿<pb n="364"/>
<p><q>ṛjuvimalāyāṃ</q></p>
<p><q>।। daśamādhyāyasya tṛtīyaḥ pādaḥ ।।</q></p>
<p>।। 1 ।। vikṛtau śabdavattvātpradhānasya guṇānāmadhikotpattiḥ
sannidhānāt ।। 1 ।।</p>
<p>atra bhāṣyakāreṇa yāsu vikṛtiṣu prākṛteṣvaṅgeṣu guṇavidhayaḥ tā udāhṛtāḥ ।
tatra yathāśrutamātragrāhī kaścit tanmātrameva māgrahīt ityāha---<q>upadeśavidhāna-
yuktāni sarvāṇyeva vaikṛtānyudāharaṇāni</q> । rāddhānte nāmno'pyanekārthakalpanā
syādityabhyuccayopapattyarthaṃ bhāṣyakāreṇodāharaṇaviśeṣaḥ parigṛhītaḥ ।</p>
<p><q>kaḥpunaratra pūrvapakṣavādino'bhiprāyaḥ ?</q> uttaraṃ---<q>ayamabhiprāyaḥ-
kāryataś‍codakaprāptiḥ</q> । tathāpi kimityāha---<q>kāryataś‍cet tadā tatprāp‍tyaiva
nirākāṅkṣaṃ pradhānam</q> । kāryato hi karaṇopakāralakṣaṇāt yā prāptiḥ sā upakāra-
janakatayaiva । tataścopakārajanakapadārthaprāp‍tyaiva nirākāṅkṣaṃ pradhānaṃ, nirākāṅkṣe ca
tasmin vihitasyāpi guṇasya pradhānavidhinā sambandhābhāvāt ananuṣṭhānāpattiḥ1,
guṇavidhyabhāve cānarthakatvaṃ vākyasya । na ca guṇe'dhikārāntarakalpanā sambhavati
prakṛtādhikāraikyāvagamāt । tasmāt guṇavidhyasambhavāt karmāntarāṇyevaitānīti yuktam ।</p>
<p>atra codayati---<q>karmāntarakalpanāyāṃ vā kathaṃ codakasya nirodhaḥ
asati ca nirodhe'rthavattā durbhaṇaiva । tasmāt karmāntaravādināpi pradhāna-
sambandhe samādhirvaktavyaḥ</q> । ucyate । <q>ayamasti samādhiḥ । pradhānaṃ hi vṛttyu-
pāyāpekṣam । yāvadupadeśavidhānanivṛttaṃ prākṛtamupāyamālocayati tāvada-
trāpi prakṛtivadupadeśa evāstīti na paropadeśanibandhanamupāyamapekṣate</q> ।
asyārthaḥ---karmāntaravidhipakṣe niyogaikyena pratipannakāryānupraveśānāṃ prākṛtetikarta-
vyatāsvīkāreṇa nirapekṣatayā aupadeśikānāmanupraveśabādho mābhūditi codako
nāṅgīkriyate । <q>kintu darvihomanyāyena yāvacchrutairupakāraḥ kalpyate; guṇa-
vidhau punaḥ kāryābhinirvṛtternāyaṃ parihārassambhavati</q> ।</p>
<note>1. R āyatteḥ</note>
﻿<pb n="365"/>
<p>asyārthaḥ---guṇavidhipakṣe svāśrayatayā prakṛtapadārthatayā prākṛtapadārthagrahaṇamanu-
mantavyam । tataśca prākṛtenaiva padārthavargeṇa nirākāṅkṣatayā punargaṇānupraveśo na
sambhavati ityukto viśeṣaḥ । prāgeva prayājādayaśca śabdāḥ sphuṭe karmāntaratve prakṛtāviva
bahūnāṃ vācakā ihāpi bhavitumarhanti anekārthatvābhyupagamāt । yathā eka eva
prayājaśabdaḥ prakṛtau bahūnāṃ samidādīnāṃ vācakaḥ tathā'mīṣāmapi karmāntarāṇāmutpadya-
mānānāṃ vācakaḥ prayogabalenānekārthatvāt ।</p>
<p><q>evaṃ prāp‍te'bhidhīyate-satyaṃ kāryataḥ kāraṇopakāralakṣaṇāt prākṛtānāṃ
padārthānāṃ atideśo vikṛtyapūrvatādarthyenābhisambandhaḥ, satyaṃ ca nirjñātopā-
yatvāt nairākāṅkṣyam । niyogaikyamapi tu sannidhānānnaivāpanhotuṃ śakyate</q>
1prakṛtivadeva । yathā prakṛtau sannidhānamātreṇāṅgānāṃ pradhānānāṃ ca eka eva niyogaḥ
sādhyo'bhyupeyate tathā vikṛtāvapi tāvattathaiva pratīyate tadaikyāccādhikāṅgopasaṃhāro na
niṣpramāṇakaḥ niyogaikye'vagate yathopadiṣṭāṅgānāmeva prākṛtopakāraṃ prati janakatā
parikalpyate । asati hyupadeśe prākṛtenaiva padārthajātena tasyopakārasyehāpi siddhira-
vasīyate prakṛtiklṛptamevopakārasādhanaṃ vaikṛto vidhiranumanyate । upadiṣṭeṣvadhikeṣvaṅgeṣu
tadanupraveśasiddha‍yarthaṃ teṣāmapi tadupakārajananānupraveśaḥ kalpyate । na ca śaṅka‍yaṃ
codaka eva na pravartiṣyata iti, niyamānavāpteḥ । bhavanti cātra gāthāḥ---</p>
<lg><l>niyamānavāptivikalo liṅgabalopa(hitaṃ)sthitaṃ vidhiḥ prathamam ।</l>
<l>upakāraṃ parakīyaṃ svīkurute tāvaditi siddham ।। 1 ।।</l></lg>
<lg><l>upakārajanakabhūtaḥ padārthavargo vivakṣitaḥ prakṛtau ।</l>
<l>tādarthyamātreṇa prakārataḥ sannidhimupaiti vikṛtau ।। 2 ।।</l></lg>
<lg><l>upadeśanipatitāḥ śrūyante katipaye ca ye dharmāḥ ।</l>
<l>2te niyogaikyavaśāt tādarthyaṃ tatra gacchanti ।। 3 ।।</l></lg>
<lg><l>prākṛtapadārtharāśeḥ vaikṛtamupade(śikīṃ)śaḍhaukitaṃ tu tataḥ ।</l>
<l>vidhirupakārajanane sahāyabhāvena kalpayati ।। 4 ।।</l></lg>
<note>1. R prakṛtivadekavadeva</note>
<note>2. A. tepi niyo</note>
﻿<pb n="366"/>
<p>nanu guṇavidhau vākyena vidhānaṃ, karmavidhau tu śrutyetyatrāha-<q>na ca guṇe karmaṇi
viniyogasya kaścidviśeṣaḥ । guṇavidhāvapi bhāvārthaviṣaya eva vidhirityuktaṃ
yataḥ । ato guṇavidhi1sarūpeṣu vākyeṣu sambhavatpadārtheṣu na viśiṣṭavidhānaṃ
vidhigauravāpādakaṃ ātmānaṃ labhate</q> । codakāccoktaḥ sambhavaḥ । <q>tasmādguṇa-
vidhānānyevaitānīti yuktam । śeṣaṃ sanidarśanamuktam</q> ।</p>
<lg><l>।। 2 ।। hiraṇyagarme pūrvasya mantraliṅgāt ।। 13 ।।</l></lg>
<p><q>liṅgāt prakāśanasāmarthyātmakāt pūrvasyaivādhārasya mantravidhiriti
pūrvapakṣavādī manyate । anyathā hi adṛṣṭārtho mantraḥ syāt । indraprakāśa-
nāsāmarthyāt</q> । dvitīye ādhāre etasyaiva viniyogābhyupagame dṛṣṭārtho mantraḥ syāt ।
<quote>‘ūrdhvo adhvara’</quote> iti mantrāntarasya codakaprāptasya bādhaśca na kalpito bhavati ।
<q>atatkāryakaraṇenābhyupagatena tatkāryakaraṇe tvabhyupagamyamāne mantrāntareṇa
mantrāntarasya bādhaḥ syāt</q> ।</p>
<p><q>evaṃ prāpte abhidhīyate । na kāryāntarakalpanā sambhavati । upāyā-
ntaramātravidhānopakṣīṇatvādupadeśasya</q> । asyārthaḥ-dvitīya ādhāre mantrakāryaṃ
klṛptamasti pūrvasmiṃścādhāre mantrāntarakāryaṃ kalpayitavyam । na ca kalpanāyāṃ pramāṇa-
masti mantrāntaravidhimātreṇopadeśasyopapatteḥ mantrasya cendrābhidhānepi tulyatvāt ।
<q>darśitaṃ ca bhāṣyakāreṇa tulyatvaṃ ca । tasmāduttarasyaiva mantrāntaravidhiriti
sūk‍tam</q> ।</p>
<lg><l>।। 3 ।। saṃskare tu kriyāntaraṃ tasya vidhāyakatvāt ।। 18 ।।</l></lg>
<p><q>nanu ca ekādaśa prayājān yajatītyanenaiva gatam । guṇavidhau
sambhavati na viśiṣṭavidhānaṃ sambhavatīti</q> । asyārthaḥ---prākṛtayorevāsādananiyo-
janayorutkaraparidhilakṣaṇaguṇavidhānena vākyayorupapannatvāt na viśiṣṭavidhānaṃ yuk‍ta-
māśrayitum । samādhatte---<q>satyametadevaṃ aśakyatvāttu punarāśaṅkyate</q> yathāvagata-
svarūpayorutkaraparidhyoruttuṅgatīkṣṇāgrakṛśayoḥ prākṛtamāsādanaṃ niyojanaṃ ca dṛṣṭārthaṃ-
maśakyamiti adṛṣṭārthaṃ karmāntaravidhānamiti punarāśaṅkā । tadāha---<q>nāsādana</q>-
<note>1. svarūpeṣu</note>
﻿<pb n="367"/>
<q>niyojane prākṛte dṛṣṭārthe tūtkaraparidhyoḥ</q> tuṅgatīkṣṇāgrakṛśayoḥ sambhavata ityabhi-
prāyaḥ । etacca guṇavidhāvapi vākyabhedo nāstītyabhyupagamyaiva pūrvakṣitam ।</p>
<p><q>rāddhāntastu---yāvacchakyaṃ niyogārtho'nuṣṭheyaḥ</q> । asyārthaḥ---prākṛta-
yoreva guṇavidhirastu । tatra yacchakyaṃ tadanuṣṭhāsyate tatra tuṅgāgratā kṛśatā ca
aśakyeti nāpekṣyate pṛthvagratā sthavimā ca kalpayiṣyate yathā bhaviṣyati śak‍tiḥ ।
tadāha---<q>[sa] ca pṛthvagrakaraṇenotkarasya sthavimnā ca paridheḥ niyogārtho
'nuṣṭhāsyate</q> । ato nādṛṣṭaprayojanakalpanā yuk‍tā, kartavyatāniṣṭhatvānniyogāvagateḥ ।
kartavyatāniṣṭho hi niyogo na prayojananiṣṭhaḥ । tena prayojanāntarakalpanā nāsti ।
klṛptakāryāśrayaṇepi anuṣṭhānopapatteḥ । tasmādatrāpi guṇavidhireva nyāyyaḥ ।</p>
<p>evaṃ samāpte'dhikaraṇe kṛtvācintāmuddhāṭayati---<q>viśiṣṭānuvādādi cātra
nāśaṅkanīyam</q> । nirjñātakāryaviṣayatvādevamāderupadeśasya viśiṣṭavidhānepyadoṣaḥ ।
<q>yadyapyanekaguṇaśravaṇāt nāsādananiyojanāntaravidhiḥ tathāpi prākṛtakārye
vidhānānna doṣaḥ phalasya tulyatvāt</q> । guṇavidhau yādṛśaṃ phalaṃ tādṛśameva viśiṣṭa-
vidhāvapi । sarvatra cedamuk‍tam ।</p>
<lg><l>।। 4 ।। ṣaṅ‍‍bhirdīkṣayatīti tāsāṃ mantravikāraḥ
śrutisaṃyogāt ।। 23 ।।</l></lg>
<p><q>atra pūrvaḥ pakṣaḥ vaikṛtāstāvanmantrāḥ prākṛtakārya eva viniyuktāḥ
śarā iva barhiṣāṃ kārye । ataḥ kāryāpahārāt prākṛtānāṃ nivṛttiḥ</q> ।</p>
<p>nanu homānāmabhyāsāt prākṛtā vaikṛtāśca mantrāḥ samuccīyanta ityatrāha---
<q>na cābhyāse kāryāntaraṃ mantrāṇāṃ sambhavati homānāmabhyāsepi</q> mantrāṇāṃ
kāryāntaraṃ nāsti kāryānyatve hi abhyāsānupapa(ttiḥ)tteḥ tathābhūtasyaiva punaranuṣṭhāna-
mabhyāsaḥ । mantrakāryabhede ca na tathābhūtatvaṃ ekatve ca kāryasya tasminneva mantrāntara-
vidhānam । tasmādvādho nyāyyaḥ ।</p>
<p><q>rāddhāntastu satyaṃ prākṛtakārye vidhānaṃ kṛtatvāttu kāryasya na mantrā-
bhyāsaṃ nyāyyaṃ manyāmahe</q> । sakṛdupadiṣṭaiḥ kārye kṛte'rthavattā tadupadeśasya jāteti
na mantrābhyāso yuk‍taḥ kāryābhyāsepi । <q>nanu tasminneva kārye satyabhyāsa upa</q>-
﻿<pb n="368"/>
<q>padyate na kāryāntare;</q> pariharati---<q>etadapi satyaṃ na kāryāntare satyabhyāsa
iti । kimiti tarhyanabhyāso mantrāṇām</q> । kāryavanmantrābhyāso'pi 1nyāyya
iti bhāvaḥ । uttaraṃ---<q>kṛtaṃ tadupadeśeneti vadāmaḥ</q> । asyārthaḥ---mantropadeśena
mantrānuṣṭhānaṃ kṛtam । akṛte ca tasmin mantrābhyāse na pramāṇamasti । <q>upadeśa-
sampattyartho hyatra kāryayogo vaikṛtānām । na kāryataḥ kāryayogaḥ</q> । kārya-
mastītyetāvatā kāryaṃ na kartavyam kintūpadeśasampattaye । tasmāt sakṛtkaraṇenaivo-
padeśaḥ sampanna ityabhyāsāntare bādhāyālaṃ bhavitumarhati । yadi punaḥ kāryata eva
kāryaṃ syāt tadā kāryasya vidyamānatvāt mantraprāpteḥ prākṛtabādha eva syāt । na
caitadasti tadāha---<q>kāryatastu bādha eva । na cāyaṃ kāryata ityuktam ।
tasmātsamuccayaḥ । śeṣamuktam</q> ।</p>
<lg><l>।। 5 ।। agna‍yādheyasya naimittike guṇavikāre dakṣiṇādānamadhikaṃ
syādvākyasaṃyogāt ।। 30 ।।</l></lg>
<p><q>atra ekasmin kārye vidhānādanabhyāsācca nivṛttiriti sthite kathaṃ
pūrvaḥ pakṣaḥ ? punarādhāne yā dakṣiṇā sā prākṛtadakṣiṇākārye vihitā । na
ca punarādheyasyābhyāso'stīti bādha eva yuk‍to na samuccaya iti sthite
kathaṃ pūrvaḥ pakṣaḥ</q> ? samādhatte---<q>vacanabhrāntyā ubhayīrdadātīti vacanamiti
bhrāmyataḥ pūrvapakṣaḥ । bhrāntipradarśanena ca rāddhāntaḥ</q> । vacanamidamiti bhrānti-
reṣā । kintvanuvādo'yaṃ agnyādheye āgnyādheyikīrdadāti, punarādheye paunarādheyikī-
riti rāddhāntaḥ । <q>liṅgamuk‍tam</q> ।</p>
<lg><l>।। 6 ।। vāsovatsaṃ ca sāpnānyāt ।। 34 ।।</l></lg>
<p><q>uttaravivakṣayeti</q>---satyamuttaranyāyaṃ vak‍tumidamuk‍tamiti satyaṃ nānyat ।</p>
<lg><l>।। 7 ।। arthāpattestaddharmā syānnimittasyābhisaṃyogāt ।। 35 ।।</l></lg>
<p><q>atra taddharmatve na tāban‍nyāyo'bhidhīyata ityuk‍taṃ bhāṣye । tadayuk‍tam ।
uk‍taṃ hi yo yasya kārye vartate sa taddharmān labhata iti navame</q> । tasmādayuktai-
<note>1. R. kārya iti</note>
﻿<pb n="369"/>
vānvāhāryadharmabādhāśaṅkā vāsovatsayoḥ । ekagranthenāha---<q>yadi dharmaprāptirnāsti
kathaṃ prāptipūrvako bādhaḥ</q> । prāptiścet siddhaṃ tarhi taddharmatvam । samādhatte---<q>prāpti-
ruttaravivakṣayetyetadarthameva tad‍draṣṭavyam । kathaṃ tarhi pūrvamadhikaraṇam ? prāptiḥ
smāraṇīyeti</q> । prāptiṃ smārayitumeva pūrvamadhikaraṇam । 1yadi prāptiḥ smaryate tadā
tatsmṛtau pūrvapakṣāśrayaṇamayuk‍tam । siddha evārthaḥ smaraṇīyaḥ । samādhatte---<q>nāyuk‍taṃ
pūrvapakṣasmāraṇam</q> । sahetukaṃ hi smāraṇaṃ nirviśaṅkamuttaropayogi bhavatīti sapratipakṣa-
muk‍tam । pūrvapakṣe hyasmārite tannirākaraṇapūrvakaḥ siddhāntaheturna śakyate vaditum
anuk‍te ca siddhāntahetau mandabuddheḥ kathametadevamiti śaṅkā syāt । tataścottaracintā
na śakyā kartumiti sapratipakṣamupanyasyate ।</p>
<lg><l>।। 8 ।। dāne pāko'rthalakṣaṇaḥ ।। 36 ।।</l></lg>
<p>yadarthā prāptiḥ smāritā tadevedānīṃ cintyate । <q>tatra 2vatse tāvat pākaś‍ci-
ntyate---kiṃ kartavyo neti । tatra pūrvapakṣavādī nyāyyaṃ pākaṃ manyate । evaṃ
prākṛtaṃ annaṃ sādhanaṃ yasya tadannasādhanaṃ dakṣiṇādānaṃ na pīḍitaṃ bhaviṣyati</q> ।</p>
<p>nanu vatso dakṣiṇeti śrūyate kathaṃ tanmāṃsaṃ dakṣiṇā tatrāha---<q>vatsopadeśaśca
prakṛtidravyatayāpyupapan‍no bhavati vrīhibhiryajetetivat</q> ।</p>
<p>nanu cātra vatsaḥ pacyamāno'pi nānnaṃ bhavatītyatrāha---<q>bhavati ca māṃse
an‍naśabdaḥ paramaṃ vā etadan‍naṃ yanmāṃsaṃ iti</q> ।</p>
<p><q>evaṃ prāpte'bhidhīyate---vatso dakṣiṇeti vatsasya dakṣi</q>ṇātvaṃ śrūyate । yā
ca dakṣakaraṇī sā dakṣiṇā । yacca dīyate tat dakṣakaram । yadyatra śrapaṇena vatsamāṃsaṃ
dīyate na tarhi vatso dakṣiṇā । na ca pradeyaprakṛtitayā pradeyatā bhavati । tasmānna
māṃsalakṣaṇārtho vatsaśabdo varṇanīyaḥ । vrīhibhiryatetyatra tu yāgaṃ prati karaṇatvaṃ
brīhīṇāmavagamyate । bhavati ca puroḍāśaniṣpattiṃ avāntaravyāpārīkṛtya karaṇatā
vrīhīṇāmapi । tena na tatra lakṣaṇā । iha tu darśitā lakṣaṇā । na ca kāraṇādṛte
lakṣaṇā nyāyyetyuk‍tam ।</p>
<note>1. R. yadi prāptimeva smārayituṃ</note>
<note>2. A. vāsovatsayoḥ</note>
﻿<pb n="370"/>
<p>nanu prakṛtivaditi lakṣaṇākāraṇamupanyastam । na kāraṇaṃ bhavitumarhati prakṛti-
vaditi kāryamātrasyātideśāt । anvāhāryakāryaṃ prakṛtivadityatidiśyate tadākṣepeṇacā-
nvāhāryaṃ tatra । vatsenānvāhāryakārye vihite bādhite'nvāhārye na lakṣaṇākāryamasti
anannasyaivānnakārye vidhānāt । tadāha---<q>vatsena ca tasyānvāhāryakāryasya
siddheḥ na pākaprāptau pramāṇamasti pākasyānnahetutvāt</q> । tasmāt <q>śrutopa-
deśasiddha‍yarthaṃ vatsa eva dātavyaḥ</q> । pāke hi upadiṣṭārthavināśaḥ syāt ।
<q>nanu ca adanīyenānamanaṃ prakṛtau tena vikṛtāvapyadanīyenaivānatiḥ kartavyā ।
tataśca tatsiddha‍yarthaṃ pāko'pi kartavya iti</q> ।</p>
<p>pariharati---<q>na, tasyādanīyatvasyānuṣaṅgikatvāt anvāhāryasvarūpe-
ṇādanīyatvamanuṣajyate na tu pṛthak śabdena tasya vidhānamasti</q> । annamātraṃ
śabdārtho nādanīyatvaṃ; tadidamuktaṃ---<q>na puruṣasaṃskārāyedaṃ dānaṃ bhavatīti</q> । na
puruṣatṛp‍tyarthamidaṃ dānaṃ bhavatītyarthaḥ ।</p>
<lg><l>।। 9 ।। pākasya cānnakāritatvāt ।। 37 ।।</l></lg>
<p><q>yuktaṃ vatse upadeśārthavināśāt pāko na kriyata iti</q> । ekagranthenāha
---<q>vāsasi tarhi avināśāt kriyatāṃ pākaḥ</q> । pakvamapi vāso vāsa eva ।
idānīmākṣipati---<q>nanu vāsasyapi kāryābhāvānnivṛttiḥ</q> siddhaiva । pākakārya-
manvāhārye prasiddhaṃ vāsasi nāsti dvāralopāt vāsasyapi pāko bādhanīyaḥ । na ca
śabdārthasampattaye padārthāḥ kriyante, kiṃ tarhi ? kāryārthatayetyuktam । tasmānmandamatra
nirākaraṇīyam । samādhatte---<q>vikāramātrāśaṅkayā kāryasambhavaṃ manyate pūrvapakṣa-
vādī</q> । asyārthaḥ---pūrvapakṣavādī pākyavikāramātraṃ pākakāryaṃ manyate । sambhavati
ca vāsasyapi pākādvikāraḥ tena nāsti dvāralopa iti pūrvaḥ pakṣaḥ ।</p>
<p><q>rāddhāntastu viśiṣṭavikārārtho loke pākaḥprasiddhaḥ । ko'sau viśiṣṭo
vikāraḥ ? annaśabdābhidhānanimittamiti brūmaḥ</q> । yasmin sati annaśabdavācyatā
bhavati sa vikāro'nvāhārye kāryatayā sammataḥ । na ca pacyamānaṃ vāso'nnatāṃ
pratipadyate ityatrāpi vatsa iva pākasya nivṛttiḥ ।</p>
<lg><l>।। 10 ।। tathā'bhidhāraṇasya ।। 38 ।।</l></lg>
﻿<pb n="371"/>
<p><q>abhidhāraṇamidānīṃ cintyate - kiṃ vatse vāsasi cābhidhāraṇaṃ kartavyaṃ
neti । atra pūrvapakṣavādī adṛṣṭasaṃskāramabhidhāraṇenānvāhāryasya manvāno-
'bhidhāraṇasya kartavyatāṃ manyate ।</q></p>
<p><q>rāddhāntastu---na hi dṛṣṭe sambhavati adṛṣṭakalpanā nyāyyeti hetoḥ
svādimaivābhidhāraṇasya prayojanaṃ ṛtvijāmānatāvupayogāt</q> । yathā hi
svādunā'nnenānamante na tathetareṇeti lokaprasiddham । na ca tena svādimnā vatse vāsasi
ca prayojanamasti anadanīyatvāttayoḥ । adanīyadravyavartī hi svādimā puruṣānatā-
vupayujyate । na punaranadanīyavartyapi iti prayojanābhāvādabhidhāraṇaṃ bādhyate ।</p>
<lg><l>।। 11 ।। dravyavidhisannidhau saṅkhyā teṣāṃ guṇatvātsyāt ।। 39 ।।</l></lg>
<p><q>kaḥpunarasyādhikaraṇasya bādhalakṣaṇe prasaṅgaḥ ?</q> uttaraṃ---<q>dakṣiṇābādha-
siddha‍yarthamaupoddhātikamidamadhikaraṇam</q> । varṇayiṣyate hi saṅa‍khyāyuktānāṃ bhāgaśaḥ
kārts‍nyena ca bādhaḥ । yadi hi gavāṃ saṅa‍khyāsambandhaḥ tadā vikṛtiṣu saṅa‍khyāntaraśravaṇe
tāsāmeva bādhaḥ । tatrartvigbhāge saṅa‍khyāntaraśravaṇe gogatasyaiva bhāgasya bādhaḥ kevala-
saṅkhyāntaraśravaṇe kṛts‍nānāmeva gavāṃ bādha iti । na kevalamidamadhikaraṇamevamarthaṃ
<q>vibhāgena ca dānamidamarthatayaiva cintyate</q> । pariṣadadhikaraṇamapyupoddhātabhūta-
mityarthaḥ । tasmādasti bādhalakṣaṇe prasaṅgo'syādhikaraṇasya ।</p> 
<p>nani <quote>‘tasya dvādaśaśataṃ’</quote> iti tacchabdena 1prakṛtatvāt kraturevocyate na gavādiḥ
tatkathaṃ gavādiparaṃ tacchabdaṃ gṛhītvā vicāra iti tatrāha---<q>tasya śabdaṃ kratorapanī-
yaiṣā cintā</q> । dravyāṇāmeva tacchabdenāvamarśa iti cinteyam । abhyupagamyāpi
tasyaśabdāntaḥ pātināṃ dravyāṇāṃ gavāmeva saṅkhyāsambandha iti vak‍tuṃ kṛtvā cinteyam ।
<q>tatrāgṛhyamāṇaviśeṣo vā sarveṣāṃ saṅkhyā sambandhahetuḥ । tena pratyekaṃ
saṅkhyāsambandhaḥ ekena vā kṛtārthatvāt yena kenacit ekenetyayameva
viśeṣahetuḥ ।</q> asyārthaḥ---saṅkhyā gavādayaśca dakṣiṇayā sambadhyante । tatrāruṇaika-
hāyanīnyāyena dravyamāśritya saṅkhyāyā anvayo'nubhavanīya iti yatkiñcid dravya-
māśrīyate na sarvāṇīti । caśabdayogādvā saṃhatiḥ saṅkhyāsambandhinīti pratibhā ।
<note>1. R. prākṛta</note>
﻿<pb n="372"/>
yadyapi saṅkhyā āśrayamātramapekṣate tathāpi caśabdaśravaṇe dravyāṇāṃ samuccayo'vagamyate ।
sa eva ca saṅkhyāsambandhī bhaviṣyatīti pratibhāmātram ।</p> 
<p><q>ānantaryādvā bhāṣāḥ sambandhinaḥ tadanantaraṃ saṅkhyāśravaṇāt ।</q>
saṅkhyāmātravyāvahārikatayā prāṇinaḥ saṅkhyāsambandhinaḥ । saṅkhyāmātreṇa vyāvahā-
rikāḥ vyavahārāya prabhavanti prāṇinaḥ na bhāṣādaya iva kuḍabādyavacchedāpekṣiṇaḥ । tena
sāpekṣatvāt vrīhyādīnāṃ na saṅkhyāsambandhaḥ । kintu prāṇināmeva । upakārādhikyādvā
goṣvaś‍veṣu ca prasaktiḥ । ṛtvijo hi mahatyupakāre vartante । upakurvatāṃ copakāraḥ
kartavya iti sadācāraḥ । tena mahopakārā gāvo'śvā vā saṅkhyāsambandhinaḥ । asmiṃśca
pakṣe'śvaḥ pratiṣedhānnivartate । ubhayatodatāṃ vyavahāro hi vipratiṣiddha iti na
pracuropayogā aśvāḥ । tena te'pi saṅkhyayā na sambadhyante । kintu gāva eva
pracuropayogitvāt । mahābhāgā hi tāḥ ।</p>
<p>atrādhikaraṇe pratyekaṃ 1saṅkhyāsambandho dravyaprādhānyenāśaṅkitaḥ । tatra
codyamāha---<q>nanu dravyaprādhānyapakṣopanyāso'sakṛnnavame nirākṛtaḥ । tena
kimityupanyasyate ।</q> dravyamātrasambandhe hi ānarthakyamuditam । parihāramāha---
<q>upādānata ānarthakyaṃ parihiṛyata ityabhiprāyo dravyaprādhānyavādinaḥ ।</q>
yathā paśvādīnāmekatvādikaṃ dravyamātrasambandhyupādānato'narthakaṃ bhavati upādānaśeṣa-
tvāt tatheyamapi saṅkhyeti । <q>kathaṃ tarhi ayaṃ pakṣo nirākriyate nirākaraṇīya-
ścāyam । anirākṛte hi aruṇānyāyo nāvatarati</q> । anavatīrṇe ca tasmin
gomātrasambandho na saṅkhyāyāḥ syādityatrāha---<q>prātipadikopāttatayā nopā-
dānataḥ śeṣatvaṃ sambhavatīti nirākaraṇam ।</q> prātipadikopāttā hi saṅkhyā
kriyayaiva śabdāt sambandhyate ityaruṇānyāyena viniyogaśeṣatvameva syāt,
nopādānaśeṣatvam । vibhak‍tyabhihitā tu prātipadikamātrasambandhinī śrutyaiva vibhaktyā-
'bhidhīyata iti bhavatyupādānaśeṣaḥ । bhavatvaruṇānyāyaḥ tathāpi caśabdārthaḥ kimiti
saṅkhyāsanbandhī na bhavatītyatrāha---<q>caśabdārthaḥ punaḥ naivānvayī । anvitārthābhi-
dhāyino hyete ।</q> asyārthaḥ---caśabdasyārtho na padārthānvayabhāgbhavati samuccaya-
śabdavat niṣkṛṣṭasyārthasya caśabdenānabhidhānāt । na hi bhavati caḥ śobhana iti ।
kintu parānvitaṃ paropaśliṣṭaṃ svārtha nipātā abhidadhati ।</p>
<note>1. R dravyaṃ prādhānyenāśaṅkitam</note>
﻿<pb n="373"/>
<p>nanu ca yadīha na samuccitānāṃ saṅkhyāsambandhaḥ kutastarhi teṣāṃ samuccayaśca-
śabdena dyotyata ityatrāha---<q>dakṣiṇānvayena caśabdaścaritārthaḥ samuccitānāṃ
dakṣiṇātvamiti vakṣyate</q> iti caśabdārtho nirastaḥ । saṅkhyāsambandhitayā
vyavahārābhāvāt aprāṇito nirastāḥ । na hi kuḍabādinirapekṣaṃ kevalasaṅkhyā-
mātrāvacchinnaiḥ vrīhyādibījaiḥ loke vyavahāro'sti । tena vyavahārānanurūpatvāt na
teṣāṃ saṅkhyāsambandhaḥ ।</p>
<p>nanu sarve prāṇinaḥ saṃhatāḥ saṅkhyayā kimiti na sambadhyante ityatrāha---
<q>ekenāpi prāṇinā saṅkhyopapadyata iti prāṇimātranirāsaḥ । mātraśabdaścātra
sākalyārthaḥ । niraste ca prāṇimātre ekaprāṇimātrasambandhe sthite mukhya-
tvāt prathamopanipātitvāt mahopakāritvāt apratiṣiddhatvācca gāva eva
saṅkhyāsambandhinyaḥ iti nirūpitam ।</q> tathā ca darśanamityuktam ।</p>
<lg><l>।। 12 ।। tatra dānaṃ vibhāgena pradānānāṃ pṛthak‍tvāt ।। 50 ।।</l></lg>
<p><q>nanu parasvatvāpādanānto dadātiriti loke prasiddhatvāt pṛthak‍tvena
cartvijāmutpatteḥ pūrvapakṣa evātra na saṃvartate</q> । yadi hi svatvatyāgamātrarūpo
dadātyarthaḥ syāt tadā vibhāgamantareṇāpi tyāgasya śakyatvāt aniyamena dānaṃ
yuktamevāśaṅikatum । na ca tadasti । na hi tyāgamātre dānaśabdaṃ lokaḥ prayuṅkte ।
kintu ya eva parasvatvāpādanāntaḥ tyāgaḥ tatraiva dānaśabdo loke prasiddhaḥ । yadi ca
bhedenartvijāmutpattiḥ na syāt eka evartvik 1tadāpi vibhāgāniyamena dānaṃ
saṃvarteta । bhinnāścartvijaḥ । tān pratyavibhāgena na śakyaṃ dānaṃ kartu, (m) miti ।</p>
<p>nanu kathamaśaktiḥ ? yadi tāvat svatvāpādanāntatvaṃ na sambhavatītyucyeta
kathamasambhavaḥ । bhavati hi avibhaktamapi madhyagaṃ dravyaṃ 2sambhūyasamutthāyināṃ bhrātṝṇāṃ ca
pitāputrayordempatyośca । anyathā hi kulāyayajñādīnāmanutpattireva3 ārjanaṃ svatvā-
pādakamityuk‍taṃ caturthe । yadā''rjanameva sādhāraṇaṃ tatra svatvamapi sādhāraṇameva
kathamanyadīyamanyasyeti nāśaṅkanīyam । pratipattivirodho'yaṃ na vastuvirodhaḥ । tatra
<note>1. A tada vibhaktamapi madhyagāniyame prāpte</note>
<note>2. R. saṃsṛṣṭānāṃ bhrātṝṇāṃ</note>
<note>3. R. manutpatti</note>
﻿<pb n="074"/>
yanmadhyagaṃ svaṃ tatrānyadīyasya sato nānyadīyatayā'vagatiḥ kintu yugapadeva sādhāraṇa-
tayā; yathā---yadātithyāyāṃ barhiriti ।</p>
<p>athocyeta yadyapi bhavati kiñcitsvaṃ madhyagamapi tathāpi yugapat bahūn
svāminaḥ prati na śakyate svatvamāpādayitumiti nāśak‍tau kāraṇaṃ vācyam ।</p>
<p>idamucyate---paramuddiṃśya tyāgaṃ kurvāṇo hi dātā parasvatvāpādanāntaṃ dadā-
tyarthamabhiniṣpādayati । na ca yugapat bahava ekenoddeṣṭuṃ śakyante anyonyanira-
pekṣāḥ anāpannasamudāyabhāvāśca । deyāstu bahavo'nyonyanirapekṣā api saṅkhyādyavacche-
dāt । gavādayaśca śataṃ sahasraṃ vā śakyanta eva yugapad‌buddhisthīkartum1 paramuddiśya ca
tyak‍tum । krameṇa tūddiśya tyāge tyaktasya punastyāgānupapatteḥ dvitīyādityāgānupapattiḥ ।
nāpyanyonyasāpekṣān yugapaduddiśya tyāgopapattiḥ । tathābhāvena ca teṣāṃ anapekṣa-
tvāt । caitanyena hi svāmī । na caitanye'nyonyāpekṣatvaṃ puruṣāṇām । ato'nyo-
nyāpekṣāṇāṃ svāmitvaṃ na sambhavatīti pūrvapakṣa evātrādhikaraṇe na saṃvartate । samādhatte---
<q>satyaṃ tathāpi loka2vyavahāro'yathārtho dṛśyate</q> vyāmohamūlaḥ । yathā kenacinmī-
māṃsājñānavikalacetasā pariṣade dīyate'dṛṣṭārtham । yadā ca kṛpayā dṛṣṭārthaṃ mahājanāya
dīyate । teca svayameva vibhajanti vibhāgena ca karma kurvate । taddarśanāt kasya
cinmandadhiyaḥ iyamāśaṅkodayate---avibhajyāpi ca dakṣiṇā dātavyeti । tasmāt
vyāvahārādvyāmohamūlāt3 kasyacidavibhajyāpi dātavyeti bhrāntirudayate । tadapanaya-
nārthamidamadhikaraṇam ।</p>
<p>atra codayati---<q>yadyevaṃ yadi loke pariṣadepi dānavyavahāro'sti
tadā kathamidamupagamyate pratyekaṃ dānapadārtho4 niṣpadyate na pariṣadīti ।
yāvatā lokavyavahārabalena evameva kimiti na bhavati ।</q> pariharati---<q>atra
padārthavidaḥ svīkaraṇaparyantaṃ dadātyarthaṃ bruvate ।</q> parasvīkāraparyanto dadātyartha iti
śabdārthaṃvido vadanti । <q>kiṃpunastatra bhavatāṃ pramāṇaṃ</q> svīkāraparyanto dadātirityatreti ।
<note>1. P. buddha‍yā svīkartum</note>
<note>2. A vyavahāre</note>
<note>3. R vyavahāramūlatayā</note>
<note>4. P dadātyarthī</note>
﻿<pb n="375"/>
<q>ṣaṣṭhyantāditarebhyopi dṛśyata iti</q> tral । uttaraṃ---<q>loka evaiṣāṃ pramāṇam tyāga-
mātre dadāteraprayogāt</q> । bhavatu parasvīkaraṇānto dadātiḥ tathāpi kathaṃ pariṣade dānā-
nupapattiḥ ityatrāha-<q>pariṣade yaddattaṃ tatra pariṣadino vaktāro bhavanti pareṇa
prāpitaṃ nāsmākamidamadyāpi svamiti</q> । tathā ca lokayātrāvidaḥ pariṣadyekena
kṛtaṃ dattamakṛtamadattaṃ manyante । tatkasya hetoḥ asvāmitvāditi gamyate । datte pariṣadaḥ1
svāmitvābhāvāt na svīkaraṇānto dadātiḥ pariṣadyupapadyate । pratyekadāne naitad‌dvayaṃ
pūrvoktamasti । tatra pratigrahītāro'smākamidamiti manyante । lokayātrāvidaśca
dattametaditi manyante । tena tatra svīkaraṇamasti । tasmāt padārthavidāṃ sādhunirṇayaḥ
svīkaraṇaparyanto dadātiḥ iti । sa ca pariṣadi nopapadyata iti । yāveva codyaparihārau
tāveva pūrvottarapakṣāviti । śeṣamuktam ।</p>
<p>atra codayati---<q>yuktametatpariṣadi svatvaṃ na niṣpadyata2 iti dānā-
nirvṛttistu kathaṃ ?</q> tyāgamātraṃ dānaṃ manvānasya codyam । tadevāha---<q>ubhayatra
dattamiti prayuñjate dātāraḥ pratigrahītāraśca</q> yatpariṣade dattaṃ yacca pratyekaṃ tatrobhayatrāpi
dattamiti prayogaḥ tena pariṣadyapi dānaṃ niṣpadyata eva । tasmānnāyaṃ nirṇayahetuḥ ।</p>
<p>atrocyate---ayameva nirṇayahetuḥ yāpūrvamuktaḥ yadi hi svīkaraṇādṛtepi
dānānirvṛttiḥ tadā tyāgadānaśabdau paryāyau syātām । paryāyatvaṃ loke prasiddham । nacā-
nyathā paryāyatvasiddhiḥ । tasmāt svīkaraṇānto dadātiḥ । tathā ca laukikāḥ
pareṇāsvīkṛte dattepi svāminā saṅkalpitamidaṃ nādyāpi dīyata iti bruvate । tasmāt
svīkaraṇānto dadātiḥ । ataḥ pariṣade dattamiti yaḥ prayogaḥ asāvupakrama eva samāpti-
paryantasya vācakaḥ prayujyate । tyāgopakramaḥ svīkaraṇaparyanto dadātiriti । tena
tyāgamātre dānopakrame lakṣaṇayā prayujyate । na kevalaṃ lakṣaṇayā tyaktamātre dattaśabdaḥ
api tu saṅkalpite'pi dadātiṃ prayuñjānā dṛśyante dattamedāyuṣmatā yatsaṅkalpitamiti ।
tasmāllakṣaṇayāpi prayogadarśanāt na prayogamātrācchabdārthavyavasthitiḥ । <q>yadi na
prayogācchabdārthavyavasthitiḥ kathaṃ tarhi ?</q> uttaraṃ---<q>yatra na sambandhyantara-
balādavagatiḥ sa śabdārthaḥ iti ।</q> yaḥ padārthāntarasambandhānapekṣaḥ śabdādartho-
<note>1. R tena pariṣādināṃ</note>
<note>2 R. nopapadyata iti</note>
﻿<pb n="376"/>
'vagamyate sa śabdārthaḥ । yaḥ punaḥ sambandhyantarabalenārtho'vagamyate sa gauṇo
lākṣaṇiko vā bhavati । atra ca devadattāya gāvo dīyantāṃ ityukte svīkaraṇānta eva
dadātyarthaḥ pratīyate parityāgamātrepyananvayo nāsti । tathāpi yeyaṃ svīkaraṇāntapratītiḥ
saiva śabdamātranibandhaneti gamyate । pariṣade dattamiti yā tyāgamātrāvagatiḥ pariṣa-
tpadārthasambandhabalāditi nāsau śabdamātranibandhanā । <q>yadi pariṣade dānānupapattiḥ
kathaṃ tarhi pariṣade dānaṃ laukikānām</q> । uttaraṃ---<q>bhrāntyeti vadāmaḥ caitya-
vandanādivat</q> । yathā nirmūlamapi caityavandanāt svargo bhavatīti vyāmohenādriyamāṇā
bhrāntyā caityavandanādikaṃ kurvate tathehāpi nāvaśyamavyāmohādeva laukikavyavahāraḥ
prāyeṇa vyāmohapūrvaka eva laukiko vyavahāraḥ । ata eva parīkṣaṇamapi nyāyavidāṃ
pravṛttam । yadi bhrāntyā loko na vyavaharati tadā kiṃ parīkṣaṇena ? tadāha---
<q>parīkṣaṇaṃ ca nyāyavidāṃ laukikavyavahāramūḍhatayaiva pravṛttam</q> । tasmāt sapramāṇa
evāyaṃ nirṇayaḥ padārthavidāṃ svīkaraṇaparyanto dadātiriti sthitam ।</p>
<lg><l>।। 13 ।। samaṃ syādaśrutatvāt ।। 53 ।।</l></lg>
<p>kathaṃ punaḥ pakṣadvayepi samākhyānirdeśaḥ; yadā samaṃ dāna yadā ca karmānurūpyeṇa
tadā kathamardhyādisamākhyānirdeśaḥ ? pariharati---<q>abhyudaya eva dvādaśāha eveti
manyate</q> । asyārthaḥ---dvādaśāhe samākhyānirdeśaḥ tena paraṃ tatraiva bhavatveṣā bhāgakalpanā
na punaḥ kratvantare bhavitumarhati । dvividhaśca dvādaśāhaḥ - satramahīnaśca । tatra yadyapi
satre dānānupapattiḥ tathāpyahīne bhaviṣyati । <q>rāddhāntavādī tvavidhānātprākṛtaṃ
tadityāha</q> । asyārthaḥ - idaṃ vākyaṃ satrabhūte, tatra na dānabhāgavidhiḥ kintu siddha-
vadbhāgasanbandhenāyamṛtvijāṃ vyapadeśo yajamāne prayuktaḥ । na hyanyathā prākṛtaṃ(tikaṃ)vinā
siddhavadabhidhānopapattiḥ । ataḥ samākhyātaḥ tathābhūto bhāga ityavagamyate ।
tathābhūtabhāgasambandhaśca karmakarasyopakāraviśeṣaṃ vinā na bhavatītyupakāraviśeṣo'pi
kalpyate । tadāha---<q>atassamākhyāta upakāravibhāgavat dakṣiṇāvibhāgaḥ ।</q>
kathaṃ punarupakāraviśeṣo'vagamyate karmaviśeṣamantareṇetyāśaṅkyāha---<q>sarvaṃ śabdāvagamyaṃ
codanāsviti sthitam</q> । yadyalpamapi karma kurvāṇo mahāntamupakāraṃ karotīti
śabdāt pratīyate kaḥśaknotyanyathākartumiti ।</p>
<lg><l>।। 14 ।। tasya dhenuriti gavāṃ prakṛtau vibhaktacoditatvāt
sāmānyāttadvikāraḥ syāt yatheṣṭirguṇaśabdena ।। 56 ।।</l></lg>
﻿<pb n="377"/>
<p>nanu tasya dhenurdakṣiṇeti śrūyate । tataśca sarveṣāṃ gavādīnāṃ dhenvā nivṛttiryuktā ।
kathamatra saṃśayaḥ? kiṃ dhenurgavāṃ nivartikā uta kṛts‍nakratudākṣiṇyasyeti । atrāha---
<q>atra vibhāgāvibhāganibandhanaḥ saṃśayaḥ</q> । yadi vibhaktā dakṣiṇā tadā goranyāpi
dakṣiṇā1 dhenurgavāṃ nivartikā । atha tvavibhaktā tataḥ sarveṣāṃ nivartiketi । <q>vibhāgā-
vibhāgasaṃśayaḥ punaḥ kathaṃ</q> ? uttaraṃ---<q>viśeṣānavagamāt</q> । ubhayathā ca vākyārthopa-
patteḥ yadi gavādayaḥ ānataya ityucyante tathāpi vākyārtha upapadyate, pratyekaṃ dakṣiṇā-
tvepyupapadyata ityarthaḥ । athānatirgavādaya ityucyate tathāpyupapadyate vākyārthaḥ yadi
samastaṃ dākṣiṇyaṃ tathāpyupapadyata ityarthaḥ । yasmādubhayathāpi vākyārthopapattiḥ tasmādvaraṃ
gavādaya ānataya ityuktam । evaṃ codakānugraho bhaviṣyati dravyāntarāṇāmabādhāt ।
svatantranirdeśaśca samarthito bhaviṣyati । gauścāśvaśceti ।</p>
<p><q>nanu śabdānna svatantrāvagatiḥ । apitu samuccīyamānānāmavagatiḥ ।</q>
pariharati---<q>nāsvatantrāvagatiḥ ।</q> avagamyamānanirdeśārthatvāccakārasya yo'rthaḥ
pramāṇāntareṇa prāptaḥ tameva nipātā vadantītyarthaḥ । tadāha---<q>satyanvaye
yo'rtho'vagamyate tasyāyaṃ pratinirdeśakaḥ 2na punaranvayabhājamarthamācaṣṭe ।</q> 
caśabdābhihito nārthāntareṇānvayaṃ bhajate samuccayaśabdavaditi vaidharmyadṛṣṭāntaḥ । darśitaṃ
caitat । na cātra samāsaḥ yenetaretarayuktāḥ samāhṛtāśca dakṣiṇayā sambadhyante ।
tasmādvibhak‍taṃ dākṣiṇyamiti siddham । ataśca gavāṃ nivartikā dhenuḥ ।</p>
<p>evaṃ prāpte'bhidhīyate---<q>ekaṃ dākṣiṇyaṃ, kutaḥ ? ekavacananirdeśāt
dakṣiṇeti । yadi gavādīnāṃ prādhānyena nirdeśaḥ tadā dakṣiṇāḥ iti
bahuvacanaṃ syāt । guṇavacanānāṃ āśrayato liṅgavacananirdeśāt । yathā
ag‍nīṣomau devateti ।</q> asyārthaḥ---yadi pratyekaṃ dakṣiṇā syāt tadā gavādīnāṃ
dakṣiṇātvaṃ jñāpanīyam । tataśca gavādayaḥ pradhānaṃ pradhānasaṅkhyānurodhena guṇeṣu
saṅkhyāniveśa iti bahuvacanaṃ syāddakṣiṇā iti । yathā ag‍nīṣomau devate । āg‍neye
saumye ca karmaṇi ag‍nīṣomīyacodanārthābhiprāyeṇedamucyate iti matvā codayati---</p>
<note>1. R. gomātrasyāpi dakṣiṇātvāt</note>
<note>2. R. kaḥ punaḥ</note>
﻿<pb n="378"/>
<p><q>nanu cāg‍nīṣomau devatā kimidamucyate devate iti</q> । pariharati---
<q>prādhānyanirdeśapradarśanaparamida bhāṣyakārasya na punarag‍nīṣomīyacodanārthaparam</q> ।
tatrāg‍neḥ somasya ca devatātvaṃ guṇabhūtaṃ nirdiśyate tatpradarśanaparamidaṃ bhāṣyakārasya
vacanaṃ na punarag‍nīṣomīyaṃ paśumityādicodanāsiddho yo'rthaḥ tatparamidamucyate ।
kathamidamavagamyate prādhānyanirdeśapradarśanaparamiti ag‍niradevateti codanārthapare
darśanāt । manotādhikaraṇe'g‍nīṣomīyacodanārthaṃ pradarśayannagneradevatātvamāha bhāṣyakāraḥ ।
tenāgnīṣomīyacodanāsiddhamidaṃ nocyate । anyathāhi tena saha virodhaḥ syāt ।
caśabdabalena samuccitaṃ dakṣiṇetyuktamiti manvānaścodayati---<q>nanu na caśabdo'-
nvayabhājaṃ nirdiśati</q> । pariharati---<q>kenoktaṃ nirdiśatīti । atrāpya-
nyato'nvitasyaiva1 nirdeśakaḥ</q> ekavacanāntadakṣiṇāśabdena yo'vagataḥ sa eva
caśabdena dyotyate ।</p>
<p><q>nanvevaṃ sati itaretarayogaḥ samāhāro vā prāp‍noti</q> । yadi paraspara-
sāpekṣatvaṃ dākṣiṇye tadā itaretarayogaḥ samāhāro vā prāp‍noti । uttaraṃ---<q>prāp‍notu
ko doṣaḥ</q> । doṣaṃ darśayati---<q>samāsena bhavitavyam</q> । pariharati---<q>na bhavitavyaṃ
samāsena vāvacanādbhagavataḥ pāṇineḥ</q> । evaṃ caikaṃ dākṣiṇyaṃ dṛṣṭaprayojanaṃ bhavati
itarathā bahūnāṃ madhye ekenaiva dṛṣṭārthasya siddhatvāt anyeṣāṃ dākṣiṇyānāṃ adṛṣṭārtha-
kalpanā ।</p>
<p><q>nanu vikalpo bhaviṣyati । ucyate । upadeśābhiprāyeṇedamucyate</q> ।
ekasmin‍nupadiṣṭe paropadeśo'dṛṣṭārthaḥ anapekṣitavidhiḥ syādityarthaḥ । eṣa doṣaḥ
parihṛto bhaviṣyati ekasmin dākṣiṇye । ataścaikaṃ dākṣiṇyaṃ kṛts‍nasya ca dhenurnivarti-
keti siddham ।</p>
<lg><l>।। 15 ।। ekāṃ pañ‍ceti dhenuvat ।। 59 ।।</l></lg>
<p><q>nanu ca goṣveva saṅkhyāmātravidhiryuktaḥ ataḥ kathaṃ kṛts‍nakratu-
dākṣiṇyasya nivṛttyāśaṅkā</q> ? yadi ca dākṣiṇye gomātravidhiḥ saṅghyāvidhiśca
tadā vākyabhedaḥ tatrāha---<q>atra viśiṣṭāvidhānāt pūrvapakṣaḥ</q> dakṣiṇaiva goviśiṣṭāṃ
<note>1. R. anvaṣāvagatasyaiva</note>
﻿<pb n="379"/>
saṅkhyāviśiṣṭā ca vidhīyate । nanvevaṃ dakṣiṇāntare vihite kathaṃ prākṛtasya nivṛttiḥ
ityatrāha---<q>kṛtatvātprākṛtasya kāryasya dhenvā</q> । nanu te lakṣaṇā syāt kratu-
dākṣiṇyasya prākṛtasya nivṛttiḥ ।</p>
<p>atra bhāṣyakāraḥ <q>trivatsaśca tathā ca liṅgadarśanam</q> iti sūtradvayaṃ antarā-
garbhiṇyāśrayaṇena vyākhyāya punaśca tatparityajya pūrvapakṣe liṅgadarśanaparatvena varṇitavān ।
tadāha---<q>antarāgarbhiṇīnyāyamupanyasya tasyānucitatvāt tatparihārāya
liṅgatvena sūtradvayamupavarṇitavān</q> । tataśca saṅkhyāmātravidhānena rāddhāntamabhidhāya
goṣu saṅkhyāmātraṃ vidhīyata ityevaṃ rāddhāntamabhidhāya na liṅgavaiṣamyamupavarṇitam
yatpūrvapakṣe sūtradvayena liṅgamuktam tena saha vaiṣamyaṃ noktam । tatrāyamabhiprāyaḥ---
antarāgarbhiṇyaiva vaiṣamyamuktaṃ yā sā pūrvamantarāgarbhiṇyuktā tayaiva liṅgavaiṣamyamuk‍taṃ
yuk‍tam । sāṇḍasya krayadravyamātranivartakatvaṃ krīṇātisambandhena vidhānāt tasya । iha
tu na dakṣiṇāsambandhena gavāṃ vidhānam । kintu gosambandhitayā saṅkhyāmātravidhānamiti ।
nanu tyaktā'ntarāgabhiṇī । kathaṃ tayā vaiṣamyamuktaṃ ityatrāha---<q>iha tvantarāgarbhiṇītvaṃ
nirākriyate na punaryuktyabhidhānam</q> । antarānupraveśo nāstītyuktam ।
nyāyastu śobhana eva । tena bhavati vaiṣamyamityuktam ।</p>
<p><q>nanu tatrāpi trivatse'pi vayomātravidhānāt ekāṃ pañ‍cetyanena
tulyam</q> । yathā goṣu saṅkhyāmātravidhiḥ tathā'tra ṛṣabhe trivatsavidhiḥ । pariharati-
<q>na tulyam viśiṣṭavayovacanatvāt</q> । na ca dravyaṃ dravyāntare vidhātuṃ śakyate ।
dravye tu saṅkhyāmātravidhānaṃ sukaram । tasmādvaiṣamyam । kevalaṃ tu vayomātravidhāne'ṅgī-
kriyamāṇe'śabdārthataivābhyupagatā bhavati ।</p>
<lg><l>।। 17 ।। prākāśau tatheti cet ।। 63 ।।</l></lg>
<p>nanu hiraṇmayau prākāśāvadhvaryave dadāti ityadhvaryusambandhe'vagamyamāne kathaṃ
kṛts‍nasya kratudākṣiṇyasya nivṛttyāśaṅkā yāvatā tadbhāgavikāra evetyāśaṅkyāha---<q>atra
viśiṣṭānuvādabhayātpūrvapakṣaḥ</q> । yadyadhvaryuviśiṣṭadānānuvādena prākāśavidhiḥ syāt
tadā viśiṣṭānuvādalakṣaṇo vākyabhedaḥ syāt । tasmādadhvaryuśabdo na viśeṣakaḥ ।
tena dānamātre prākāśavidhiḥ ṛtviṅ‌mātrapradarśanārthaścādhvaryuśabdo yaugikaḥ ।</p>
﻿<pb n="380"/>
<p>nanu cādhvaryuprākāśasambandha eva vidhīyatāmityātrāha---<q>ānantaryaṃ ca
vibhak‍tyoḥ sambandhāyogyatvena nādṛtam</q> । yadyapyānantaryamanayoḥ tathāpi
dvitīyācaturthyoḥ parasparasambandhāyogyatvānnādhvaryuparityāgena prākāśayossambandhaḥ ।
tataścakathaṃ tasya vidhiḥ । tasmāddānamātrasambandhitvena vidhānāt kṛts‍nasya
nivartakau prākāśāviti ।</p>
<p><q>rāddhāntastu---pratīyate tāvadvibhāgo dakṣiṇānāṃ na cātra dadātiḥ
padāntaraparityāgenādhvaryuparityāgena prākāśapadena sambadhyata iti pratīti-
rasti</q> । na cādhvaryuḥ prākāśapadena na sambadhyate । bhavati hi kārakayorapi kriyā-
nimittakaḥ sambandhaḥ ।</p>
<p><q>nanu vibhaktyartho vihanyate prathamāṣaṣṭhyau hi tadā syātām । na
dvitīyācaturthyāvityuk‍tam</q> ।</p>
<p>pariharati---<q>na vihanyate'thaprāptatvādvibhaktyarthasya prākāśāvadhbaryu-
sambandhinau kartavyāviti</q> vihite'rthe dvitīyācaturthyorarthaprāptiḥ । yadi hi tau
tasmai dadyāt tau tatsambandhinau kuryāt । tasmādārtho vibhaktyartho vibhaktibhyāmanūdyate ।</p>
<p>kathaṃ punaradhvaryuprākāśayoḥ sambandha ityatrāha---<q>ānantaryasya sambandhahetu-
tvāt</q> । tadidamuktaṃ asatyānantarye sambandho nopapadyata iti । pratyuta caturthīkriyā-
viśeṣasya liṅgaṃ bhaviṣyati । sā kriyā sambandhaheturāśrīyate yasyāṃ satyāṃ caturthyartho
labhyata iti dānameva kriyā kalpyate । eṣā kalpanā'dhvaryuśabdabalenāśritā ।
anyathā'vivakṣitārtho'dhvaryuśabdaḥ syāt । rūḍhiṃ ca parityajya yaugikāśrayaṇe
prakārāntaraṃ cā''ha---<q>viśiṣṭavidhānaṃ vā'bhyupagamyatām</q> । dānamevādhvaryu-
prākāśaviśiṣṭaṃ vidhīyate । na punarbhāgāvagatiḥ śakyate'panhotum tasmādadhvaryubhāgasya
pratyām‍nāyo dānam । tasyāpi dṛṣṭārthatvena tatkāryakaraṇatvāditi sūktam ।</p>
<lg><l>।। 18 ।। dhenuvaccāśvadakṣiṇā sa brahmaṇa iti puruṣāpanayo
yathā hiraṇyasya ।। 65 ।।</l></lg>
﻿<pb n="381"/>
<p><q>kathaṃ punaratra brahmabhāgasya nivartako'śva ityetasmin pūrvapakṣe rukma-
lalāṭo dakṣiṇeti vākyam</q> । asmin vākye sāmānyena dakṣiṇāsambandhaḥ prati-
bhāti । ataḥ kṛts‍nasya kratudākṣiṇyasya nivṛttireva yuktā । uttaraṃ---<q>viśeṣa-
sambandhe'pi sāmānyaṃ na viruddha‍yata ityabhiprāyaḥ</q> । ṛtvigviśeṣadakṣiṇātvepi
dakṣiṇāśabdasya sāmānyavācino na virodhaḥ । ato na kṛts‍nasya kratudākṣiṇyasya
prāptasya nivartako'śvaḥ darśanalobhāt bhramaḥ yathā srajamudgātre dadātītyudgātṛbhāgasya
nivartikā tathā kṛts‍nasya nivartiketi dṛṣṭāntalobhāt bhramo'yaṃ pūrvapakṣiṇaḥ ।
dṛśyate'sminniti darśanam ।</p>
<p><q>rāddhāntastu satyaṃ sāmānyasya viśeṣeṇāvirodhaḥ ekavākyatve hetuḥ
saḥ yathā śābaleyo gauriti</q> । vākyabhede punaḥ yathāpratipannameva grahītavyam ।
ekavākyatvepi viśeṣānvitameva sāmānyamabhidhīyate । vākyabhede tu svatantrārthadva‍yā-
vagatiḥ tena prathamavākye'śvasya sāmānyena dakṣiṇātvam । ataḥ kṛts‍nasya kratu-
dākṣiṇyasya nivṛttiḥ । dvitīye tu vākye tasyaiva brahmasambandha iti । yadyaśva eva
kṛts‍nakratudakṣiṇā vrahmaṇa eva deyaḥ । tadā kathaṃ dakṣiṇāmantareṇa ṛtvigantarāṇāṃ
pravartanam tadāha---<q>kathaṃ punarasmin pakṣe kartrantaraṃ pravartanīyam ?</q> uttaraṃ---
<q>nātra ārthasya bādhaḥ । arthādyena kenacitteṣāmānatiḥ vācanikaścāyaṃ pratyā-
m‍nāyaścintyate</q> । vacanādapratihatasvārtho'bhyupāyaḥ ।</p>
<p><q>nanu cārthasyaivāyaṃ niyamaḥ</q> । aptyārthaḥ- parakartṛkaṃ karma dakṣiṇāmantareṇa
na śakyate kartumiti arthādyā dakṣiṇā prāptā tatraivāyaṃ niyama iti । <q>kathamapara
ārtho'bhyupāyaḥ</q> । pariharati---<q>nāyaṃ niyamaḥ । kutaḥ ? varaṇabharaṇanimittatvā-
tparakartṛkāvagateḥ</q> । asyārthaḥ---na sākṣātparakartukatvaṃ śrutau śrūyate yena sāmānye-
nānamane1 adoniyamo bhavet । kintu varaṇabharaṇavidhānādeva parakartṛkatāvagamaḥ
tenāyaṃ niyamo bhavatīti varaṇabharaṇavidhānāt prāk sāmānyenāprāpteriti sūktamuktam ।
ataḥ kartrantarāpanaye sarvatra nyāyo draṣṭavyaḥ ।</p>
<lg><l>।। 19 ।। tathā somacamasaḥ ।। 68 ।।</l></lg>
<p>kena viśeṣeṇātra pūrvapakṣa ityatrāha---<q>ekavākyatvenātra sāmānyaṃ viśeṣa-
gataṃ manvānasya pūrvapakṣaḥ</q> । evaṃ hi śrūyate---audumbaraḥ somacamaso dakṣiṇā
﻿<pb n="382"/>
sa priyāya sagotrāya brahmaṇe deyaḥ iti । ekavākyatvāt sāmānyaṃ viśeṣaniṣṭhameva,
tena na kṛts‍nanivṛttiḥ evaṃ prāptasya bādho'nyasya na kalpito bhavati ।</p>
<p><q>rāddhāntastu-dakṣiṇāśabdaśravaṇāt deyaṃ sampradānaṃ ca kṛts‍nasambandhi-
tayā'vagamyate</q> । uktaṃ hi avibhaktaṃ dākṣiṇyamiti । yena dakṣiṇāśabda-
śravaṇāt dakṣiṇākārya eva somacamasasyāpi vidhānamavagamyate । tena na dakṣiṇāśabdo
viśeṣe'vasthāpayituṃ śakyate । dvayasya deyasya pradānātmakasya tatsambandhitvenāpi
sāmānyadakṣiṇāsambandhitvenāpyupapatterna lakṣaṇāpramāṇasti । dakṣiṇāśabdena dakṣiṇā-
bhāgalakṣaṇātve pramāṇaṃ nāstīti yuktamuktaṃ kṛts‍nasya nivṛttiriti ।</p>
<p>nanvevaṃ paurastyamadhikaraṇaṃ dūrotsāritam । naivam । iha dakṣiṇāśabdaśravaṇā-
drāddhāntaḥ । pūrvasminnadhikaraṇe tu dakṣiṇāśabdaśravaṇepi vākyabhede kṛts‍nasya nivṛtti-
riti draṣṭavyam ।</p>
<p><q>।। evaṃ vā ।।</q></p>
<q><q>prayojanatvena <quote>“yadi tu brahmaṇa”</quote> iti pūrvatra dvayamupavarṇya evaṃ veti
vadataḥ ko'bhiprāyaḥ</q> । asyārthaḥ-nirākaraṇīyābhāvāt pṛthagadhikaraṇāntaraṃ nārabdha
vyam । uttaraṃ---<q>kāryopadeśaṃ varṇayitvā bādho'pi sayuktika eva vaktavya iti
manyate</q> । asyārthaḥ- astyatra nirākaraṇīyaṃ pūrvapakṣī manyate । yadi kṛts‍naṃ dakṣiṇā-
kāryaṃ somacamasena kriyate tadā bhavet kṛts‍nanivṛttiḥ । nacaitadasti somacamasena brahmaṇe
dīyamānena na ṛtvigantaravartinyānatiḥ dakṣiṇākāryaṃ sampadyate tasmānna tena kṛts‍nani-
vṛttirityasyāmākāṅkṣāyāṃ kṛts‍nadakṣiṇākārye somacamasasyopadeśaṃ varṇayitvā bādho'pi
sayuktika eva vaktavyaḥ । ata idamadhikaraṇamārabdham ।</p>
<p>kathaṃ punaḥ kṛts‍nakārye vidhānam । ucyate । dvividhaṃ hi kāryam । ekaṃ
kratau, aparaṃ tadaṅgeṣu । tatra kratau kāryaṃ kevalāgamādavagamyate । tatra yadyapi
somacamasena kratvantarbhūtapuruṣagataṃ kāryaṃ na kriyate tathāpi kratvaṅge kriyata iti āgama-
prāmāṇyādavagamyate । tadarthaṃ cāṅgataṃ kāryam । tena pradhānakārye somacamasena
siddhe dakṣiṇāntaranivṛttiḥ । yadyatra dakṣiṇākāryasampādakatvābhāvāśaṅkyā pūrvapakṣaḥ <q>kathaṃ
tarhi bhāṣyakāra evamāha---<quote>“somacamaso brahmaṇa ityeṣa sambandha iti
﻿<pb n="383"/>
kṛtvā cintā”</quote> iti</q> । evaṃ hi vadan kṛtvācinteti darśayati । na ceyaṃ kṛtvā
cintā । krintu pūrvapakṣabalenaivāyaṃ sambandha iti ।</p>
<p>uttaraṃ---<q>evaṃ kṛtvā pūrvapakṣo'tra varṇyata iti varṇanīyamidaṃ bhāṣyam</q> ।
nyāyabalenaiva somacamaso brahmaṇa iti kṛtvā pūrvapakṣa ityartho bhāṣyasya ।</p>
<lg><l>।। 21 ।। yajuryuk‍te tvadhvaryoḥ dakṣiṇāvikāraḥ syāt ।। 74 ।।</l></lg>
<p>ihādhikaraṇe saptasaptadaśakāni deyāni śrutāni । tathā yajuryuk‍taṃ rathaṃ
adhvaryave dadātīti । ataśca bhāganiyamo'yaṃ bhavati । atha tu svatantraṃ tato bhāga-
vikāra iti । tatra pūrvapakṣī svātantryaṃ manyate । na hi svātantryye sati pāratantryaṃ
yuktamiti bhāgo'dhvaryoḥ tasyāyaṃ vikāraḥ । punardakṣiṇāvikārapakṣe[rathā]dīnāṃ dakṣiṇā-
sambandhaṃ manyate kasmai tāni deyānauti bhāvaḥ ।</p>
<p>uttaraṃ---<q>dīyate tebhyo'dhvaryvādibhyo ye'nye tebhyaḥ tadyugyādika-
miti śakyate vak‍tum</q> । evaṃ pūrvapakṣite ucyate---</p>
<p>nāyaṃ bhāgavikāraśśakyate vak‍tum । aprāptasya viśeṣāvagatau bhāgavikāro
yuktaḥ । yadi rathadāne'dhvaryuḥ prāptaḥ tadā rathaviśeṣavidhānaṃ bhāgavikārāya syāt ।
iha tu prāptānāmadhvaryvādīnāṃ niyamamātreṇaivopadeśasiddheḥ na bhāgāntarānuvṛttiśśakyate
vak‍tuṃ codakānugrahāya । saptadaśarathā ityetadvākyapūrvakamidamiti rāddhāntaḥ
tāvanmātreṇaivopadeśopapatteḥ ।</p>
<p>nanu yadi sāmānyena prāptau satyāṃ viśeṣaśravaṇaṃ niyamamātraphalaṃ, na bhāga-
vikāraḥ tarhi prākāśāvapi niyamārthāveva syātām । aśvamedhepi sāmānyena prākāśa-
vidhirasti hiraṇmayāvadhyaryorniyamyete iti tatrāha---<q>ye punaraśvamedhepyasya prāptiṃ
manyante na te yuk‍tamiva manyante</q> । kutaḥ ? <q>nyāyābhidhānamātravivakṣāyāṃ
hi tadanuguṇamudāharaṇaṃ pradarśyate</q> । tena santamapi sāmānyaṃ prākāśe ekakāryā-
vagamāt । pariharati---<q>udāharaṇamātraṃ tvetaditi nādartavyam</q> adṛṣṭārthamanyārtha-
mapi adṛṣṭārthamapi kṛtvodā [haraṇam] vidhimasantamiva kṛtvodāharaṇaṃ syānna punaḥ
lakṣyanirṇayāyodāharaṇadānam । sāmānyanyāyābhidhitsayedaṃ śāstraṃm । evaṃ sati
﻿<pb n="384"/>
ayaṃ nyāyo bhavatīti yatra sāmānyavacanaṃ nāsti tatra bhāgavikāra iti nyāyaḥ kathyate
na punaḥ granthaviśeṣābhidhitsayā na vākyaviśeṣasyārthaḥ kathyata ityarthaḥ । anyathā hi
paurvāmaryeṇānusaraṇaṃ syāt । yadi hi vedavākyavyākhyārthamidaṃ syāt tadā tathākramaṃ
vedavākyāni vyākhyeyāni nyāyaparatve tu nāyaṃ doṣaḥ । tasmān‍nyāyaniṣṭhaṃ vyākhyāna-
miti na doṣaḥ ।</p>
<p>iti ṛjuvimalāyāṃ pañcikāyāṃ
daśamasya tṛtīyaḥ pādaḥ ।।</p>
﻿<pb n="385"/>
<p><q>ṛjuvimalāyāṃ</q></p>
<p><q>।। daśamādhyāyasya caturthaḥ pādaḥ ।।</q></p>
<lg><l>।। 1 ।। prakṛtiliṅgāsaṃyogāt karmasaṃskāraṃ vikṛtāvadhikaṃ syāt ।। 1 ।।</l></lg>
<p>kathaṃ punaruparhomādibhiḥ nāriṣṭhahomādīnāṃ nivṛttirityatrāha---<q>abhidhāna-
sāmānyena tulyārthatāṃ manvānasya pūrvaḥ pakṣaḥ</q> । asyārthaḥ - yathaiṣāmabhidhānaṃ
tulyaṃ tathā kāryamapi bhavitumarhati । abhidhānaikye ca kāryabhedānupapattiḥ ।</p>
<p><q>rāddhāntastu vidheyatvādabhidheyānāṃ kāryaikyānavagamācca</q> । asyārthaḥ-
yadyapyabhidhānamekaṃ tathāpi abhidheyānāṃ vidheyatvenānyatvameva । anyatvepi ca
yadi kāryamekaṃ, syāt nivṛttiḥ । na ca kāryaikyamavagamyate । yathā ca kāryaikyaṃ
nāvagamyate tathā darśitamadṛṣṭārthānāmekakāryatvānavagamāditi । nanu ca nivīte vāso-
vinyāsasya dṛṣṭārthatvāt vinyāsāntaropamardena ca vinyāsāntarasya ātmalābhādbādha eva
yuktaḥ । tasmādadoṣaḥ ।</p>
<p><q>evaṃ vā</q></p>
<p><q>upavarṇanāparihārāt kimabhyadhikamāśaṅkanīyaṃ yannirasyate ?</q> uttaraṃ---
<q>siddhe prakṛtiliṅgatve bhavatūpabarṇaṃnāparihāraḥ iha tu prakṛtiliṅgatvaṃ barhirityasya
sādhyata iti</q> । viśeṣāntaraṃ vyaktameva barhiṣaḥ prakṛtiliṅgatvam । <q>kiṃ paraṃ sādhyate ?</q>
atastatrāśaṅkā । <q>kā punarasau ? iyam</q> । barhiḥ śabdena kuśo'bhidhīyate । tasya
śaramayatā vidhīyate । na punaḥ staraṇe śaravidhirayam । tatra kuśānāṃ śaramayatā
bahutaraśarayogena bhavati <quote>“śālimayā māgadhā janapadā”</quote> iti yathā ।</p>
<p><q>kathaṃ punaridaṃ nirākriyate ?</q> ittham । <q>klṛptakāryāvivakṣayā vaikṛtā
vidhayaḥ । tatra yadi varhiḥ kārye śarāṇāṃ vidhiḥ syāt tadā kāryāntara-
kalpanā nāsti । itasthā tu kāryāntaraṃ prakalpyaṃ syāt</q> । tena barhiḥ śabdaḥ
kāryasamarpaṇārtha eva । śaramayamiti ca mayaṭpratyayo nityaṃ vṛddhaśarādibhya iti
vikāre । yadyapi staraṇaṃ na vikāraḥ tathāpi śarakāryatayā tadvikāra ityupacaryate ।</p>
﻿<pb n="386"/>
<p><q>evaṃ vā</q></p>
<p><q>tatra rathaghoṣeṇeti kiṃ vākyārtho nivartekaḥ uta pratyekaṃ padārtha iti
cintyate</q> । ākṣipati---<q>kimidaṃ pralapyate ?</q> ekagranthenāha---<q>nanu cobhaya-
trāpi vākyārtha eva nivartakaḥ</q> rathaghoṣaśceti pūrvapakṣe'pi vākyārtha eva nivartakaḥ ।
sa tu māhendrastotropākaraṇasambandhī nivartakaḥ tathā rāddhānte'pi rathasambandhī śabdo
vākyārtha eva san mantradarbhanivartaka iti pratigkṣatvābhāvāt saṃśayo'yaṃ pralāpabhūtaḥ
samādhatte---<q>satyamevaṃ śrutābhiprāyeṇedamucyate vākyārthaḥ padārtha iti</q> । ratha-
sambandhī ghoṣo rathaghoṣaśabdābhyāmucyata iti vākyārtha ityucyate । rathastu rathaśabdena
ghoṣaśca ghoṣaśabdenocyata iti padārtha ityucyate । na punarmāhendrastotropākaraṇasambandhā-
bhiprāyeṇa padārthatvaṃ vākyārthatva vā'bhimatam । etameva vivṛṇoti---<q>kiṃ pratipadaṃ
vākyasamāptiruta samudāya iti</q> । ratho'pi stotropākaraṇasambandhī ghoṣo'pīti
pratipadaṃ vākyāsamāptiḥ । yadi rathasambandhī gho/?/ṣaḥ stotropākaraṇasambandhī tadā samudāye
vākyaparisamāptiriti ।</p>
<p><q>kiṃ tāvatprāptam ? pratipadaṃ vākyaparisamāptiḥ</q> dvandvasamāso'yam; tena
pratipadaṃ vākyaparisamāptiḥ । kā yuktirityata āha---<q>evaṃ svārthaparatā dvayorapi
padārthayoḥ</q> । ṣaṣṭhītatpuruṣe tu pūrvapadārtho viśeṣaṇatayā parārthaḥ । svārthatvaṃ parārtha-
tvādyuktam । <q>nanu caivaṃ sati dvivacanena bhavitavyam, rathaghoṣayordvitvāt । na
bhavitavyaṃ dvivacanena dvivacanābhāvāt</q> । vede hi pratipattāro vayaṃ na kartāraḥ । tena
dvivacanopadarśane dvitve'pi dvivacanamatra nāstītyavagamyate । dvivacanābhāve kathaṃ tarhi
dvandvāvagatirityatrāha---<q>etasmādeva kāryāt dvandvāvagamaḥ</q> । yadidaṃ padānāṃ kāryaṃ
svārthasya kāryatvāpādanaṃ etasmādeva dvandvāvagatiḥ ekavadbhavaṃ vā manyate । tena dvivaca-
nānutpattirna doṣaḥ ।</p>
<p><q>evaṃ prāpte'bhidhīyate---tatpuruṣo'yaṃ na dvandvanirdeśaḥ । kutaḥ ?</q> uttaraṃ
-<q>ekavacananirddeśāt । nanu caitasma devakāryā dvandvāvagatirityuktaḥ parihāraḥ ।
nāyaṃ parihāraḥ ।</q> yadi tasmād‌dvandvā/?/vagatiḥ na tarhi dvandva rthasya vidhānaṃ dvandvatve
pramāṇābhāvāt kāryaṃ cetpramāṇaṃ itaretarāśrayam । dvandve'vagate kāryāvagamaḥ kāryāvaga-
mācca dvandvāvagatiriti tatpuruṣāvagatistu abhidhānādeva ekavacanānu(gyā)jñā nyāyyā ।
﻿<pb n="387"/>
<p><q>yatpunarekavadbhāvādapyupapadyata ityuktaṃ siddhaṃ tarhi samudāyavidhānaṃ
vākyārthavidhānaṃ siddham</q> । bhavatvevamityatrāha---<q>iyāṃstu viśeṣaḥ dvandve dvayorapi
padārthayoḥ samāhāraparatvāt guṇabhāvo'bhyupagato bhavati</q> । tatpuruṣe punaḥ
ekasyāpi tāvat prādhānyamiti nyāyyaṃ tadāśrayaṇam । <q>prayojanamuktam</q> । yadi dvandvo
bhavettadā niśśabdo'pi ratho nivartako bhavet anyasambandhyapi ghoṣaḥ । tatpuruṣe tu
rathasambaddhasya nivartakatvamiti ।</p>
<lg><l>।। 2 ।। sarvatra tu grahāmnānamadhikaṃ syāt prakṛtivat ।। 3 ।।</l></lg>
<p>atra kecidevaṃ cintayanti vikṛtiṣu graheṣu guṇavidhānāt kiṃ guṇāntaranivṛttiḥ
neti । tadāśrayaṇena codayati---<q>nanu ca yuktaṃ bārhampatyaṃ gṛhṇātītyudāharaṇam</q> ।
atra grahānuvādena bṛhaspatividhirāśaṅkituṃ śakyate tenedamudāharaṇaṃ yuktam । <q>ye punaḥ
nāmaviśiṣṭā grahā udāhṛtāḥ arkaṃ gṛhṇātītyevamādayaḥ teṣāṃ saṃjñā cotpatti-
saṃyogāditi karmāntaratvasiddheḥ nodāharaṇatvamupapadyate । kāryāntarāvagamāt
samuccayasyaiva tatra yuktatvāt</q> ।</p>
<p>paramasiddhāntī vadati---<q>satyamāha bhagavān yadyava guṇanivṛttiścintyate
kiṃ guṇāntaravidhānena prākṛtaguṇanivṛttiruta neti yadyatra cintyate tadā
syādeva pūrvoktadoṣaḥ</q> । iha tu grahā eva nivartyā uta neti cintyate । vaikṛtagrahāntara-
vidhānāt kiṃ prākṛtagrahā nivartante neti cintye । tataśca tatrāpi saṃjñāntarayukta-
grahāntaravidheḥ so'pyudāharaṇam । <q>yadyevaṃ yadi grahāntareṇa grahanivṛttireva
cintyate tarhi guṇavidhipradarśanaṃ kimarthaṃ ?</q> āgneyā grahā iti pūrvapakṣasiddhānta-
yorasadbha‍ūtatvāt ।</p>
<p>uttaraṃ---<q>bādhaprakāradarśanārthaṃ tat svārtham</q> । siddhānte hi samuccayaṃ
varṇayitvā bhāṣyakāreṇa bādhaprakāro darśitaḥ । yadi grahaśabdamuccārya guṇo vidhīyate
tataḥ prākṛtā eva grahāḥ guṇavikṛtā bhaveyuḥ । guṇamātraṃ tadā bādhyeta । atha
grahasambandhenāgrahā vidhīyante tato'graho grahakāryeṃ vartata iti prākṛto nivartate । tatra
yo'yaṃ bādhaprakāraḥ pradarśitaḥ tatsiddha‍yarthaṃma gneyā grahā ityuktam । yāvat guṇamātra-
vidhiratra na sādhyate tāvadidaṃ bādhaprakāradarśanaṃ na ghaṭata iti guṇamātraviviṃ sādhayitvā
āgneyā iti guṇavikṛtipradarśanaṃ kṛtam, na punaḥ pūrvapakṣadṛṣṭāntatvena । <q>yadyatra guṇa-
﻿<pb n="388"/>
nivṛttireva na cintyate kimarthaṃ punaḥ bārhaspatyapunarupanyāsaḥ ? kimiti
uttara vidhātavyam nātrāsyābhidheyaikyamasti</q> । asyābhidheyena saha ekatvaṃ
nāsti kalpanāvirodhastvatantramityuktam । tasmāt bārhaspatyaṃ gṛhṇātīti karmāntaravidhā-
namatra । yadyatra karmāntaravidhānaṃ <q>kathaṃ tarhi idaṃ <quote>“ekādaśa prayājān yajati”</quote>
iti guṇavidhānaṃ</q> ? uttaraṃ---<q>na saṅkhyā'nurañ‍jiketyuktaṃ dvitīye</q> । pṛthaktva-
niveśitvamātraṃ hi <q>vidheyasaṅkhyā prabhavati kartuṃ na punaḥ svānukāri karmāvaga-
mayati yathādravyam</q> । asyārthaḥ---saṅkhyāyāṃ śrutāyāṃ tāvatsaṅkhyākāni karmāṇya-
vagamyante na punasteṣāṃ saṅkhyāto rūpaviśeṣapratipattiḥ । yathā dravyaṃ svānuraktaṃ karmāva-
gamayati na tathā saṅkhyā, ananurañjakatvāt । tatra ca niyogavyāpāra eva vardhate eka
eva niyogo bahūni karmāṇi vidhatta iti । bhavatvevaṃ tathāpi kimitaravidhinetyatrāha---
<q>śaknotyatideśe'pi kalpanāṃ viṣayaviṣayiṇīṃ vārayitum ।</q> asyārthaḥ
---arūpatvātsaṅkhyāyāḥ arūpasya ca yajyarthasya vidhānānupapatteḥ rūpavān yāgo
viṣayabhūtaḥ kalpayitavya । tatra cātideśo'pi kalpanāṃ niroddha‍uṃ śaknotīti ।
yadyupadeśaprāpta eva viṣayo na viṣayāntaraṃ <q>kathaṃ tarhi saṅkhyā śās‍trāntaratve hetuḥ
ekādaśa prayājān yajatīti nedaṃ śāstrāntaraṃ syāt</q> । anuvādaśāstramevedaṃ
bhavatītyarthaḥ ।</p>
<p>pariharati---<q>kena coktaṃ saṅkhyā śāstrāntaratve heturbhavatīti</q> । bhavatye-
vetyarthaḥ । codayitā pṛcchati <q>kathaṃ viṣayādṛte saṅkhyā śās‍traṃ bhinatti</q> ।
samādhātā uttaramāha---viṣayābhyāsādatra saviṣayaḥ siddha‍yati । abhyāsaṃ vidadhadidaṃ
śāstrāntaraṃ bhavati । yathā---ekādaśa prayājāt kuryādityetāvanmātraṃ śrūyate । tatra
yathā'bhyāsaviṣayastathehāpi । yataḥ evamādiṣvabhyāsavidhānaṃ <q>ata eva bhagavataḥ
pāṇineḥ kṛtvasuj vidhānaṃ yathārthamupapannaṃ bhavati anyathā hi pratikṣaṇama-
pavargavataḥ karmaṇā'bhyāsa eva nāsti kriyābhyāsāvṛttyasambhavāt ayathārthaṃ
pāṇinervacamaṃ syāt---<quote>“saṅkhyāḥ kriyābhyāvṛttigaṇane kṛtvasuc”</quote> iti tathā
stome ḍavidha namapyevamepo/?/papadyate saptadaśānyājyānītyāvṛttividhānāt stomāvṛttau iti
vārtikamupapadyate ।</p>
<p>eva svamataṃ nibandhanakāro darśayitvā paramatamāha-<q>atra punaḥ kecit ekā-
daśa prayājāniti parihārāntara bruvate- nāmayogāt prakṛteṣu saṅkhyāvidhānam</q> ।
﻿<pb n="389"/>
anyathāhi nām‍no'nekārthakalpanā syāt । iha punarnāmāntaraṃ grahaśabde nāstīti dhātvartha-
vidhānameva । yataśca grahaśabdābhāvāt karmavidhitayā āgneyā grahā bhavantīti । yatra graha-
śabdāḥ śrūyate tatra guṇavikārassiddho bhavatīti । śaknoti hi vidheyāvagatikalpanāṃ
atideśo vārayitumiti vadantaḥ ।</p>
<p>kecid‌bruvanta iti pūrveṇa sambandhaḥ । pariharati---<q>tadayuktamiti bhāṣya-
vidaḥ</q> prabhākaramiśrāḥ । ihāpi bārhaspatye grahaśabdaśravaṇāt nāmayogāt guṇavidhiḥ
syāt । kiñca dadhigrahe grahaśabdaśravaṇādabhidheyanirodhaḥ syāt । tataśca grahaṇe
kratvaṅgasaṃskārarūpe dadhiśravaṇāt kratāveva dravyāntaravidhāne dadhnā somasya vikāraḥ syāt
pūtīkairivābhiṣave śrutairdravyāntarasya pratinidheyasya vikāraḥ ।</p>
<p><q>nanu somābhāve tena vikāraḥ tena nāsti tulyatā dṛṣṭāntadārṣṭānti-
kayoḥ</q> । pariharati---<q>nātraitadvivakṣitavyam etadabhāve sati vikāra iti na</q>
vivakṣitavyam । kintu dravyavidhānaṃ prāpnotīti । tataśca dravyāntaraṃ vikriyate ।
codakādvā prāptamupādānato vā । sambhavāditi ko viśeṣo vikārāvagatau । tasmāt sahaiva
grahaśabdena pūrvoktaḥ parihāraḥ । yadi vikṛtau karmāntaravidhiḥ <q>kastarhi puroḍāśa-
devatayoḥ havirantara ca sautrāmaṇyāṃ vidhīyate</q> । puroḍāśe'gnīṣomīye codaka-
prāpte devatāntarāṇāmindrādīnāṃ vidhānam devatāyāṃ cāgnīṣomayoḥ havirantarasya grahasya
vidhānaṃ sautrāmaṇyāmayuktam । tatra karmāntaravidhireva yuktaḥ । [uttaraṃ]---<q>yuktamuktaṃ
paśupuroḍāśādhikaraṇe kāryapratyabhijñānāt sa evāyaṃ yāga iti</q> । agneyā
grahā iti kathaṃ tarhi guṇavidhirityatrāha---<q>āgneyā grahā iti vidheyābhidhānamati-
deśo'pi śak‍noti nirod‍dhum</q> । vidheyābhidhānamatra śrūyate grahā ityabhidhānārthatvāt
tena bhāvārtho'tra kalpayitavyaḥ tatkalpanāmatideśo vārayituṃ śaknoti । <q>liṅgamuktam
viraṇyādarśanam</q> । nanu ca yaduktamādhastye'dhikaraṇe pṛthak homavidhānānna mantravidhiḥ ।
samantraśravaṇe tu mantravidhireveti । tadayuktam । samantrakaśravaṇepi karmāntaravidhireva
syāt yadyasau na nāriṣṭhahome guṇavidhirityāśaṅkyāha---<q>yuktamagnau yaduktaṃ bhāṣya-
kāreṇa yasmāt prakṛtireva hi sā । jyotiṣṭoma evāsau</q> । tenopadeśataḥ
sannihiteṣu homeṣu samantrakaśravaṇe mantramātravidhireva syāt yadyasau prakṛtiḥ । kathaṃ
tarhi codakaprāpto nāriṣṭhahoma ityucyate tatrāha---<q>naimittikaṃ tvabhyadhikam</q> ।
asyārthaḥ---naimittiko'yaṃ tasyaiva jyotiṣṭomasya guṇavikāraḥ । tena prakṛtirapi vikṛti-
﻿<pb n="390"/>
rityucyate । yathāgnihotrahomo dadhnondriyakāmasyeti dadhivikṛtau vikṛtirbhavatīti ।
tena na doṣaḥ । nanvevamapi grahāṇāṃ samuccayo na yuktaḥ kintu ekakāryatvādbādha ityā-
śaṅkyāha---<q>kāryaṃ punaḥ yāganirvṛttirgrahāṇāṃ na tāṃ grahacodanayaiveti vaiṣamyaṃ</q>
na grahā yāgoddeśena vidhīyante । kintu yāgārthadravyasambandhena teṣāṃ kratvanupraveśaḥ ।
tena grahāṇāṃ satāṃ yāganirvṛttiḥ kāryaṃ, na punaḥ grahacodanābhireva yāgasādhanatvena
vidhānam । ataśca samuccayasteṣāmiti darśitaṃ dvitīye iti vaiṣamyaṃ sākṣādyāgasādhana-
tvenopadiṣṭaiḥ dravyādibhiḥ ।</p>
<lg><l>।। 3 ।। prājāpatyeṣu cāmnānāt ।। 6 ।।</l></lg>
<p><q>paśuśabdaḥ kāryaṃ lakṣayatīti manvānaḥ pūrvapakṣayati</q> । asyārthaḥ---sapta-
daśa prājāpatyān paśūnālabhata iti paśuśabdena prākṛtān kratupaśūn lakṣayitvā
prajāpatidevatāyā vidhiḥ tena paśuśabdaḥ uddeśyaviśeṣaṃ samarpayan prakṛtakārya eva
vidhānametaditi jñāpayati । tenābhiprāyeṇocyate paśuśabdaḥ kāryaṃ lakṣayatīti । nanu
ca saṅkhyāvidhānaṃ nopapadyate devatāyāṃ vidhīyamānāyām kuta ityāha---<q>tadvidhāne ca
vākyabhedaḥ prasajyate yataḥ</q> । pariharati---<q>naiva saṅkhyā vidheyeti manyate</q> ।
kathamityāha---<q>karmaṇi saṅkhyā naiva vidhīyate</q> yathā tis‍tra āhutīrjuhotīti ।
yathā vā's‍minnevodāharaṇe saṅkhyādhikaraṇe dvitīye uktam---karmagatā saṅakhyā naiva
vidhīyata iti ।</p>
<p><q>rāddhāntastu satyaṃ na vidheyā saṅakhyā yadi karmāntaravidhānaṃ syāt</q> ।
yadi prajāpatidevatākapaśudravyakakarmavidhiḥsyāt tadā karmabhedakārikā saṅkhyā na
vidhīyeta । karmāntaratve ca paśuśabdopalakṣaṇatve nopapadyate vidheyatvenāvagamāt ।
devatāmātravidhāne punaravidhīyamānārthaḥ saṅkhyāśabdo naivānvetītyasāvapi saṅkhyā
na vidhiśabdārtho vidhātavyaḥ । tataśca vākyabhedaḥ । ataḥ saṅkhyāśabdaśravaṇāt karmā-
ntaravidhānamevaitaditi sthitam । karmāntaravidhāne ca naiva prākṛtakāryāpattiravagamyate
pramāṇābhāvāt । tatra[kathaṃ]guṇavidhirāśaṅkitaḥ pūrvapakṣānaupayikatvāt ? uttaraṃ---
<q>prakāranidarśane sati prasaṅgādidamupajātam</q> । bhāṣyakāreṇa prathamaṃ bādhaprakāre
darśite prasaṅgādidamupajātaṃ prāsaṅgikamidaṃ na punaḥ pūrvapakṣaupayikamityarthaḥ । <q>kaḥ
prasaṅgo yenedamākhyātam</q> ? uttaraṃ---<q>yadyayaṃ bādhaprakāraḥ syāt yo'yaṃ bhāṣya</q>-
﻿<pb n="391"/>
<q>kāreṇoktaḥ</q> । yadi grahaśabdamuccārya guṇo vidhīyeta tataḥ prākṛtā eva grahāḥ guṇa-
vikṛtā bhaveyuriti । <q>na tarhi bārhaspatye samuccayaḥ tatrāpi guṇavikāra eva syāt</q> ।
bhavatu kā kṣatirityatrāha <q>samuccayārthaṃ caitadudāhṛtam । bṛhaspatisave śrūyate---
bārhaspatyaṃ gṛhṇātīti । tasmānna śukravat bārhaspatye samuccayaḥ sambhavati</q>
yathāśukre samuccayaḥ tathā bārhaspatye na sambhavati guṇamātravikāropapatteriti । kathaṃ
tarhi samuccayasiddhirityatrāha---</p>
<p><q>rāddhāntastu bārhaspatye satyaṃ na siddha‍yati samuccayaḥ yadi gṛhṇātī-
tyasyāṃ codanāyāṃ nām‍ni guṇe vā kaścidviśeṣaḥ</q> । asyārthaḥ - gṛhṇa tītyasyāṃ
codanāyāṃ śrutyā grahavidhāna bhātīti rāddhāntayuktiḥ yā, sā guṇaśravaṇe nāmamātra-
śravaṇe vā'viśiṣṭā, tena bārhaspatyepi samuccayaḥ । <q>kathaṃ punaraviśeṣaṃ manyate
yāvatā ādhastya evādhikaraṇe uktam---pṛthageva homavidhānaṃ na mantravidhā-
namiti</q> । tathāpi kimityāha---<q>yadi samantrakaṃ syāt syānmantravidhiriti</q> ।
bhāṣyakāreṇa mantrarahitahomadhidhānāt na mantravidhimātraṃ bhavatīti vadatā uktaṃ---
vikṛtā/?/vapi yatra guṇaḥ śrūyate tatra guṇavidhirbhavati । api ca dadhnā juhotītyevamādibhiḥ
sahāviśeṣo bārhaspatyaṃ gṛhṇātītyasya । yathā tatra homānuvādena dadhividhiḥ tathehāpi
grahānuvādena guṇavidhireva yuktaḥ ।</p>
<p>athāyamabhiprāyaḥ---tatra dadhnā juhotītyevamādau upadeśādeva prakṛtatvāddhomasya
yuktaṃ guṇavidhānaṃ iha punaḥ kāryataḥ prāptau satyāṃ nānuvādo dhātvarthasyeti । yāvadeva
hi kāryataḥ prāptimāśritya guṇavidhirna śakyate darśayituṃ tasya jaghanyatvāditi । tadayu-
ktam । ekādaśa prayājān yajatīti kā kathā । tatrāpi tarhi yāgavidhireva syānna
saṅkhyāvidhiḥ । iṣyate ca saṅkhyāvidhiḥ । kathaṃ vā somaraso grāhyaḥ yadi kāryataḥ
prāptimāśrityopadeśavarṇanā nāsti tadā kathaṃ somaraso vaikṛteṣu graheṣu gṛhyate ।
tasmānnātīva viśeṣo lakṣyate upadeśakāryataḥ prāpta‍yoḥ ।</p>
<p>evaṃ tāvat bārhaspatye samuccayānupapattiḥ yatrāpi śukraṃ gṛhṇātīti saguṇaśravaṇaṃ
tatrāpi nāmaśravaṇaṃ nopapadyata ityāha---<q>śabdasya ca grahalakṣaṇārthatvaṃ na śakyate-
'pahnotum</q> । grahaśabdeta prākṛtaṃ grahakāryaṃ lakṣayitvā grahāntaravidhiryuktaḥ klṛptakārya-
viṣayatvādvaikṛtānāmupadeśānāṃ prakṛtito'pyarthavatā bhavati । prakṛtau hi grahaśabdaḥ
pravṛttiviśeṣakaro na bhavati । iha tu lakṣaṇa(ke)tvena pravṛttiviśeṣakaratvenārthavān
﻿<pb n="392"/>
bhavati । prakṛtau hi arthāsambhavāt kiṃ kriyatām । iha punaḥ sambhavatyarthe nānarthako
grahaśabdo yukta iti pūrvapakṣa eva śreyāniti bruvate ।</p>
<p><q>atrābhidhīyate - gṛhṇātyarthāviśeṣāt grahaśabdasya keyamarthāntara-
kalpanā</q> । asyārthaḥ- yathā prakṛtāvaindravāyavaṃ gṛhṇātīti gṛṇhātiḥ grahaṇaṃ brūte tathā
vikṛtāvapi । (ta)yathā grahaṇaṃ graha iti vyutpattyā prakṛtau grahaśabdo mukhyārthaḥ tathe-
hāpi yuktaḥ na punaryathā grahaśabdo grahaṇamātraṃ brūte tathā kāryamityāha---<q>prayojanaṃ
hi grahakāryaṃ grahaśabdasya nābhidheyaṃ</q> grahakārye lakṣyamāṇe grahaśabdo'rthavān bhavatīti 
prayojanaṃ grahakāryaṃ grahaśabdasya nābhidheyam । abhidheyaṃ tu grahaṇameva । tasmin
vidyamāne na lakṣaṇāpramāṇamasti । abhidheyārthāparityāgena ca kāryaṃ sarve śabdā
lakṣayitu kṣamāḥ na parityajyābhiṃdheyārthamanarthakā lakṣayeyuḥ । atrāpi cāyaṃ gṛhṇātiḥ
śrūyate । abhinnārthaścāyaṃ gṛhṇātinā grahaśabdaḥ prakṛtivat । na cāyaṃ[kiṃ cāyaṃ]
gṛhṇātiḥ yadi kāryalakṣaṇārthastadā grahaśabdā'pi । atha tu vidheyārthaḥ saḥ tadā
sagrahaśabdaka eva vidheyārthaḥ na tu grahaśabdaṃ parityajya । nāmayogāccāvaśyaṃ śukrādiṣu
gṛhṇātipūrvo vidhātavtaḥ । uktaṃ dvitīye - saṃjñā śāstraṃ minattīti । na ca vidheyā-
dbhinnādṛte śāstrabhedaḥ sambhavati, anubandhasya śāstrabhedahetutvāditi siddhaṃ gṛhṇāti-
vidhānam । grahaśabdaśca tatsamānādhikaraṇo na kāryalakṣaṇārthaḥ । kintu mukhya-
vṛttireva । pūrvapakṣyāha---<q>yuktaṃ sāmasu, barhaspatye tu kā kathā</q> tatra guṇavidhānameva
yuktamityarthaḥ । sauvarṇarajatābhyāmiti prākṛtayorbhedo'dhvaryorabhāvāt yuktaḥ guṇavidhi-
parihāra iti manyate । yadi dvau syātāṃ tatra sauvarṇarājatamiti vidhiḥ syāt yathā
vārttadhnī paurṇamāsyāmanūcyete iti । na ca prakṛtau dvau sta iti । tadayuktam । aṃśvadā-
bhyayorvidyamānatvāt aśvadābhyaustaḥ tatra guṇavidhiḥ sambhavatīti । rāddhāntī tvāha---
<q>mahimānāvityanenaikavākyatvātparihāraḥ kevala bārhaspatye parihāro vaktavyaḥ
so'yamabhidhīyate</q> । dadhnā juhotīti dhātvarthavidhānaṃ guṇānuraktamiṣṭam । na kevalaṃ
guṇavidhānaṃ kriyāviṣayatvānniyogānām । yadi homavidhānaṃ tarhi agnihotrahomāddho-
māntaraṃ syādityatrāha---<q>anurajyamānaṃ tu svarūpata evopadiṣṭamastviti kriyā-
ntaravidhānam</q> । prakṛte hi juhotistasmin vartate । ata eva guṇānurakto
vidheyaḥ tadrūpasya tasya vihitatvāditi na homāntaravidhānam ।</p>
﻿<pb n="393"/>
<p>nanvatrāpyevaṃ bhavatvityatrāha---<q>upadeśaś‍copadeśamupodbalayati</q> tad‌buddhihetu-
tvānnātideśaḥ upadeśena sannihite home punarupadeśāntare juhotiḥ śrūyamāṇaḥ tatraiva
buddhiṃ janayatītyupadeśāntarasahāyo bhavati । punaratideśaḥ <q>kāryaniṣṭhatvāt</q> kārya-
pradhānatvāt bhavatu kāryaḥ tathāpi kimityāha---<q>na kāryaṃ karmaṇi buddhimutpādayituṃ
kṣamam atatsvābhāvyāt</q> । aptyārthaḥ---atideśena prāptaṃ tāvat karaṇopakāralakṣaṇaṃ
kāryam na prākṛtakarmaviśeṣe buddhiṃ janayituṃ kṣamam । akarmasvabhāvatvāt । etaduktaṃ
bhavati---vikṛtiṣu śrutamākhyātaṃ, tena kāryabalena padārthā upatiṣṭhanānā na pratyekaṃ
bhedenopatiṣṭhante iti nākhyātaṃ viśeṣe'vasthāpayituṃ śak‍tuvanti ।</p>
<p>nanvevamapi prākṛte padārthe vidyamāne kimiti padārthāntaramabhyupagamyate tena
guṇavidhireva yuktaḥ na karmāntaravidhiḥ । dadhnā juhotītyatrāpi prakṛtābhidhāne ayameva
hetuḥ sannihite home karmāntarakalpanā nopapadyata iti yo manyate tatrāha---<q>na ca
kalpanānirodho dadhnā juhotītyekābhidheyatā agnihotraṃ juhotītyanena</q> । kiṃ
tahiṃ tadbuddha‍yaiva । na cātra tadbuddhirasti kāraṇābhāvāt ।</p>
<p>yadi kalpanāvirodho na bhavati yuktiḥ kimiti tatra bhāṣyakāra evamāha---
<quote>“klṛpte na kalpanopapadyata”</quote> iti atrāha---<q>yatpunaḥ kalpaneti kācidvacovyaktiḥ
sā niyogaviṣayeti mantavyam</q> । klṛpte'dhikāraniyoge niyogāntarakalpanā na
yukteti tatrārthaḥ । <q>iha ca guṇāditi samuccayaḥ kratupaśubhissaha prājāpatyā
nām । liṅgamuktam</q> ।</p>
<lg><l>।। 4 ।। āmane liṅgadarśanāt ।। 7 ।।</l></lg>
<p><q>atra saṅkhyā prakṛtiliṅgatve nopapadyata iti manvāno mantravidhānācco-
padeśopapattiṃ anūyājānāṃ nivṛttiṃ manyate</q> । asyārthaḥ---āmanamasyāmanasya
<q>devā ye</q> sajātā iti tisra āhutīriti tisraḥ śabdena trayāṇāmanūyājānāṃ kāryaṃ
lakṣayitvā mantraviśeṣaktya āhutayo vidhīyante tenānūyājānāṃ nivṛttiriti pūrvapakṣaḥ ।
athavā mantra evānūyājāhutiṣu vidhīyata iti prākṛtamantravattayā anūyājānāṃ
nivṛttiriti ।</p>
<p><q>rāddhāntastu - na tāvat saṅkhyānūyājakāryaṃ triśabdena lakṣyeta saṅkhyā-
mātravacanastvayaṃ triśabdaḥ</q> । [trisaṅkhyā] nāmāhutīnāṃ....laukikasya karmaṇa
﻿<pb n="394"/>
upapadyata iti na triśabdenānūyājānāmevopādānamiti na tatkārye homāntara-
vidhānam ।</p>
<p>nanu na laukike triśabdo vartate yasmāt prakaraṇasambandhe triśabdo vartata iti
cet tadāha-<q>prakaraṇādavaccheda iti cet</q> । uttaraṃ---<q>vidheye'pi tulyaṃ prakaraṇaṃ
yataḥ</q> । śratra bhāṣyam-liṅgaṃ tvidaṃ prāptirucyatāṃ”</quote> iti । tadākṣipati---<q>evamuktena
nyāyena triśabdasya prakṛtiliṅgatve niraste <quote>“liṅgaṃ tvidaṃ prāptirvaktavyā”</quote>
iti vadataḥ ko'bhiprāyaḥ ? ekagranthenāha---<q>nanu prakṛtiliṅgāsaṃyogāduktaiva
prāptiḥ । uktāyāṃ ca punaḥ</q> praśno nopapadyate । samādhatte---<q>ayamabhiprāyaḥ
kimiti saṅkhyāvantamanṛdya guṇo vidhātuṃ na śakyate</q> । ekagranthenāha---<q>na
nāma saṅkhyā kāryaṃ lakṣayati । saṅkhyāvanta eva hi triśabdāt pratīyante
na saṅkhyāvatāṃ kāryam yajjuhoti tadāmanamasyāmanasya devā ityanena
mantreṇeti । tenānūyājeṣveva mantramātravidhānāt na samuccaya ityucyate
bhāṣyakāreṇeti sambandhaḥ</q> ।</p>
<p><q>parihārastu gṛhṇātivajjuhoteḥ śrutyarthatvādvidhānamityuktam</q> । yathā
bārhaspatyaṃ gṛhṇātīti śrutyā grahaṇavidhānaṃ tathehāpi homavidhāta/?/meva na mantrabivānamiti
parihāraḥ । <q>vājapeyavacca vākyabhedaḥ saṅkhyāmantrayorvidhānāt</q> । yadi tu
rtriśabdārtho na vidhīyeta kintu āhutīrviśinaṣṭi tadā viśiṣṭānuvādalakṣaṇo vākya-
bhedaḥ । tasmāt karmāntarāṇyevaitāni ।</p>
<p>evaṃ ca sati yadā karmāntaravidhānaṃ tadā vidhīyamānakarmāntarabhedāpādakatayāpi
saṅkhyā samarthitaiveti । <q>samuccayaliṅgamuktam</q> ।</p>
<lg><l>।। 5 ।। upageṣu śaravatsyāt prakṛtiliṅgasaṃyogāt ।। 8 ।।</l></lg>
<p>atra bhāṣyakāraḥ pat‍nībhirupagāyantībhiḥ ṛtvijo nivartyante neti cintayati
tadyathāśrutamiti manvāno nyāyyaṃ sandehamāha---<q>prākṛtamupagānaṃ vikriyate neti
cintyata iti</q> । kathaṃ punaryathāśrutamayuktam ? ucyate । yadi hi prākṛte upagāne
pat‍nīmātravidhimāśritya pūrvapakṣāṃ bhavet apūrvopa/?/gānena ca rāddhāntaḥ tadā yukto
yathāśrutassandehaḥ । yadātu (apameva) pūrvameva gānāpacayakaraṃ gānamāśritya pūrvapakṣitaṃ
﻿<pb n="395"/>
tadaṅgīkāreṇaiva ca rāddhāntitaṃ tadā nibandhanokta eva sandeho yuktaḥ । bhāṣyavākyāni
upagānanivṛttāvapi ṛtvijāṃ nivṛttirastītyanenaivābhiprāyeṇa varṇanīyāni ।</p>
<p><q>kathaṃ punarupagānaṃ vikriyate kathaṃ vā na</q> ? uttaraṃ---<q>yadi prakṛti-
liṅgasaṃyogo'sti tadā vikāraḥ atha nāsti tadā samuccayaḥ । kathaṃ prakṛti-
liṅgasaṃyogo bhavati kathaṃ vā na sambhavati</q> । uttaraṃ---<q>yadyatrāpi prakṛti-
gānasyaiva śārīrasya upārtha upacayaścodyate tadā prakṛtiliṅgasaṃyogaḥ
avayavo hyupacayakārye vartata iti yuktam</q> । athāpi gṛhṇa tivanna vikṛtau kevalo-
pārthavidhānaṃ sambhavatīti upārthaviśiṣṭadha tvarthavidhāne'pi tulyakāryatvānnivṛttiḥ
prākṛtasyopagānasya । yadyapi gānopacayakari gānāntaraṃ vidhīyate tathāpi tulyakārya-
tvāt prākṛtamupagānaṃ nivartata iti yathāpūrvaprākāśadānavidhāvapi prākṛtadānanivṛttiḥ ।
<q>kathaṃ punaḥ tulyakāryatvaṃ</q> ? uttaraṃ---<q>upānvayāt । upaśabdo hi upacaya-
kāritāṃ dyotayati</q> । nanūpaśabdo'narthako dṛṣṭaḥ yathā gamanamevāpagamanaṃ tadvadava-
kimiti na bhavatītyatrāha---<q>na hyarthe sambhavatyānarthakyaṃ śakyate kalpayitu-
mityubhayathā upārthavidhau dhātvarthavidhau ca prākṛtaṃ nivartayati</q> । yadi punarvādi-
trasyopagānaṃ vāditramevopagānamiti tadā prakṛtiliṅgāsaṃyogāt samuccayaḥ । yasmādeta-
smin‍nubhayavidhepi pakṣe vāditropacayaḥ kāryaṃ na sāmagānopacayaḥ । <q>yadyevaṃ yadyubhayathāpi
samuccayaḥ tadā rāddhānte dhātvarthopanyāsatantrepi gānaśabdo dṛśyate ityetadeva
vaktavyam । tāvataiva rāddha ntasiddheḥ yadā hi k‍vopa/?/yujyeta</q> । bhāṣyakāraḥ
kimiti dhātvarthavidhānamāhetyarthaḥ । dhātvarthavidhānepi hi prakṛtiliṅgasaṃyoga ukta eva ।
tasmādvāditragānepi gānaśabdo vartata iti tadeva codakānugrahāya vaikṛte vāditre
upacayaḥ kāryamiti śabdāvirodhenāṅgīkriyata iti ।</p>
<p>samādhatte---<q>astyatrābhiprāyaḥ yadi kevalopasargārthaś‍codyate tadā na
prākṛtādgānāt anyacchakyate vak‍tum</q> । asyārthaḥ---vāditrameva gānamityuktaṃ
tanna siddha‍yati yadyupasargārthaḥ kevalo vidhīyate । tadā śrau[tagāna] vidhānamityukte
vākyena prākṛta evopagānopacayaḥ[kṛtaḥ] ihāpi tathaiva mā prasāṅkṣīt ityāghāṭalikādi-
vidhiḥ । dhātvarthavidhāne punaḥ kāryāntareṇāpyupārthānvayaḥ sambhavatīti nāvaśyaṃ prākṛta-
meva kāryaṃ gānopacayakāri । dhātvarthe vidhīyamāne upacayaḥ kāryabhūta āśrayaṇīyaḥ ।
﻿<pb n="396"/>
na ca sa prākṛta eva, dikṣu dundubhayo nadanti ityatrāpi upacayasya kāryasya
sambhavāt । sa eva codakānugrahāyāśrīyate । tadidamuktaṃ vāditrasyopagānamiti ।</p>
<p>kathaṃ tarhi upasargārthavidhānepi rāddhānto darśita ityatrāha---<q>athāti prakṛta-
tvādva ditrasya tasyāpi gānaśabdavācyatvāt vāditra evopacaye</q> upagāyati-
rvartate tadā vāditrasya upārthavidhānepyetatsiddha‍yati vāditropagānamiti । tasmāt
sarvaṃ sūktam । pūrvapakṣottarapakṣāvapi viṣayābhidhānenaivopavarṇitāvityuparamyate । tatra
śārīrameva gānaṃ na vāditramiti pūrvaḥpakṣaḥ । na hi vādayan gāyatītyucyate ।</p>
<p><q>rāddhāntastu vāditramapi gānamucyate, svaraviśiṣṭābhivyaktirhi gānaṃ
sā ca vāditre'pi vidyate tadapi gānamiti</q> ।</p>
<lg><l>।। 6 ।। saṃskāre cānyasaṃyogāt ।। 10 ।।</l></lg>
<p><q>atra añ‍jata ityupadeśārthatvāt tulyaṃ kāryaṃ manvānasya pūrvaḥpakṣaḥ</q> ।
gauggulavena prātassavane'ñjate ityañjā/?/syeha lepanamātrameva kāryam । navanītasyāpi
lepa/?/nameva kāryamiti manvānaḥ pūrvapakṣī navanītasya nivṛttimāha ।</p>
<p>nanu dīkṣākāle navanītenābhyañjanaṃ sutyākāle ca gauggulavaṃ kaṣāyāñjanaṃ
iti kathaṃ tasya tena nivṛttirityatrāha---<q>tulyakāryatve ca na kālānyatvamupaghāte
hetuḥ</q> kālānyattvaṃ nāvanītasya dhopaghāte hetuḥ prayājavat । yathā kālāntarīyairapi
pāśukaiḥ prayājaiḥ kṛte kārye pauroḍāśikaprayājanivṛttiḥ tathehāpītyabhiprāyaḥ ।</p>
<p><q>rāddhāntastu nopadeśārtha eva prakṛtau kāryaṃ nāvanītasyābhyañ‍janasya ।
kiṃ tarhi vaiśadyamaṅgānāṃ s‍nehanena navanītena kṛtam</q> । iha gauggulave kaṣāye
s‍nehanaṃ kāryaṃ nāstīti kāryāntarakalpanā । tacca kāryaṃ dṛṣṭamadṛṣṭaṃ vā yathārthaṃ
arthasvarūpānatikrameṇa kalpanīyam । ataḥ kālāntarātsamuccayaḥ na tu kāryānyatvameva
samuccayahetuḥ ।</p>
<p><q>kimidaṃ kālānyatvātsamuccaya ityucyate</q> । samādhatte-<q>ekakālīnānāṃ
hi kāryabhede'pi kālāntarābhāvāt bhavati bādha iti pradarśitaṃ bhavati</q> ।
bhinnakārye api navanītāñjanagauggulavāñjate vaiśadyavirūkṣakaraṇe samānakāle virudhyete
﻿<pb n="397"/>
iti vā etat tyāditi darśayituṃ kālabhede uktaḥ । navanītāñjane sthite gauggulavāñjanaṃ
paścāt virūkṣīkaraṇamiti ।</p>
<lg><l>।। 7 ।। ācchādane tvaikārthyāt prākṛtasya vikāraḥ syāt ।। 13 ।।</l></lg>
<p><q>atra kaupīnācchādanārthena vāsaso dṛṣṭārthatvāt bādhaṃ manyate pūrva-
pakṣavādī</q> । tārpyādibhiḥ kaupīnasya guhyadeśācchāditatvāt ahataṃ vāso nivartate ।
dṛṣṭaṃ caitat । idameva kāryaṃ vāsaso'pi kaupīnācchādanamiti rāddhāntavādī manyate ।</p>
<p>uktaṃ vaikṛtamantrepadeśe ṣaṅ‌bhirdīkṣayatītyatra nābhyāsomantrāṇām upadeśārtha-
vattvāya hi te kriyante । kāryaprayuktatvena kāryamastītyetāvatā na kriyante । kintu
upadeśamyārthavattvāyeti । evamatrāpyupadeśasyārthavattā karaṇīyā upadeśataḥ prāpteḥ
svārthādīnām । paridhānaṃ copadeśārthaḥ ।</p>
<lg><l>।। 8 ।। sāmasvarthāntaraśruteravikāraḥ pratīyeta ।। 16 ।।</l></lg>
<p><q>sāmāntarāṇiṃ nivartanta iti । ko'bhiprāyo'syāś‍cintāyāḥ ?
yāvatā yuk‍taiva nivṛttiḥ stutau sādhanāntaravidhānena sādhanāntarasya</q> ।
uttaraṃ---<q>nātra kiñcit prākṛtaliṅgaṃ śrūyate yena prākṛtanivṛttiḥ । stutyartha-
syānavagamāt</q> । yadi hi stutimuddiśya sāmāntaravidhānaṃ syāt syāt sāmāntara-
nivṛttiḥ । na caitadasti । tasmāt parisāmādāvanuccāraṇamātraṃ vidhīyamānasāmānta-
rāṇāmadṛṣṭāyeti samuccaya eva yukta iti pūrvaḥpakṣaḥ । rāddhāntastu uk‍taṃ tāvatsām‍nāma-
viśeṣeṇa saṃskārakatvam tena krauñcādayo'pi saṃskārakārakā eva । sāmānyena cāyaṃ
nyāyaḥ---svabhāvataḥ kāryasiddhau sambhavantyāṃ padārthasvabhāvatyāgena kāryāntarakalpanā
na yuk‍teti । <q>evaṃ cākṣarābhivyaktyā stutyabhinirvṛtyā cādṛṣṭe upadeśārthavattve
sambhavati nādṛṣṭakalpanā dravyāṇāṃ sambhavati</q> । asyārthaḥ---sām‍nāṃ hi
sādhanatvaṃ guṇābhidhānasamarthākṣarābhivyaktidvāreṇa । tacca svabhāvāparityāgāt dṛṣṭenaiva
vyāpāreṇa । uccāraṇamātreṇa tvadṛṣṭārthatvam । svabhāvaparityāgena hi tatrākṣarābhi-
vyañjakatvamupayogi । tasmāt stuti [rā]śrīyatām na punaruccāraṇamātreṇādṛṣṭam ।
<q>nanu ca kāryapravṛttirasti</q> । asyārthaḥ---yadyapi sām‍nāmupadeśastathāpi kāryato'pi
sāmāntarāṇāṃ prāptatvāt taissaha samuccaya eva nyāyyaḥ । na bā/?/dhaḥ । uttaraṃ---
﻿<pb n="398"/>
<q>bāḍhamasti kāryāt prāptiḥ</q> । sā tu kāryasiddhāvasatyām । iha tu upadeśata eva
siddhaṃ kāryamiti prati(nivṛttitaṃ)nivartitaṃ vidhestaṃ prati prayojakatvam । tasmād‌bādho
yuk‍taḥ । ayaṃ ca sarvatra nyāyo draṣṭavyaḥ prākṛtapadārthaprayuktibādhena vaikṛtaṃ tatkārye
sādhanāntaraṃ vidhīyata iti ।</p>
<p>nanvevaṃ tarhi parisāmasvapi stutireva syāt ityatrāha---<q>parisāmasu punarupa-
deśāntare vidhānāt dṛṣṭaṃ na sambhavatītyadṛṣṭameva kāryamiti yuk‍ta</q> upadeśāntare
kārye stuteranyasmin kāryāntare vacanenaiva vidhānāt yuk‍taṃ parisām‍nāmadṛṣṭaṃ kāryam ।
yadasmābhiruk‍taṃ tadidamuk‍taṃ devadattavadyajñadattastaileneti । kathamanenaitaduktamityatrāha---
<q>svabhāvāparityāgena tailaṃ s‍nehanarūpaṃ na kāryāntare vartate ityartho'sya
tailadṛṣṭāntasya</q> । tathāpi svabhāvāparityāgenāpi upadeśe siddhe sarveṣāṃ bhāṣyakārīye
sandehe kāraṇasandehamāha-<q>atredānīṃ sthite sāmāntarabādhakatve cintyate । kiṃ</q>
kāryaviśeṣājñānāt stutimātrakāryavijñānāt (sarvakārya) prākṛtasāmakāryārthatvāt
vaikṛtānāṃ sām‍nāmupadeśasya upadeśārthanivṛttimātramevānuṣṭhānenopadeśārthaḥ svīkṛto bhavati
tāvadevānuṣṭhānaṃ kāryamiti ।</p>
<p><q>nanu cāyamasmaduk‍to'rthaḥ upadeśārthanirvṛttimātramevānuṣṭhānamiti
kiṃ cintyate nirṇīṃtatvāt</q> ।</p>
<p>pari/?/harati---<q>satyamuktam kāryāviśeṣānavagamādupadeśamātramevāpratipannaṃ
manyate</q> । yathā ṣaḍ‌ni/?/rdīkṣayatītyādau kāryaviśeṣo jñātaḥ tatheha kāryaviśeṣajñānaṃ nāsti
tenopadeśārtha eva na pratipannaḥ । tena sāmānyupadiṣṭāni tāvatāṃ prayoge yatkāryaṃ
tadetadeva tatkāryaṃ na kāryata upadeśanirṇayaḥ parivāsasyapyupapadyata iti na kāryārthaṃ
kāryataḥ prāptamahataṃ vāso na vihanti kaupīnācchādanādanyad dṛṣṭamapi kāryaṃ sambhavati ।
paridhānasya sambhavāduparivāsasyapi । upadeśe hi śabdārthānuṣṭhānaṃ tataḥkāryam । na
kāryato'nuṣṭhānaṃ yathā kāryataḥ pravṛttānāṃ kāryato'nuṣṭhānaṃ na tathā sākṣādupadiṣṭānāṃ,
kintu teṣāṃ kāryaṃ kalpyam । na ca śabdārthaviśiṣṭasya dadhātyarthasya kaupīnācchādanenaiva
kāryam kāryāntarasyāpyuparivāsasi darśanāt । tenānaikāntikatvāt na kāryaviśeṣā-
vadhāraṇam । <q>darśanamuktam</q> । adṛṣṭārthe hi noparivāsasāpi saha samuccaya iti
vāsāṃsīti bahuvacanaṃ liṅgam ।</p>
﻿<pb n="399"/>
<lg><l>।। 8 ।। sāmasvarthāntaraśruteravikāraḥ pratīyeta ।। 16 ।।</l></lg>
<p><q>atra kālavidhānameva manvāno na śak‍noti pūrvapakṣayitum । vikṛtau
bhāvārthavidhānāt । darśanagrahādhikaraṇavadapratipakṣatvācca bhāvārthavidhānasye-
tyuktam</q> । anekaguṇaśravaṇāccetyapi draṣṭavyam । ataḥ stutyantaramevedaṃ sāmaviśiṣṭaṃ
vidhīyate dānavaddānāntarakārye, stutirapi stutyantarakārye vartata iti pūrvapakṣayati---
<q>samānajātīyatvāt stutyantarakārye vartata iti śakyate vak‍tumiti prākṛta-
stutinivṛttiḥ</q> ।</p>
<p><q>rāddhāntastu syādetadevaṃ yadi guṇamātravidhiḥ stāt krauñ‍cādivat
iha tu viśiṣṭavidhānam</q> । anyathā yadi viśiṣṭavidhānaṃ nāśrīyate tadā yathāśrutānva-
yānupapattiḥ deśaviśiṣṭasyāpyanvayāvagamāt । tataḥ kiṃ ? yadi viśiṣṭavidhānaṃ na
stutyantarakārye vartata iti śakyate vak‍tuṃ adṛṣṭārthatvāt stutīnām । dānena dṛṣṭārtha-
tayā yuk‍to dānāntareṇa vaikṛtena prākṛtadānapratyām‍nāyaḥ ।</p>
<p><q>nanu ca bhāṣyakāreṇa sām‍nāṃ nivṛttirityuk‍taṃ na stutyantareṇa
stutīnāṃ nivṛttirityuk‍tam । ato bhāṣyavirodhaḥ</q> । uttaraṃ - <q>phalatastadva</q>-
[canam] ।</p>
<p><q>।। atra pātaḥ ।।</q></p>
﻿<pb n="400"/>
<p>ṛjuvimalāyāṃ</p>
<p><q>।। dvādaśādhyāyasya prathamaḥ pādaḥ ।।</q></p>
<p>atra bhāṣyakāraḥ phalamāha---<quote>‘ekādaśādhyāye tantrāvāpalakṣaṇaṃ vyākhyātam ।
adhunā dvādaśe prasaṅgalakṣaṇaṃ vyākhyāsyāmaḥ’</quote> taccaitadvṛttavartiṣyamāṇānukīrtanaṃ sambandha-
kathanārtham । tatra pṛcchati---<q>kaḥpunaranayorlakṣaṇayoḥ sambandhaḥ yatkathanārthaṃidaṃ
bhāṣyamiti</q> । pṛcchataścāyamāśayaḥ tantre'pi sakṛdanuṣṭhānaṃ prasaṅge'pi । tadanayorna hetu-
hetumadbhāvassambhavati । na ca sambandhāntarasya śaṅkāpi yukteti । uttaraṃ---<q>hetuhetu-
madbhāvakṛta eva sambandha iti</q> । kuta ityāha---<q>sthite hyekaprayogavacanāda-
bhinnākāśakālakartṛtve tantramanuṣṭhānamagṛhyamāṇaviśeṣatvāditi idānīṃ gṛhya-
māṇe viśeṣe anyato'pi prayogasiddheḥ deśakālakartṛtvābhede kiṃ tantramevā-
ṣṭhānaṃ uta bhedeneti cintyate</q> । asyārthaḥ-darśapūrṇamāsābhyāṃ svargakāmo yajetetyeka-
smāt prayogavacanāt prayogaviviśeṣabhūtānāṃ deśakālakartṝṇāmabhede sthite prayājādī-
nāmaṅgānāṃ tantramanuṣṭhānamiti yat tadagṛhyamāṇaviśeṣatvāt na prayājādyanuṣṭhānasya viśeṣo
gṛhyate asya pradhānasyedaṃ nāsyeti ।</p>
<p>etaduktaṃ bhavati---yadyekaḥ prayogavacano na syāt tadā prayogacodanāśeṣabhūtā
deśakālakartāro'pi bhedena sambadhyen sauryāryamaṇaprājāpatyeṣviva; yadā tveka
eva prayogavacanaḥ tadā deśatvaṃ deśasya kālatvaṃ kālasya kartṛtvaṃ karturna bhidyate ।
tataśca prayogānubandhabhūtānāṃ teṣāṃ bhedādeka eva prayogo gṛhyamāṇaviśeṣatvāditi ।</p>
<p><q>idānīṃ paśvarthamanuṣṭhānaṃ na puroḍāśārthamiti gṛhyamāṇepi viśeṣe anya-
to'pi prayogasiddheḥ anuṣṭhānasyāgṛhyamāṇaviśeṣatvāt deśakālakartṛtvābheda-
sādhakādanyataḥ tantramadhyavidhānādekaprayogasiddheḥ deśakālakartṛtvābhedepi
kiṃ tantrameva sakṛdevānuṣṭhānaṃ prayājādeḥ uta bhedeneti cintyate</q> yataḥ tato
hetuhetumadbhāvo'stīti । etacca grahaṇavākyam ।</p>
<p>etadeva codyaparihāradvāreṇa vivarītuṃ codayati---<q>kaḥpunaratra pūrvasya
hetvarthaḥ । heturhi bhavan kañcidarthamupakurvan heturbhavati</q> । atra pūrvasya ko
hetvarthaḥ । ekadeśyāha---<q>ekadeśakālakartṛtvasiddhiḥ</q> । deśakālakartṝṇāmekatā
﻿<pb n="401"/>
pūrvādhyāye siddha‍yati । bhavatvevaṃ tathāpi kena hetvarthatetyatrāha---<q>tasyāṃ hi satyāṃ
gṛhyamāṇe viśeṣe sakṛdanuṣṭhānam</q> ।</p>
<p>yadyapi krama(saṅkhyā) [samākhyā ?] apyaviśeṣeṇa gṛhyante viśeṣa[ta]ḥ
pāśukamidamanuṣṭhānamiti tathāpi deśakālakartrekatayā sakṛdanuṣṭhānam । nanvevamapi kathaṃ
pūrvasya hetutvamityatrāha---<q>sā caikaprayogavacanatayā sādhitā'dhastāt</q> ।</p>
<p>ākṣeptā'ha---<q>nanvatrāpi tulyam</q> । asyārthaḥ-yadidaṃ ekaprayogavacanatayā
deśādīnāmekatvasādhanaṃ tattulyamatrāpi । jyotiṣṭoma eva prayogaḥ paśoḥ puroḍāśasya
ca jyotiṣṭomena svargakāmo yajetetyanena pradhānasyāṅgānāṃ ca prayoga ucyata iti ।
upadeśāt jyotiṣṭomāṅgasya paśupuroḍāśasya ca paśvaṅgasyaikaḥ prayogavacanaḥ । <q>pāśuka
eva vā puroḍāśasya tadaṅgatvāt</q> । yadvā pāśuka eva prayogavacanaḥ agnīṣomīyaṃ
paśumālabhata iti puroḍāśasthaprayogaṃ vakti । puroḍāśasya paśvaṅgatvāt sāṅgasya ca
pradhānasya codanāyaiva prayukto'yaṃ iti codayati---<q>sa eva tadaṅgamapīti</q> । yata
evamekaprayogavacanatā'trāpi tannivandhanaśca deśādīnāmabhedaḥ tannibandhanaṃ ca sakṛdanuṣṭhānaṃ
ataḥ tantraprasaṅgyoḥ bheda eva durlabhaḥ hetuhetumadbhāvastu dūrata eva nāstītyāha---
<q>tasmānnānayorhetuhetumadbhābassambhavati</q> ।</p>
<p>idānīmākṣeptā tantraprasaṅgyoḥ bhedamāśaṅkate---<q>athātrāṅgaprāptirbhinnaniyoga-
labhyā prasaṅge । tantre tu punarekaniyogalabhyā iti bhedaḥ</q> । kiṃ tau paśuniyoga-
puroḍāśaniyogāvatideśataḥ prāpayataḥ prasaṅge, tantre punareka eva darśapūrṇamāsādhikāra-
niyogaḥ prayājādikamaṅgajātaṃ prati karaṇaṃ prāpayati । tenaikaniyogaprāpitānāṃ sakṛda-
nuṣṭhānaṃ tantram । bhinnaniyogaprāpitānāṃ tu prasaṅga iti viśeṣaḥ । nirākaroti---
<q>ayamapi viśeṣo naiva śakyate vak‍tuṃ yasmāt jyotiṣṭomaniyogalabhyaiveya-
mubhayoritikartavyatā</q> । asyārthaḥ - yadyapi prāpakabhedaḥ tathāpi prayojakabhedastā-
vannāsti । prasaṅgepi jyotiṣṭomaniyogasya yattantraṃ prayuktiḥ tallabhyaiva tatprayojyaivobhayoḥ
paśupuroḍāśayoritikartavyatā । prayojakaviśeṣanibandhanaścānuṣṭhānaviśeṣo nyāyyaḥ tadadhīna-
tvāttasya । tantraprasaṅgau ca anuṣṭhānasya viśeṣau । tenobhayatrāpi prayojakaviśeṣā-
bhāvānnānuṣṭhānaviśeṣo yuktaḥ । evameva cāyaṃ grantho vyākhyeyaḥ । na jyotiṣṭomasya
prāpakatvamāśritya kṛts‍navidhānādhikaraṇe tasya prāpakatvaniṣedhāt । na cānena prasaṅga
tantrayoḥ viśeṣeṇa hetuhetumadbhāvasiddhiḥ ।‍</p>
﻿<pb n="402"/>
<p>punarapi tantraprasaṅgayoḥ viśeṣamāśaṅkate---<q>athedamucyate guṇādivikārepi
tulyamanuṣṭhānamiti prasaṅgaḥ</q> । yadyapi vṛttādinā saṅkhyayā ca ekādaśādikayā
vikṛtāḥ padārthāḥ tathāpyekamevānuṣṭhānamityevaṃrūpaḥ prasaṅgaḥ । vikāre tu tantramiti kiṃ
tantraprasaṅgayorviśeṣaḥ iti । nirākaroti---<q>yadyapyayaṃ viśeṣaḥ tathāpi hetuhetu-
madbhāvo vaktavyaḥ</q> । sa evāha---<q>kaḥ khalu</q> kṛtasya vikāre hetubhāvaḥ ।</p>
<p>nanu kimatra hetuhetumadbhāvenetyatrāhaṃ-<q>na ca hetuhetumadbhāvaṃ vinā idaṃ vṛttaṃ
idaṃ vatiṃṣyamāṇamiti yuktaṃ vak‍tuṃ</q> sambandhāntarasya[ā]vidyamānatvāt । ākṣeptaiva
śaṅkāmāha---<q>athāṅgānāṃ sakṛdanuṣṭhānalakṣaṇassambandha ucyate</q> । asyārthaḥ-
tantrepi sakṛdanuṣṭhānaṃ prasaṅgepi । tena sakṛdanuṣṭhānarūpatantraprasaṅgāt prasaṅgaścintyata
iti । tena prāsaṅgikassambandha iti । nirākaroti---<q>tathāpi vṛttagrahaṇamakiñci-
tkaram viparītasyāpi prasaṅgasya sambhavāt prasaṅgaprasaṅgena tantrameva
kasmānnocyate</q> tena tantre vṛtte prasaṅga iti vṛttagrahaṇamakiñcitkaram । tattu evamupayogi
syādyadi vṛtta eva tasminnidaṃ vicāryate । yāvatā vartiṣyamāṇepi tasminnidaṃ śakyameva
cintayitum ।</p>
<p>dūṣaṇāntaramāha---<q>taddhetūpajīvanaṃ cātra lakṣyate</q> । 1taddhetūpajīvanañca
prasaṅge kṛte । kasyāsau taddheturityatrāha---<q>abhinnadeśakālakartṛtvamiti</q> । tantre
prasaṅge ca tadeva heturiti samānahetukatayā parasparaṃ hetuhetumadbhāvo nāstītyabhiprāyaḥ ।
upasaṃharati---<q>tasmādvaktavyo'tra hetuhetumadbhāvaḥ</q> ।</p>
<p>samarthayitā āha---<q>ayamabhidhīyate</q> । hetuhetumadbhāvadeśakālakartṛśāstrārthā-
viśeṣeṇa hi tantre sakṛdanuṣṭhānāt tantreṇa kāryasiddhiruktā anuṣṭhānoddeśaviśeṣāgrahaṇā-
diti । same darśapūrṇamāsābhyāṃ yajeta paurṇamāsyāṃ paurṇamāsyā yajeta darśapūrṇamāsayorya-
jñakratvoḥ catvāraṛtvija iti yāni deśakālakartṝṇāṃ śāstrāṇi teṣāṃ yo'rthaḥ
tasyāviśeṣeṇa prayājādīnāṃ sakṛdanuṣṭhānāt kāryasiddhiḥ tantramityanuṣṭhānoddeśe anuṣṭhāne
yaddeśaḥ asmā idamanuṣṭhānamiti tasya viśeṣāgrahaṇāditi tantre tantralakṣaṇe uktam ।</p>
<p><q>idānīmanuṣṭhānoddeśe viśeṣagrahaṇepi deśakālakartṛśāstrārthaviśeṣāt
aṅgakāryasya kimanyatvaṃ bhavati neti saṃśayaḥ</q> । yadi hi aṅgakāryasya bhedo
<note>1. R taddheturupa</note>
﻿<pb n="403"/>
bhavati ekasyārthena kṛtamaṅgajātaṃ aparasyopakartuṃ na śak‍nuyāt tadā bhedenāṅgānā-
manuṣṭhānaṃ bhavati । atha na bhinnaṃ kāryaṃ tadā sakṛdanuṣṭhānamiti anuṣṭhānabhedābhedena
kāryasya bhedābhedau cintyete ।</p>
<p>nanvevamapi pūrvasya kathaṃ hetuhetumadbhāvaḥ ityatrāha---<q>satyaṃ uddeśyāviśeṣeṇa
sarvārthamanuṣṭhānamiti sthitam । kāryāviśeṣastu kartrādyabhedanibandhana eva
iti anuṣṭhānaviśeṣeṇa sādhitastantre prasaṅge hetutāṃ pratipadyata iti so'yaṃ hetu-
hetumadbhāvaḥ</q> । asyārthaḥ---satyaṃ tatroddeśyāviśeṣeṇa sarvārthamanuṣṭhānamiti sthitam ।
kāryāviśeṣastu yastatra kartrādyabhedanibandhana eva । kartrādīnāṃ hi prayogacodanāśeṣatvāt
sapta[rva]padārtheṣbabhedena kartṛtvaṃ deśatvaṃ kālatvaṃ ca śāstrārthaḥ । tatra yeṣāṃ padārthānāṃ
svarūpabhedaḥ tatra pradhānabhedādaṅgabhūtānāṃ kartrādīnāṃ kartṛtvādikamāvartate pratipradhānamā-
vartante guṇā iti nyāyāt । ye tu padārthāḥ na svarūpato bhinnāḥ tān prati kartṛtvā-
dikaṃ na bhidyata iti balāt sakṛdevānuṣṭhānam । anyathā hi kartṛtvādikamapi bhidyate ।
tataśca sakṛdanuṣṭhāne niścite kāryamapyaṅgānāṃ tantrameveti niścīyate anuṣṭhitānāṃ
kāryāsādhakatvāt । pratipradhānaṃ cāṅgānāṃ viniyogādavaśyābhyupagamanīyatvāt kārya-
syeti । ata idamucyate---kāryādyabhedastu kartrādyabhedanibandhana eveti yo'yaṃ
kāryāviśeṣastantre tantralakṣaṇe anuṣṭhānāviśeṣeṇa sādhitaḥ anuṣṭhānoddeśāviśeṣāt
kartrādyabhedaḥ tadabhedādanuṣṭhānābhedaḥ anuṣṭhānābhedāt kāryābheda iti matvā uktamanu-
ṣṭhāna[ā]viśeṣeṇa sādhitastantre kāryāviśeṣa iti ।</p>
<p>sa cāyaṃ kāryāviśeṣaḥ aṅgakāryaṃ tantratā tantralakṣaṇena sādhitā । sati(tī)-
ca prasaṅge paroddeśānuṣṭhitenāpi paropakāralābhe niścetavye hetutāṃ pratipadyata iti
so'yaṃ hetuhetumadbhāvaḥ ।</p>
<p>tadeṣa saṅkṣepārthaḥ---paśūddeśenānuṣṭhitānāmapyaṅgānāṃ yadavāntakāryaṃ tat paśupuro-
ḍāśayordvayorapi sādhāraṇamiti sthite aṅgāvāntarakāryatantratve tantralakṣaṇe siddhe parārthā-
ṣṭhitairapi padārthaiḥ parasyopakāralakṣaṇakāryasiddheḥ udāsīnā pradhānāntaraprayuktirbhavatīti
prasaṅganiścayo jāyata iti bhavati tantrasya prasaṅgaṃ prati hetubhāvaḥ । dṛṣṭaṃ hi parārthānu-
ṣṭhitasyāpi paraṃ pratyupakāratvamiti ।</p>
﻿<pb n="404"/>
<p>tatra bhavanti ślokāḥ---</p>
<lg><l>paroddeśapravṛttānāmaṅgānāṃ yatparān prati ।</l>
<l>mahopakārasāmarthya/?/ sa prasaṅga udāhṛtaḥ ।। 1 ।।</l></lg>
<lg><l>aṅgāvāntarakāryāṇāṃ tantratā tasya bodhikā ।</l>
<l>hetutā hetumattā ca tena tantraprasaṅgyoḥ ।। 2 ।।</l></lg>
<lg><l>kartṛtvādyaviśeṣeṇa kartrādīnāṃ prasiddha‍yati ।</l>
<l>anuṣṭhānasakṛdbhāvaḥ tena kāryasya tantratā ।। 3 ।।</l></lg>
<lg><l>anuṣṭhānāviśeṣeṇa tantre kartrādyabhinnatā ।</l>
<l>tantramadhyanipātena prasaṅge sā ca siddha‍yati ।। 4 ।।</l></lg>
<lg><l>ekaprayogatāsiddhiḥ tantramadhyavidhānataḥ ।</l>
<l>aikyena ca prayogasya kartrādīnāmabhinnatā ।। 5 ।।</l></lg>
<p>yata eva tantre anuṣṭhānaviśeṣāgrahaṇāt kāryāviśeṣaḥ ata evātra pūrvaḥpakṣaḥ anuṣṭhāne
viśeṣāgrahaṇāt kāryaviśeṣo nāstītyevaṃrūpaḥ । paśūddeśena hi kriyamāṇāḥ prayā-
jādayaḥ paśūpakārānuguṇamevāvāntarakāryaṃ kurvanti iti yuktam । tena puroḍāśārthaṃ
bhedenānuṣṭhātavyā iti pūrvaḥ pakṣaḥ ।</p>
<p>rāddhāntastu---<q>satyaṃ anuṣṭhāne viśeṣo gṛhyate na punaḥ deśakālakartṝṇāṃ
viśeṣaḥ tatkṛtaścāyaṃ kāryāviśeṣaḥ</q> । asyārthaḥ - yadyapyuddeśe viśeṣo gṛhyate
tathāpi deśādīnāṃ deśatvā(nya)dyabhedāt sakṛdanuṣṭhānena bhavitavyam । tataścāṅga-
kāryeṇāpi sakṛdevetyaṅgāvāntaratantratā tāvadgamyate । tataśca paramopakāro'pi tad‌dvāra-
katvāt puroḍāśasyāpi tena siddha‍yati yathā prāsādoddeśenāpi kṛtasya pradīpasya yadavāntara-
kāryaṃ prabhālakṣaṇaṃ tasya sādhāraṇatvāt gamanakāryajanakatā rājamārgepi bhavati ।
tathehāpi praṣṭavyam ।</p>
<p><q>yadyanuṣṭhānaviśeṣagrahaṇe'pi kāryāviśeṣaḥ kimarthaṃ tarhi tantre anuṣṭhāna-
viśeṣāgrahaṇaṃ prayat‍nenocyate</q> । uttaraṃ---<q>kartrādyaviśeṣasiddhaye</q> । yatra hyanuṣṭhāne
viśeṣo gṛhyate tatra kartrādīnāṃ kartṛtvādikaṃ bhidyate yathā saṃsparśiṣu [saṃsarpiṣu ?]
yathā vā āgneyakṛṣṇagrīvayoḥ । tena kartrādīnāmabhedasiddha‍yarthaṃ viśeṣāgrahaṇaṃ sādhyate ।
﻿<pb n="405"/>
yadi viśeṣāgrahaṇe kartrādīnāmabhedaḥ iha tarhi tadabhāvāt viśeṣāgrahaṇā-
bhāvāt kartrādyabhedaḥ [na]prāp‍noti</q> । tataśca kutaḥkāryāviśeṣaḥ kutastarāṃ ca prasaṅgaḥ
iti । pariharati---<q>anyataḥ prayogaikyasiddheḥ na prāp‍noti kartrādīnāṃ bhedaḥ ।
anyataḥ tantramadhya</q>vidhānāt prayogaikyaṃ paśupuroḍāśayoḥ avagamyate । ekaprayogatve
ca prayogaśeṣāṇāṃ kartrādīnāmabhedo'vagamyate । ataḥ aṅgeṣu siddhepi prayogaviśeṣagrahaṇe
anyataḥ kartrādyabhedalābhāt kāryāviśeṣāt tantravatprasaṅgasiddhiriti sthitam ।</p>
<p>tantrepi sakṛdanuṣṭhānenopakārasiddhirevābhedānuṣṭhānahetuḥ ihāpi cok‍tena nyāyena
asti sakṛdanuṣṭhānenāpyupakārasiddhiriti yuktamabhedenānuṣṭhānam । yata eva kartrādīnāma-
bhedenānuṣṭhānasyaikyaniścayaḥ <q>ata eva padārthadvārakāḥ kramasaṅkhyādayaḥ na padārthaṃ-
kāryaṃ vihantuṃ kṣamāḥ tadānuguṇyāt</q> । asyārthaḥ---pūrvapakṣiṇā hyetaduktam tiṣṭhantaṃ
paśuṃ prayajati pṛṣadājyenānūyān yajati ekādaśa prayājān yajati iti paśau prayā-
jādīnāṃ guṇakālavikāravidhānāt vikṛtāḥ paśorupakurvanti na puroḍāśānāmiti ।</p>
<p>tatredamucyate---yadā tantramadhyavidhānasiddhaikaprayoganibandhanakartrādyabhedabalādā-
yātaḥ kāryāviśeṣaḥ paśau puroḍāśe ca prayājādīnāṃ tadā ye padārthadvārakāḥ kramasaṅkhyā-
dayaḥ te padārthakāryaṃ sādhāraṇaṃ na vihantuṃ kṣamāḥ kāryānuguṇatvāt guṇavidhānasya ।
ye hi prayogādvārakāḥ te prayogabhedamāvahanto bhavantyeva kāryābhedavighātakāḥ । yā tu
saṅkhyā yacca dravyaṃ tanna prayogadvārakam । yaḥpunaḥ tiṣṭhantaṃ paśuṃ prayajatīti kālavidhiḥ
sa kālasya vacanāntareṇa sutyālakṣaṇasya vihitatvāt kramamātrapara eveti na bhedenānu-
ṣṭhānamāpādayituṃ kṣamaḥ । ata eva kramasaṅkhyādaya iti kramagrahaṇaṃ kṛtamiti hetoḥ
nānuṣṭhānāntaramāvahanti kramasaṅkhyādayaḥ ।</p>
<p><q>yatpunaridaṃ bhāṣyakāreṇa padārthāntaranirākṛtau prayājādayaḥ saṅkhyā-
bhede'pi na prākṛtebhyo'rthāntarabhūtā ityatra yatitaṃ prayājādiṣu</q> । yatiḥ
prakṛtyantaramasti na punaryatī prayat‍ne ityasyedaṃ rūpam, śvīdita iti iḍabhāvaprasaṅgāt ।
tadabuddhipūrvakamiva pratibhāti । <q>padārthāntaratvepi paśāveva tatkāryaṃ bhaviṣyati</q>
tasya padārthāntarasya kāryaṃ paśāveva bhaviṣyati paśoreva tasya vihitatvāt saṅkhyādī-
nāmiva । <q>yathā saṅkhyādīnāṃ paśāveva kāryaṃ tasmāt karmāntaratvepi na puroḍāśe
prakṛtivatkāryavighātaḥ śakyate vak‍tum</q> । asyārthaḥ---prākṛtānāṃ prayājādīnāṃ
paś‍varthaṃmanuṣṭhitānāṃ puroḍāśe prakṛtivatkāryavighāto na śakyate vak‍tuṃ ye prayājādayaḥ
﻿<pb n="406"/>
prakṛtāḥ tadabhiprāyeṇāpi prasaṅgo bhavatyeveti kiṃ padārthāntaranirākaraṇaprayat‍neneti
bhāvaḥ ।</p>
<p>pariharati---<q>satyamāha bhavān kintvatra guṇavikārastantramityuktam ।
tatsiddha‍yarthaṃ prayājādīnāṃ svarūpavat kāryamapi nānyadbhavitumarhati prāpti-
siddha‍yartho'yaṃ yat‍naḥ</q> ।</p>
<p>asyārthaḥ---yadyapi padārthāntaratvepi pṛṣadājyenānūyājān yajatītyevamādīnāṃ
prasaṅgaścintayituṃ śakyate tathāpi bhāṣyakāreṇāpi tu guṇavikārastantramityuktam । guṇena
pṛṣattādinā anūyājādīnāṃ vikāro yasmin aṅgāvāntaropakāre sa guṇavikārastantra-
mityuk‍tam tasya tantratvasiddha‍yartham । kena hetunā tatsiddha‍yarthatvaṃ ityāha---<q>svarūpavat
kāryamapi nānyadbhavitumarhati iti</q> । yathā svarūpaṃ padārthasya tadevetyekarūpatayā
kāryasya tantratāṃ sādhayituṃ prāptisiddha‍yartho anuyājādiprāptipratipādanārtho'yaṃ bhāṣya-
kārasya padārthāntaranirākaraṇe yat‍naḥ । kathaṃ punaḥ prāptisiddha‍yā kāryaikyasiddhirityatrāha
---<q>kāryaviśeṣe hi prāptiḥ yadā prakṛtivikṛtyoḥ । aṅgakāryāviśeṣo
bhavati tadā'stu tāvadaṅgānāṃ prāptirbhavati vikṛtibhūtaśca paśuḥ</q> ।</p>
<p>etāvatyeva mātṛkā ।।</p>
