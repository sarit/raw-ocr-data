<pb n="001"/>
<p><q>br̥hatī</q></p>
<p>śābarabhāṣyavyākhyā</p>
<p><q>ṣaṣṭhādhyāyasya prathamaḥ pādaḥ</q></p>
<lg><l>।। 1 ।। dravyāṇāṁ karmasaṁyōgē guṇatvēnābhisambandhaḥ ।। 1 ।।</l></lg>
<p>atha vr̥ttēna saṁbandhakathanaṁ kimityatra tu na kriyatē । saṁbandhābhāvā-
diti brūmaḥ । pañcalakṣaṇāpēkṣō hyadhikāra iti ।</p>
<p>[pañcalakṣaṇāpēkṣē hyapēkṣā । ēvaṁ tarhi pañcāpi kīrtanīyāni । na
<pb n="002"/>
kīrtanīyāni । na ca samudāyō nāma kaścidarthāntarabhūtō vidyatē । yadi
pañcabhirapi saṁbandhō nāsti kathaṁ tarhi pañcalakṣaṇāpēkṣō hyadhikāra ityucyatē ।]</p>
<p>parasparāpēkṣēṣu pañ‍casu parisamāptēṣu adhikārasyāvasara iti pañ‍ca-
lakṣaṇāpēkṣō hyadhikāra ityucyatē na punarhētutaḥ । na kramaparyanta upadēśō'dhi-
<pb n="003"/>
kārasya hētuḥ । kiṁ tarhi kramaparyanta upadēśē kaścidadhikārī vidyatē uta
nēti cintā । kimanadhikārō'pyupadēśō vidyatē । bāḍhaṁ vidyatē । dēvadattaḥ
kāṣṭhaiḥ sthālyāmōdanaṁ pacatītyēvamādiṣu pramāṇāntarapramitārthaviṣayēṣu ।
na tatra kaścinniyujyatē । pramāṇāntarapramitaviṣayatvādēva ।</p>
<pb n="004"/>
<p>lakṣaṇāntarēṇa hi pratītasya svarūpasya śaktēśca kathanamātramēva
dravyādīnāṁ vartamānāpadēśaiḥ kriyatē arthādarthitvēnōpadēśasiddhiḥ । iha
punaḥ upadēśādēva śaktijñānamiti viśēṣaḥ । tasmānna saṁbandhābhidhānam ।
kiṁ punaḥ kāraṇaṁ svargakāma ēvōdāhni/?/yatē na punargrāmakāmādayōpi ?
kiṁ vā sarvamēvōdāharaṇīyaṁ nyāyaprasiddha‍yarthamēkamēvōdāharaṇīyam । ucyatē ।
satyamēvaṁ, atra punaḥ svargaśabdavācyanirūpaṇamukhēna pūrvōttarapakṣau nirūpayati
bhāṣyakāraḥ । na ca grāmakāmādiṣvētatsaṁbhavati prītyapagamē'pi
grāmaśabdaprayōgāt । atō grāmakāmādiṣvadhikaraṇāntaraṁ vā vaktavyam ।
<pb n="005"/>
sādhanābhidhānaṁ vā dravyavacanatvāt grāmādi(kāma)śabdānām ।</p>
<p>atrōcyatē-sarvāṇyēvōdāharaṇīyāni । pradarśanārthaṁ tu svargakāmapada-
mudāhr̥tam । nanu ca kāmyamānābhidhānanibandhanapūrvōttarapakṣau na grāmakā-
mādiṣu sambhavata ityuktam । tattvayuktamuktam । kathamayuktam ? itthamayuktam ।
kāmyamānatayā svargaśabdaḥ kāmyēṣu vartata ityuktam ।</p>
<p>ēvaṁ grāmakāmādiṣvapi draṣṭavyam । na hyakāmyaṁ kāmanāyuktaṁ bhavati ।
ata ēva dēśavacanatāmabhyupagamya svargaśabdasya tathāpi kāmanāyōgāt prīti-
<pb n="006"/>
mada‍dravyavacana ēvāyaṁ svargaśabda iti kr̥taḥ pūrvaḥpakṣaḥ । rāddhāntē'pi na
hyasatyāṁ prītau kāmanā prava/?/rtatē dravya iti prītiparamēva prayōgaṁ darśitavān
svargaśabdasya, na punardēśō nirākr̥taḥ । ēvaṁ grāmakāmādayō'pīti prītiviṣaya
tayā prayuktāḥ । na punassādhanatayētyuktaṁ bhavati । ata ēva svargaḥ sādhyaḥ
yāgō vētyupanyasya kāmassādhya ityuktam । ētaduktaṁ bhavati[kiṁ]kāmaviṣayaḥ
<pb n="007"/>
svargaśabdaḥ prayuktaḥ uta kāmyamānatayā kartr̥viśēṣaṇamiti । tadāhi kāmya-
mupasarjanaṁ bhavati । nanu ca svargakāma ityatrōpasarjanabhūta ēva kāmaḥ pratīyatē ।
ētadēvātra vicāryatē-kiṁ yathābhidhānaṁ saṁbandhaḥ uta yathāviniyōgamabhi-
dhānamiti । kiṁ yathāviniyōgamabhidhānē bahuvrīhirayaṁ na bhavati ? kēna
vōktaṁ nāyaṁ bahubrīhiriti । yadi bahuvrīhirupasarjanaṁ tarhi kāmaḥ kāmyaḥ
<pb n="008"/>
padārthāntaraparatvāt । ata ēvāravyātagatayā kartr̥saṅkhyayā asya saṁbandhō-
'vagamyatē <quote>‘yajēta svargakāmaḥ’</quote> <quote>‘yajēran r̥ddhikāmāḥ’</quote> iti । ēvaṁ ca sati
saṁśayō'nupapannaḥ । na ca bhagavataḥ pāṇitēḥ svārthē'pi bahuvrīhiriti smaraṇa-
masti । ucyatē । vayamapi svārtha ēva na bahuvrīhiṁ vadāmaḥ kintu
parārthō'yaṁ bahuvrīhiḥ uta svārthaḥ । kathaṁ punaḥ parārthaḥ kathaṁ vā svārthaḥ ?
siddhārthastu parārthō bhavati । atha sādhyārthaḥ tadā svārthō bhavati । tatrēdānīṁ
na vidmaḥ kiṁ siddhārthasyōpādānaṁ parārthatayā uta sādhyatayōpadīyata iti ।
anyapadārthaśca sādhyārthaśca iti nanu vipratiṣiddham yataḥ । nātra
vipratiṣēdhaḥ yataḥ sādhyō'pyanyārtha ēva । uktaṁ ca <quote>‘phalaṁ ca puruṣārthatvāt’</quote>
iti । tasmādupapanna ēva saṁśayaḥ ।</p>
<pb n="009"/>
<p>nanu caivamapi saṁśayō nōpapadyatē kartr̥viśēṣaṇamidaṁ pratīyatē āravyāta-
gatakartr̥saṅkhyāsaṁyōgāt । tadākhyātakartari ca saṅkhyāṁ smarati bhagavān
pāṇiniḥ । svargē ca sādhyē svargasiddhau svargakāmasya kartr̥tvam na yāga-
siddhau । na cānyatra vyāpr̥tayākhyātāntaragatayā saṅkhyayā yōgō bhavati ।
yathā pacatīti paṭhataḥ । iha ca yajēta svargakāma ityēkavākyatā'vagamyatē ।
kasmāt siddhārtha ēvāyaṁ bahuvrīhiḥ na sādhyārthaḥ ? ētadēvātra yuktam । na hi
sādhyārthaṁ nāma prātipadikaṁ bhavatīti bhāvārthādhikaraṇē uktam । atō yāga-
syaiva kartavyatātrāvasīyatē bhāvārthatvādyajatiśabdasya । na ca sādhyavādi-
<pb n="010"/>
nō'pi yāgēna sahaikavākyatā nāsti । asti cēttarhi ēkasminnēva vākyē
na sādhyadvayāvagatiḥ ।</p>
<p>nanu yathā vrīhīn prōkṣatīti saṁskārē vrīhigatē sādhyē'pi prōkṣaṇēna
sādhyabhūtēnāsyaikavākyatā tadvadihāpi bhaviṣyati । maivaṁ bōcaḥ । tatra hi
kārakatayā vrīhayaḥ saṁvaddhāḥ saṁskārabhājō bhavantīti । iha punaḥ svarga-
yāgayōḥ nānyataḥ kriyākārakasaṁbandhasiddhiḥ । nāpi yūpavadihaivāvasīyatē ।
kimiti ? yadyutpādyasyāpi kārakayōgō bhavati । yadi bhavati 1bhavatu ।
naivōtpādyasya kārakayōgō bhavati । kathaṁ tarhi yūpaṁ chinatti iti ? chēdanēna
<pb n="011"/>
saṁbaddhaṁ yūpaṁ karōtītyarthaḥ । alaukikatvāt cōdanālakṣaṇō yūpa ityucyatē ।
saṁbandhaśca [ kriyayā ] alaukikaścēti kimidaṁ ? yūpaśabdābhidhēyatayā'lau-
kikatvam । na punaḥ chidisaṁbandhitayā । atō'trāpi kārakasyaiva khadirādēḥ
chēdanēna kiñcitkriyatē । svargasya punaḥ yajyarthaṁ prati kārakatvamēvālau-
kikam । tasmāt vrīhīn prōkṣatītivat saṁbandhō nōpapadyatē yajēta svargakāma
iti । na ca saṁbandhāntaraṁ smarati śabdavit smaran vā pramāṇābhāvāt
vihanyēta । tasmāt saṁśayamatra dēvāḥ kariṣyanti ।</p>
<p>atrābhidhīyatē---syādētadēvaṁ yadi pramāṇacatuṣṭayāvagamya ēva saṁbandhaḥ
<pb n="012"/>
syāt । uktaṁ ca śabdasya prāmāṇyamanapēkṣatvāditi, satyamuktaṁ tadēvā-
trāvasīdati । kathaṁ ? adhikārasiddhau prayōgasiddhiḥ prayōgasiddhāvupadēśa-
siddhiḥ । ēvaṁ tarhi pramāṇalakṣaṇamēvēdaṁ prāptaṁ bhavati ! [bhavati ca
lakṣaṇāntaramapi sat pramāṇalakṣaṇaṁ] pañcalakṣaṇaśēṣatvāt adhikārasya ।
kathaṁ tarhi lakṣaṇāntaramidaṁ vyapadiśyatē । ēvaṁ vyapadiśyatē । satya-
pyadhikārē pramāṇākṣēpaḥ prathamalakṣaṇē samāhitaḥ, sa ēvādhikāraḥ upapadyatē
nēti vicāryatē । na ca aprāmāṇyēnaiva adhikārākṣēpaḥ । kathaṁ tarhi
adhikārasaṁbandhānavagamāt । nanu cānavagamō'pyaprāmāṇyamēva । satyamēvaṁ
<pb n="013"/>
adhikārē'prāmāṇyaṁ na punaḥ śabdārthamātrē । pramāṇalakṣaṇē punaḥ śabdō'rthaṁ na
spr̥śatītyayamarthō nirākr̥taḥ । tasmādupapannō lakṣaṇāntaravyapadēśaḥ । ataḥ
pañcabhirlakṣaṇaiḥ kāryāvagatiruktā na punarasyēdaṁ kāryamiti । asatyāṁ caitasyā-
mavagatau kāryamātrāvagatiḥ tathāpi bhavantī na tathā bhavati anuṣṭhānābhāvāt ।</p>
<p>nanu caturthē asatyapyadhikārē phalakalpanā uktā sa svargaḥ syāditi ।
satyamuktā । adhikārasaṁbhavē tu sā adhikāranibandhanaiva aśrutē'pyadhikārō
vidyata ityuktam । asaṁbhavē punaradhikārasya kasyāśrutasya kalpanā ?
tasmādadhikārō vaktavyaḥ ।</p>
<pb n="014"/>
<p>nanu ca tatra bhavantō vaiyākaraṇāḥ kēcit kartāramēvādhikr̥taṁ manyantē ।
yō yasmin kartr̥tayā'vagamyatē sa tatrādhikr̥ta iti vadantaḥ । nādhikārō
nāma kaścidarthāntarabhūtaḥ । sa ca kriyayā saṁbadhyata iti manyantē । brāhmaṇā-
dayaśca kartr̥tayā'vagamyantē smr̥tēḥ - dvijātīnāmadhyayanamijyādānamiti ।
kartr̥̄ṇāṁ ca phalakalpanā ātmanēpadādibhirliṅgaiḥ ayamēva cāsau bādaripakṣaḥ ।
dravyaguṇasaṁskārēṣvityēvaṁ saṁbandhāvagamaṁ manyatē । na yāgaphalapuruṣēṣviti ।
ēvaṁ ca kriyāsaṁbandha upapannō bhaviṣyati । anyathā hi adhikr̥tasya kriyā-
<pb n="015"/>
saṁbandhō durbhaṇaḥ । ataḥ svargakāmādīni padāni kartr̥viśēṣaṇānyēva bhinnē
juhōtītivat ।</p>
<p>nanu caivaṁ sati kartrantarānupravēśō na prāp‍nōti । na prāp‍nōtu nāma,
naitāvatā saṁbandhāvagamakalpanā na śakyatē vaktum । vacanāccōpapannō bhaviṣyati
ata ēva ca kārakavibhaktēranutpattiḥ । tiṅā'bhidhānāt saṅkhyāyāḥ prathamā-
yāścōtpattiḥ । anyathā hyadhikāriṇō vibhaktyantaraṁ mr̥gyam, śēṣalakṣaṇa-
ṣaṣṭhyā vā bhavitavyaṁ yajēta svargakāmasyēti । kartr̥nirdēśaścāyamanvayavyatirē-
kābhyāmavagamyatē yajēta svargakāmaḥ ijyatē svargakāmēnēti । anyathā hi
bhāvasādhanē'pi tr̥tīyā na syāt akārakatvāt svargakāmasya । yatpunarida-
muktaṁ aphalaṁ karma bhavati । na ca niṣphalē pravartanta iti । tatra brūmaḥ;
<pb n="016"/>
karmasvābhāvyāt kimapi bhāvayiṣyatīti । taccābhyudayāya nityēṣviva
bhavatpakṣēpi ।</p>
<p>kartavyatāvagamādēva karmānuṣṭhānaṁ na punaḥ phalasaṁbandhāt । phala-
saṁbandhē hi pramāṇāntarāvagamyatā prāp‍nōti । tataścānapēkṣatvāditi sthitō
hēturuddhr̥tō bhavati, sāpēkṣatvaprasaṅgāt । ataḥ karma kartavyaṁ kartr̥bhiriti
anadhikāraḥ ।</p>
<p>ucyatē । nāyaṁ pūrvapakṣaḥ śrēyān svargakāmapadaṁ hyasmin pakṣē yathā na
saṁbadhyatē tathōpariṣṭāvdyākhyāsyāmaḥ । yadyēvaṁ kathaṁ tarhi saṁśayaḥ---kiṁ dhātvarthaḥ
sādhyatayōpadiśyatē uta kāma iti । nanu ca dhātvarthē sādhyē kāmapadaṁ
<pb n="017"/>
1anyathā na sambadhyata ityuktam । na na saṁbadhyatē aṅgatayā ca samudraṁ
manasā dhyāyēditivat kāmanaṁ kartavyaṁ prāp‍nōti ।</p>
<p>nanvēvaṁ sati ubhayōḥ kartavyatōk‍tā bhavati । na, satyamuktā guṇa-
pradhānabhāvastvatra cintyatē । kathaṁ tarhi siddhārthatayā svargakāmaśabdasya pūrva-
pakṣaḥ । [pūrvapakṣō'pi sādhyārthatayaiva] kathaṁ tarhi bhūtaṁ bhavyāyōpadiśyata
iti bravīti । nāyaṁ dōṣaḥ, bhūtamēva hyatrōpadiśyatē । na cētpramāṇāntara-
prāptamupādānasiddha‍yarthaṁ kriyatē । upadēśē tu bhūtamēva । ata ēva caikādaśē
<pb n="018"/>
yadadhikaraṇaṁ tadapi apunaruktaṁ nyāyataḥ । ēvaṁ sthitē viśayē pūrvapakṣavādī
bhūtaṁ bhavyāyēti pūrvapakṣitavān । śābdōktābhiśca yuktibhiḥ ।</p>
<p>idamaparaṁ cintyatē iti kathaṁ ? svargaśabdaḥ kiṁ prītivacanaḥ uta dravya-
vacana iti । 1tathā dva‍yaṣṭavarṣādyupanyāsō dēśādyapalāpō'bhyupaṁgamaśca nātīvō-
payujyatē । nanu cōktamasmābhiḥ kiṁ kāmaviṣayatayā svargaśabdaḥ prayuktaḥ
uta dravyaparatayēti । yadyēṁva dēśāpalāpē kiṁ prayōjanam ? sādhanasiddhiḥ ।</p>
<pb n="019"/>
sa kila dēśō nōpalabhyatē jīvadbhiḥ । na cānupalabdhasyōpādanōpasarjanatā
samudravatsaṁbhavati । atō dva‍yaṣṭavarṣādyupanyāsaḥ pēśalaḥ abhyupagamēpi dēśasya ।
yadyapi kēvalasukhaśravaṇāditi tathāpyasmatpakṣō na duṣyatīti pakṣasiddha‍yartha-
vacanamēva । sāmānyāvagamē tu vyavahārāsiddhēḥ sukhasādhanatvamātraṁ parigr̥hyata
ityupasaṁhāraḥ । ataḥ pūrvapakṣavādī yāga ēvōpadēśaṁ manyatē । ata ēva ca
<quote>“bhāvārthāḥ karmaśabdāḥ tēbhyaḥ kriyā pratīyēta”</quote> iti samarthitaṁ bhavati ।
anyathā hyuktō virōdhaḥ ।</p>
<p>nanu cāsmin pakṣē yattatkimapi bhaviṣyati tathā bhaviṣyati । na hi
<pb n="020"/>
akārakādhāraṁ karmaphalamupalabhyatē । nanu ca sōmaṁ yajatītyēvamādiṣu kāraka-
mupalabhāmahē । tadidamayuktam । navamē nirākr̥tatvāt uktadēvatā-
prādhānyasya ।</p>
<p>nanu anirjñātapuruṣārthasya sākṣāt praṇāḍikayā vā saṁskārō nōpapadyata
iti saktvadhikaraṇē uktam । na ca dēvatā puruṣārthatayā kēnacit prakārēṇa
jñāpitā । nanu ca dēvatāḥ manuṣyān pālayantīti prasiddhiḥ । nirmūla-
tvānnādaraṇīyētyuktaṁ vaṭayakṣavannavama ēva ।</p>
<p>nanu ca dēśasyēva yāgōpadēśaḥ pramāṇaṁ bhavitumarhati asyāḥ prasiddhēḥ ।
avaśyaṁ nityārthamapyētadabhyupagamanīyam । naitadupapadyatē । upadēśō hi
yāgaṁ kuryādityētāvatyarthē pramāṇaṁ na punaḥ puruṣasyōpakārakō yāga iti ।</p>
<pb n="021"/>
<p>nanu cānuṣṭhānābhāvāt tathāpi bhavatūpadēśaḥ na tathā bhavatītyuktam ।
na hyanupakārakē kaś‍cit pravartata iti । nanu cēdamapyuktaṁ kartavyatāvagamāt
[pravartanīyaṁ, nōpakārāvagamāt] sāpēkṣatvaprasaṅgāt । ēvaṁ ca nityaprati-
bandhakō'pyayamapratibandhaka ēva । yadyēvaṁ bhavatu sarvamidaṁ nityamanuṣ‍ṭhēyaṁ
phalamapi, tathāpyasmatpakṣaḥ sidhyatyēva । atō na kāmaḥ sādhyaḥ bhūta-
tayā'vagamāt । kathaṁ tarhi kāmyaṁ nityamiti yājñikā bhēdēnōpadiśanti ।
nirmūlatvādasadupadēśō bhaviṣyati ।</p>
<p>ēvaṁ tarhi tadēvēdamāyātaṁ karturēvādhikāra iti । nirākr̥taṁ ca kartra.
bhidhānē na svargakāmapadaṁ saṁbadhyata iti ।</p>
<p>satyaṁ nirākr̥taṁ nirupādānōpasarjanatvaṁ, sōpādānōpasarjanatvaṁ
<pb n="022"/>
sthāpitamēva । guṇatvēnābhidhānāt । kaḥ punaranayōrviśēṣaḥ ? uktaṁ sōpādā-
natvaṁnirupādānatvaṁ ca । satyamuktaṁ, pratītau viśēṣaṁ pr̥cchāmi । pratītau cēt
saṁbandhōpagamataḥ viśēṣō'napēkṣaḥ kiṁ viśēṣābhidhānēna । satyaṁ yadi viśēṣāna-
pēkṣaḥ saṁbandhaḥ avagamyatē satvanupādānē nāvagamyata ityuktam । tasmāt na
kartr̥tō'dhikr̥tvaṁ nāma pr̥thagasti kiñcit । vaktavyō vā viśēṣaḥ ।</p>
<p>nanu ca [pravartamānasya liṅādibhiḥ pravr̥ttiḥ kriyatē yathā daśitaṁ
ṇijutpattau kuru kurviti । ata ēva <quote>‘vēdaivāsau mayaitatkartavyaṁ iti upāya tu na
vēda’</quote> iti bhāṣyē'pyasti । darśitaṁ ca abhicaran yajēta iti samāmananti na
abhicaritavyamiti ।] na tāvadidaṁ śakyatē vak‍tuṁ pravartamānasyaiva pravr̥ttau
<pb n="023"/>
liṅādaya iti lakṣaṇāśravaṇāt । prayōgavyabhicārācca । lakṣaṇaṁ tāvat
pravartamānasyāpravartamānasya vēti [na] viśēṣamācaṣṭē । prayōgō'pyājñādiṣu
1apravr̥ttasyaiva dr̥ṣṭaḥ । nanu pratipannājñasyaiva liṅādayō bhavanti । na pravr̥tta-
pravartanē prayōgaḥ āmantraṇādiṣu vyabhicārāt । ājñāyāmapi apravr̥ttapravartana
ēva prayōgaviśēṣē apravr̥ttasyaiva pravr̥ttiḥ kriyatē । na ca sāmānyataḥ pravr̥ttiḥ
liṅādibhyō'vagamyatē । viśēṣaniṣṭhatvāt । anvitābhidhātaṁ ca padānāmuktaṁ
tadbhūtādhikaraṇē । yatpunaridamuktaṁ ṇijutpattau kurukurviti darśayatīti ।
na prayōgamātrāt śabdārthō'vagan‍nuṁ śakyatē । ananyathāsiddhadarśanaṁ hi
<pb n="024"/>
śabdārthaniyamē hētuḥ avyabhicāri kāraṇaṁ kāraṇavatāmiṣṭamuktam ।</p>
<p>nanu caivaṁ satyājñādīnāmapyanaikāntika ēva prayōgaḥ । tasmā-
cchabdārthaniyamē kāraṇaṁ vaktavyam । idamucyatē । pravartanaṁ liṅādayō na
vyabhicaranti । sarvatrāvagatēḥ । pravartamānē ca [ṇijutpattiviṣayē'pravr̥ttē
cājñādau] atō'nvayavyatirēkābhyāṁ tāvanmātramēva śabdārtha iti śakyatē'-
vagantum । yatpunaḥ <quote>‘vēdaivāsau’</quote> <quote>‘mayaitatkartavyaṁ’</quote> <quote>‘abhicaran yajēta’</quote>
iti ca darśitaṁ tat sthitē vyatiriktē'dhikārē kāmasaṁyuk‍tēṣu prāp‍tyaprāpti-
vivakṣayōk‍tam । iha tu vyatiriktō nāstītyuktam । tasmādadaśanaṁ tat । yadi
ca pravartamānasyaivāyamupadēśaḥ tadā upadēśārthataiva hīyatē । asyēdaṁ sādhana-
<pb n="025"/>
mityēvaṁ paratvādvākyasya । na ca sādhanasvarūpē śābdaṁ pramāṇamastītyuktam ।
kiṁ tarhi ? anuṣṭhāna ēva । tasmādupadēśārthō'pravr̥ttapravartanaṁ iti yuktam ।
ata ēva ca śabdavidaḥ pravartamānasya hētvabhidhānaṁ ṇicō manyantē
apravr̥ttasyaiva liṅādīnām । tasmātkartavyatāvagatirēvānuṣṭhānahētuḥ na punaḥ
phalābhilāṣaḥ । tathā ca bhāvārthādhikaraṇē kuryādityuktvā svargakāmapada-
saṁbandhāt svargaṁ bhāvayēdityuktam । na svargakāmaḥ[svargaṁ]kuryāditi । avaśyaṁ
caitadēvamavagantavyaṁ, anyathā hi yāvajjīvādiṣvanadhikāraḥ syāt sādhyā-
ntarābhāvāt ।</p>
<pb n="026"/>
<p>nanu caivamaṅgasaṁbandhō na prāp‍nōti na prāp‍nōtyaṅgasaṁbandhaḥ yadi
śrutyādīni na pramāṇāni । na caiṣāṁ prāmāṇyaṁ sādhyāntaraprayuktam ।
nityēṣvapi sāṅgōpadēśāt । yadi ca na prāpnōti kiṁ kurmaḥ ? uktaṁ cāsmābhiḥ
pr̥thak‌prayōjyā ēva bhavantu prayājādaya iti । yē tu punaḥ dr̥ṣṭārthā niyamāyō-
padiśyantē naivānaṅgaṁ karturadhikārē'pi । tasmāddhātvartha ēvōpadēśaḥ na
kāmē iti ।</p>
<p>yadi niṣphalē na pravartantē kartavyatāvagamē'pi kathaṁ nityēṣu
anuśāsyāḥ । saphalē'pi cāpravartamānāḥ kaṁ daṇḍamarhanti । ataḥ pravr̥ttya-
vagatirēva pravartanē hētuḥ । tatrāpravartamānāḥ śrutamutsr̥janti kartavyaṁ na kurvanti
iti । phalavanti[ti] punaḥ sakāmāḥ pravartamānā api na śāstramutsr̥janti
nāpi kartavyaṁ na kurvanti । ataḥ sutarāmasmin pakṣē śāstrasyānanuṣṭhānam ।</p>
<pb n="027"/>
<p>nanu ca kartradhikārapakṣē niyōgō'narthakaḥ । kartā hi vyāpr̥tō
vyāpr̥tān vyāpārayiṣyatīti vā kārakavyapadēśaṁ labhatē । tatra brāhmaṇādayō
yāgādiṣu kiṁ vyāpr̥tavanta iti kartr̥vyapadēśaṁ labhantē । atha vyāparantīti
athavā vyāpārayiṣyantīti sarvathā nōpapadyatē । yadi tāvadva‍yāpr̥tavantaḥ kiṁ
niyōgaḥ kariṣyati । atha vyāparanti tathāpyanarthaka ēva । atha vyāpāra-
yiṣyantītyabhiprāyaḥ prāṅ‌niyōgāt vijñānamidaṁkutaḥ ? niyōgādēva bhaviṣya-
tīti cēt; na tarhi karturniyōgaḥ niyōgasaṁbaddhasya kartr̥tā prāp‍nōti । tasmāt
karturadhikārō durbhaṇaḥ । nanu caivaṁ sati sarvakārakasaṁbandhāpalāpaḥ prāp‍nōti ।
kārakaśūnyāsu ca kriyāsu kiṁ niyōgaḥ kariṣyati । athānuṣṭhēyatayā
sarvakārakagrāmamavagamya tasya niyōgō bhaviṣyatīti kartaryapi tulyam । ēvaṁ
tu śāstrasya pravartakatvāt sakāmasyāpi pravr̥ttirityanuṣṭhānasiddhiḥ । ēvaṁ sthitē cōdayati
<pb n="028"/>
kartr̥kartr̥kaṁ yat karma tat tēnaiva kartavyamiti kariṣyatītyabhiprāyēṇa saṁbandha-
siddhiḥ । ataḥ kartradhikārēpyanavadyam । avaśyaṁ caitat abhyupagamanīyaṁ
kārakāntarasaṁbandhō'rthaḥ । tēṣāmapi hi naivānya(ta)ḥ/?/ saṁbandhō vijñāyatē
niyōgasiddhiṁ muktvā । tasmādasaṁbandhō vā prāṅ‌niyōgādabhyupagamanīyaḥ
tannimittaiva prāk saṁbandhāvagatiḥ iti, śabdasya vā prāmāṇyaṁ sthitamuddha-
raṇīyam ।</p>
<p>nanu rājyādiṣu ēvaṁkartr̥kē ēṣa bhavānadhikriyata iti prāgadhi-
kārāt kriyākārakasaṁbandhō dr̥ṣṭaḥ । kathaṁkartr̥kē ? । yuktaṁ rājyādiṣu
<pb n="029"/>
atītēṣu puruṣāntarēṣu tadguṇakartr̥bhāvadarśanāt । iha punaḥ niyōgādr̥tē
puruṣāntaramapi na śakyatē vak‍tum । sarvasya tatpūrvakatvāt pravr̥ttēḥ । daṇḍa-
nītyādiṣu punaḥ darśanāntarapūrvakatvādupadēśasya upapadyētāpi anubhūtakartr̥kē
puruṣaviśēṣasyādhikāraḥ । tatrāpi ca arhārthakathanamātramēvēti kartradhikāra
ēva nādhikārāt kartr̥tvam । kartradhikārē ca svargakāmitvaṁ kartr̥viśēṣaṇaṁ
na phalaviśēṣaṇamiti siddham । ēvaṁ ca sarvaṁ sarvasyānuṣ‍ṭhēyam । tathā ca
vidyōpadēśō'yaṁ sarvasya sarvānuṣṭhānāt kr̥ts‍nasiddhiḥ ।</p>
<p>tadidamuktaṁ sarvaṁ brahma bhāgaśa upadēśamukhēna jñānatō'nuṣṭhānataścōpadi-
<pb n="030"/>
śyata iti । ata ēva cōdgāraḥ kartradhikāravādināṁ (matatvēna) <quote>‘asatyē bartmani
sthitvā tatassatyaṁ prakāśayēt’</quote> sarvōpadēśānāmayaṁ sarvasya sarvānuṣṭhānāhaṁ-
vidhiriti manyatē । <quote>“ta imē satyāḥ kāmāḥ anr̥tāpidhānāḥ”</quote> iti
śrutēḥ । bhāgaśō bhāgaśa upadēśō'nr̥tamabhiprētam । rāgādinibandhanaśca
vyavacchēdaḥ । tasmātkārakādhikāradarśanāt a dhakārāntaradarśanaṁ vyā-
mōhaḥ । ata ēva ca dharmaśāstrakārāḥ paṭhanti <quote>‘kāmātmatā na praśastā’</quote>
iti phalasiddhimavaidikīṁ manvānāḥ । kāmyō hi vēdādhigamaḥ karmayōgaśca
vaidika iti jñānē karmaṇi ca viniyōgaṁ manyatē । <quote>“sarvaṁ khalvidaṁ brahma
<pb n="031"/>
tajjalāniti śānta upāsīta”</quote> ityamumēva pakṣaṁ bāhmaṇavādō dyōtayati ।
kāmyē hi upadiśyamānē na sarvakartr̥sādhyaṁ bhavati । bhēdēna kāmadarśanāt1
ataḥ sarvasyaikyaṁ na sidhyati । tataśca <quote>‘puruṣa ēvēdaṁ sarvaṁ’</quote> ityādayō
mantrārthavādāḥ anupapannā na syuḥ । bhēdavādāstu bhāgaśa ēva cēdupadēśō
yastadāśrita iti parihr̥tam । ēkatvaṁ tu pāramārthikē bhēdē kimāśritaṁ
bhaviṣyati । ata ēva bhagavān pāṇiniḥ pacyādiṣu kriyākārakavyatirēkēṇa
na niyōgārthē niyōjyaṁ nāma karmāntaraṁ smarati । nanu yujirapi pacyādiṣu
paṭhyatē । satyaṁ paṭhyatē na punaryujēḥ karma yāgādiṣu kartēti smarati ।</p>
<pb n="032"/>
<p>nanu ca bhavataivēdamuktaṁ kartā hi niyujyata iti । tadidamuktaṁ bhavati
yāgādiṣu kartā yujēḥ karmēti । yadi yujēḥ sādhanaṁ niyujyata ityucyatē
siddhō naḥ pakṣaḥ । kiṁ tarhi idamuktaṁ na smarati bhagavān pāṇini-
riti । akārakābhiprāyaṁ taduktam । tatra kāmē sādhyē niyōgāt kāraka-
tvam । kartr̥tvaṁ niyōga iti arthāntarāpattiḥ । arthāntarē ca anavagata-
stutirastītyuktam । tadidaṁ kāmināṁ phalāśaṁsanaṁ ākāśē bakabandhanaprabhaṁ
kāmināṁ mōha ityuktam ।</p>
<p>tasmāt karturadhikāraḥ sūribhiruktaḥ-<quote>“bhūtaṁ bhavyāyōpadiśyatē iti ।
ata ēva cākhyātabhēdō'pi (bhēdalakṣaṇamapi na ghaṭatē) kiñ‍cidguṇakarma
kiñ‍citpradhānakarmēti । kāmyē punaḥ sādhyē sarvākhyātānāṁ guṇabhāvāpattiḥ
tataśca tāni dvaidhamiti sūtrārthō'nupapannaḥ syāt ।</p>
<p>nanu ca nityābhiprāyaḥ sa bhaviṣyati । na nityābhiprāyaḥ tatrāpi
kāraṇamarthāntarāpattidarśanāt yaistu dravyaṁ cikīrṣyata iti guṇataiva prāp‍nōti ।
<pb n="033"/>
asmatpakṣē tu dravyaparatayā upadēśē guṇabhāvaḥ cikīrṣyata iti cōpadēśābhi-
prāyamēva । kriyāparē hyupadēśē prādhānyamiti sūktam ।</p>
<p>atrābhidhīyatē-(sva)sa nāma kartr̥viśēṣaṇaṁ bhavati yasya viśēṣaṇabhā(va)-
vē kāraka upapadyatē । iha punaḥ svargakāma iti prītyapagamē tadēva tu dravyaṁ na
svargaśabdābhilapanīyam । kimatō yadyēvaṁ ? idaṁ tatō bhavati । iṣṭaṁ kāmasya
viṣaya iti । tataḥ kiṁ ? nēṣṭaṁ paraniṣpattayē bhavati । iṣṭārthaṁ hi sarvam ।</p>
<p>ētaduk‍taṁ bhavati-iṣṭasaṁyuk‍tē hi vākyē tadartha ēvānvayō'nyēṣāṁ padārthā-
nāmityuktam karmāṇyapi ca jaiminiḥ phalārthatvāditi phalaṁ ca puruṣārthatvāt
<pb n="034"/>
iṣṭatvādēva na kratvarthamityarthaḥ । nanu ca iṣṭaḥ svarga ityuktam । sa ca
puruṣārtha iti vipratiṣiddham । ucyatē । apuruṣārthasya vā kathamiṣṭatā ? ēvaṁ
tarhi puruṣārthamēvēdaṁ sarvamityuktaṁ bhavati nēṣṭārthatā । [satyamēvaṁ prājñō'pyā-
yuṣmān bhava । iṣṭōpanyāsastarhi kimarthaḥ ? nēṣṭārthatvādr̥tē puruṣārthatā sidhyati
śāstrasya । iṣṭatvādēva tu svargasya puruṣārthatā śāstrasya saṁbhavatīti sārtha
ēvēṣṭōpanyāsaḥ । yadidaṁ puruṣasya karmajanyaphalayōgitayā karmaṇi śēṣitvaṁ
sa cāyamadhikāra ityucyatē ।] yadarthaṁ karma tatra adhikriyata ityucyatē ।
īśvaravacanō hyadhikr̥taśabdaḥ । ata ēva tulyē'pi ca kartr̥tvē svāmikarmakara-
vyapadēśaḥ । nanu ca yāgē naiva sa bhavati । na nāma padārthē । śāstrārthē
<pb n="035"/>
tu saṁbhavati । padārthāstu sāmarthyēnāpi vyavatiṣṭhēran । nanu ca bhāvārthāḥ
karmaśabdā ityuk‍tam na ca kāmē sādhyē yāgē kartr̥tvamupapadyata iti । kathaṁ
svargaśabda iṣṭavacanē grāmādiṣvadhikārasiddhiḥ । uktaṁ kāmaviṣayatayā svargādyu-
panyāsō na kāmaviśēṣaṇatayēti ।</p>
<p>nanu cānvayavyatirēkau svarga ēva saṁbhavataḥ । uktamasmābhiḥ viṣaya-
pradarśanārthāvanvayavyatirēkau । kāmasaṁyōgāttu grāmādīnāṁ viṣayatvasiddhiḥ ।
yadapi kāmē sādhyē yāgē kathaṁ kartr̥tvamiti ? kēna vōktaṁ yāgē kartr̥tvamiti
yāgē tvadhikāraḥ tatsidhyarthaṁ cārthātkartr̥tvam । ata ēva ca saṅkhyānivēśaḥ ।
<pb n="036"/>
yāgābhiprāyēṇa karturadhikāra ityucyatē । lōkē'pi ca anyatrādhikr̥tō-
'nyatsādhayati । rājakarmasvadhikr̥tō'mātyassvārthaṁ sādhayati । tatsidhyarthaṁ
tu rājakarmaṁṇi kartr̥tvam ।</p>
<p>yadapi bhāvārthāḥ karmaśabdā iti yatrādhikārastēbhyaḥ phalāvagati-
rityuktaṁ bhavati । tēna sādhanēna svārthamabhinirvartayēdityarthaḥ । ata ēva ca
tr̥tīyāsāmānādhikaraṇyāt udbhidādīnāṁ nāmatā uktā । tarhi kimidamuktaṁ
<pb n="037"/>
nāmnaḥ sakāśāt kartavyatā nāvasīyata iti । kēna vōktaṁ tatō'nyathā ।
kathaṁ tarhi kāmasya kartavyatā ? iṣṭatvāvagamāt ityuktam । avaśyaṁ caitadēva-
mabhyupagantavyam । nahi kriyākārakasaṁbandhamātrāvagamāt anuṣṭhānasiddhiḥ
dēvadattaḥ kāṣṭhaiḥsthālyāmōdanaṁ pacatītyēvamādiṣu । nanu ca liṅādibhyō-
'nuṣṭhanāvagatirbhaviṣyati kimatrādhikāraḥ kariṣyati । kasya liṅādayō
'nuṣṭhānaṁ jñāpayanti iti । nanu ca kartarītyuktam । ayuktamuktaṁ, itarētarāśraya-
prasaṅgāt ityuktam । tathā ca karturniyōgō'narthaka iti । yadi hi niyōgāt
<pb n="038"/>
kartr̥tvaṁ kartr̥tvē ca niyōga iti itarētarāśrayāpattiḥ । tasmānniyōgādēva
kartr̥tvamavagantavyam । niyōjyāvagatistvanyataḥ ēva । sā cēyamiṣṭasaṁba-
ndhādityuktam ।</p>
<p>yadyēvaṁ yāvajjīvādiṣu kathaṁ ? kathaṁ vā'tra na bhaviṣyati । siddhavadu-
padēśāñ‍jīvanasya । tvayaiva tarhyuktaṁ na jīvanaṁ kartr̥viśēṣaṇatayā'nvēti
siddhatvādēvēti । ayuktamidam siddhamēva hi kārakaṁ viśēṣaṇatayā'nvēti na
sādhyamiti na punaranvayō'pi । anvayācca phalāvagatiḥ śābdī na phalavatō-
'nvayaḥ sāpēkṣatvaprasaṅgādityuktam । tasmāt kathamatrādhikāra iti vaktavyam ।</p>
<p>ayamucyatē । yāvajjīvamiti yāvacchabdō nānvēti kartr̥viśēṣaṇapakṣē ।
<pb n="039"/>
kathaṁ ? na yāvajjīvaṁ prayōgaḥ saṁbhavati । phalārthinō vītāyāṁ phalēcchāyāṁ
aprayōgāt atō balānnimittatvamanvēṣṭavyaṁ jīvanasya । taccādhikr̥tasaṁbandha
upapadyatē na kartr̥saṁbandhē । kartr̥saṁbandhē hi yāvadēvōktaṁ yajētēti tāvadēva
jīvatā yaṣṭavyamiti yāvacchabdānupapattirdarśitā । na ca prākkartr̥saṁyōgāt
niyōjyāparijñānē kartr̥tvasiddhirityuktam । pakṣāntarāvalambanēnāpi prayō-
janavattā vaktavyēti nyāyavidō manyantē । na tarhi iṣṭatvādadhikārasiddhiḥ ।
na nāmēṣṭatvāt । nahi akriyārthatvē śak‍tirvā'dhikr̥taviśēṣaṇatvam (?) iti
siddhō nityē naimittikē cādhikāraḥ ।</p>
<pb n="040"/>
<p>yatpunaridamuktaṁ sādhanatvēnētarēṣāmiva kārakāṇāṁ kartr̥tvasiddhiriti ।
ataścākriyāsaṁbandhitayaiva niyōjyāvagatiriti । ayuktamidaṁ anuṣṭhā-
natō'pi kriyāsaṁbandhō'vagamyatē । saṁbandhāntarasyāvidyamānatvāt । tasmā-
dyathōktamēva nyāyyam । karmaṇi niyujyamānasya kāmasiddhau yāgaḥ karaṇamiti
kasya śabdasyātra nimittabhāvaḥ ? yajētēti yajistāvat yāgamātramācaṣṭē
na punastasyānyasaṁbandhitām । vibhaktirapi (cākhyātīti) cākhyātī]
kriyāsādhanaṁ kartāraṁ tadantargatāṁ saṅkhyāmācaṣṭē na punaryāgasyānyārthatām ।
svargakāmapadamapi svargaṁ puruṣasyēṣṭatayā jñāpayati । na punaryāgaṁ prati prādhānyaṁ
<pb n="041"/>
svargasya vā kāmasya vā । vibhaktistu prathamā'vyatiriktārthaiva । jyōtiṣṭō-
mādayastu nāmatvāt yāgābhidhānaparatantrāḥ । na ca yajētēti śabdō yāgaṁ
karaṇatvēnācaṣṭa ityaktam । tasmānnirmūlamēvēdaṁ yāgēna svargaṁ sādhayēt iti ।
yō'pyatra niyōgārthaḥ sa kāmē vā puruṣaṁ niyuṅktē yāgē vā । atō'nyataratra
niyōgamātrāvagatiḥ bhaviṣyati । na punastayōḥ parasparasaṁbandhāvagatiḥ ।</p>
<p>nanu cēṣṭatvaṁ nānyathōpapadyatē yadi na yāgāt kāmasiddhiḥ [ityuktam]
k‍vēdaṁ dr̥ṣṭaṁ iṣṭatvaṁ sādhanādr̥tē na bhavatīti । iṣṭatvādēva tadiṣṭaṁ bhavati
iṣṭaṁ sādhyatayā'vagamyata iti cēt ayuktaṁ kēna śabdēna sādhyatōcyatē ।
kāmasaṁbandhamātramavagamyatē svargasya na punaḥ sādhyaḥ siddhō vēti । tasmādvakta-
vyamatra nimittaṁ yēna asya kāraṇatā'vagamyatē । /?/varaṁ pūrvapakṣa ēvāstu ।
<pb n="042"/>
tasmādbhavatvadhikāriviśēṣaṇaṁ svargakāmapadam । bhavatu svargakāmō niyōjyaḥ
na punaḥ yāgēna svargaṁ [sādhayēt] iti । nimittābhāvāt ।</p>
<p>atrābhidhīyatē - kāmyamānatvēna svargaḥ puruṣaṁ viśinaṣṭītyuktam ।
bhāvārthēṁ ca niyōga ityētadapyuktam । sēyaṁ niyōganiyōjyaviṣayatayaika-
vākyatā । na vā ayathārthatvē ēkavākyatā saṁbhavati । niyōgasiddhiśca
vākyārthaḥ । tatra tāvadyadi yāgasyaiva kartavyatā na niyōjyārthō'nvēti1
niyōgē । atha kāmaḥ ananvitō viṣayaḥ syāt niyōjyēna । tataścaikaniyō-
gāvagatiḥ pīḍyēta । yāgaprādhānyē cōktō dōṣaḥ । tasmāt kāmapradhānatayaiva
ēkaniyōgasaṁbandhaḥ । tadidamuktam - api ca yasya svarga iṣṭaḥ syāt sa yāgaṁ
<pb n="043"/>
abhinirvartayēt ityasaṁbaddhamiva anyadicchatyanyatkarōtīti । padamatra nimitta-
miti śakyatē vaktam । yattu abhidhānāvivēkapratipādanamuktaṁ tadanvitābhi-
dhānēnaiva pratyuktam । ēvaṁ tarhi tadbha‍ūtādhikaraṇa ēvaitatparihr̥tam - asaṁbaddhaiva
padapadārthāvagatirityētāvatparihr̥tam । pratibhāsyānyāpōhāvāpōddhāraprati-
pakṣatayā tadadhikaraṇam । na punaḥ padaiḥ padārthamātrābhidhānapratipattayē ।
tasmāt yāgēna svargaṁ sādhayēditi yuktam ।</p>
<pb n="044"/>
<p>kimidaṁ asādhakaṁ tu tādarthyāt iti ? asādhakamidaṁ vākyaṁ vākyārtha
ityuktaṁ bhavati na ēkaniyōgasaṁbandhapratipādakaṁ vākyaṁ syādityarthaḥ । nanu
ca nimittatvakalpanāyāṁ na kasyacidēkasya nimittatā śakyatē vak‍tu-
mityuktam । ata ēva sarvasyētyucyatē । padapadārthavivēcanē hi pratipada-
nimittabhāva ityucyatē । vākyārthē punaḥ sarvamēva nimittamityuktam tatraiva ।
niyōganiyōjyasaṁbandhēna kiṁ saṁbandhābhidhānaṁ smarati iti yaduktaṁ
[tadayuktam] śakyatē hi ṣaṣṭhīsmaraṇēna sarvamupa1saṁhartum । abhidhānaṁ punaḥ
saṁbandhiśabdānāmaniyatamēva bhagavataḥ kr̥ttaddhitasamāsēṣvadarśanāt । ēvaṁ ca
<pb n="045"/>
niyōgasiddha‍yarthatvāt vākyārthasya phalataḥ pravr̥ttirityētat parihr̥tam । kathaṁ
tarhi na phalaṁ vidhīyata iti tantrē vyavahāraḥ ? niyōgārthatvē'vagatē
nimittacintāyāṁ idamanyataḥ prāptaṁ idamapi[nyata] tata ēvēti kalpanā,
na punaḥ vākyārthē kiñ‍cit prāptaṁ nāma dadhnā juhōtītyatra pradarśitam ।
padavākyaviṣayamaviviktajñānamatrākulīkarōti mandadhiyaḥ । na padaṁ nāma
vākyē kiñ‍cidasti na padārthāḥ kēcana vākyārthē । viśēṣāvagatirhi
<pb n="046"/>
vākyārthaḥ । tadavagamahētuśca vākyam । nimittakalpanāyāṁ tu padaṁ
padārthaścēti vyapadēśaḥ । ēvaṁ tarhi padapadārthajñānamanr̥tamēvētyuktaṁ bhavati
śābdairivēti । na nimittatā anutamiti vadāmaḥ । kintvavagamyamānā-
vasthāyāmavivēkaḥ vākyārthē, avagamakatayā ca vākyē ।</p>
<p>ata ēvōktaṁ padēbhya ēva hi padārthapratyayaḥ padārthēbhyō vākyārthasya
iti nimittanaimitikabhēdāśrayam na punaḥ pramitau bhēdaḥ । śābdaistu
nimittamapyapahnutamiti viśēṣaḥ tadidaṁ vākyapadīyamityuktam । bhāvā .... ।
<pb n="047"/>
kiṁ nimittapūrvasya yajēḥ vidhtharthō vācyaḥ । asti kiñ‍cidvācyaṁ svarūpatō
vācyō na pramāṇata iti kāryāvagamyatvāt pramāṇabhāvasya, abhidhānasya ca
padārthamātraniṣṭhatvāt । tasmālliṅādibhirēva pramāṇatō'bhidhānaṁ na kr̥dantairiti
niścīyatē । tathā vyavahāradarśanāt vyavahārapūrvakatvācca padārthāvagatēḥ । ataḥ
kalpanāpakṣō'pi pratyuktaḥ । yadi tarhi ṣaṣṭhyā smr̥tyupasaṁhāraḥ kathaṁ tarhi svarga-
kāmō yajētēti prathamā । ṣaṣṭhī vā syāt aśravaṇaṁ vā vibhaktēḥ । ucyatē ।
naiva niyōgāpēkṣēyaṁ prathamā । kiṁ tarhi kārakārēkṣā ।</p>
<p>nanu ca niyōjyapūrvakatvāt kriyākārakasaṁbandhasya tatsaṁbandhasya
tatsaṁbandhinyaiva vibhaktyā bhavitavyam । satyamāha bhavān, kintu na
liṅvācyē niyōgē vibhaktiḥ saṁbhavati । saṁbandhamātrāpēkṣiṇī hi ṣaṣṭhī na
<pb n="048"/>
vyāpāraviśēṣāpēkṣiṇī । liṅādibhyaśca viśēṣō'vagamyatē । dvitīyā tarhi
bhavatu । na, anupāttatvānniyōgavyāpārasya । dhātūpāttavyāpārē hi dvitī-
yādayaḥ bhāvāpēkṣatvāt kārakābhidhānasya । dhātūpāttasya ca bhāvatā-
micchanti <quote>“dhātvarthaḥ kēvalaḥ śuddhō bhāva ityabhidhīyata”</quote> iti vadantaḥ ।
tasmāt paścādbhāvyapi kartr̥bhāvō'tra vibhaktyutpattēḥ hētuḥ prāptipadikārtha-
mātratayaiva niyōgasi(ddhiḥ)ddhēḥ । ata ēva cābhihitē karturēkatvē na
<pb n="049"/>
dvitīyāprasaṅgaḥ । bhāvadvayōpanyāsaśca pratyuktaḥ । dhātvantarānupādānāt ।
guṇapradhānabhāvaśca kārakābhiprāyēṇētyētadapi parihr̥tamēva । ata ēva ca
kāmigatā saṅkhyā'tantram, ākhyātagataiva1nādrīyatē</p>
<pb n="050"/>
<p>idamaparaṁ tarhi kathamakāminaḥ pravr̥ttirnāstīti niyōgaparatvācchā-
s‍trasya । niyōgārthasiddha‍yarthatvāt kāmanāyāḥ । naivāśaṅyatē aṅgatā
tu kāminaḥ prāp‍nōti । avivēkō'trāparādhyatē bhavataḥ । dhātvarthāpēkṣō-
hyaṅgāṅgibhāvō nēṣyatē । guṇapradhānabhāvō'pi tadapēkṣa ēva uktō bhāṣyē ।
niyōgasiddhau tu sarvaṁ tadanuguṇamiti kēna nēṣyatē । tādarthyaniyamastu
pradarśitaḥ । ata ēva ca bhāvārthādhikaraṇē niyōgapradhānō vākyārthō darśitaḥ
kuryādityēvamādinā bhāṣyakārēṇa । kathamidānīmētāni vēdavākyāni ।
ta imē satyāḥ kāmā anr̥tāpidhānāḥ sarvaṁ khalvidaṁ brahmētyēvamādīni । <q>uktā</q>
<pb n="051"/>
anyaparāṇāṁ pratipattiḥ ।</p>
<p>nanu cānyaparataiva nāstyupaniṣadvākyānām tarhi siddhārthaparatvam ।
siddhārthaparatvē ca tatra prāmāṇyavyutpattēḥ । tarhi mr̥gyatāṁ pramāṇāntaram ।
pramāṇāntarasadbhāvē vā kā nō bādhā । śās‍trārthastāvadayaṁ yathōpavarṇi-
tō'smābhiḥ । nanu ca pramāṇāntarasadbhāvē śās‍trārthō virudhyatē bhēdēnāva-
gamyamānatvāt । na khalu kaścidvirōdhaḥ ।</p>
<p>atha virōdhaṁ manyasē na tarhi pramāṇāntaramasti ētasmādēva
virōdhāt । na cānumānādr̥tē ēkatā śakyatē vak‍tum । āgamavirōdhē
ca nānumānamātmānaṁ labhata iti naiyāyikāḥ । tasmādvākyaśēṣāṇi
<pb n="052"/>
bhavantūpaniṣadvākyāni svatantrāṇi vā adhyayanamātraparyavasāyīni । nātra
saṅkaṭaṁ kiñ‍cidasti । yatpunaḥ dharmaśās‍trakāraiḥ paṭhitaṁ---<quote>‘kāmātmatā
na praśastā’</quote> iti paṭhitamēvaitat । kēna vōktaṁ na paṭhitamiti । bhavatu tarhi
svargādīnāṁ na prāśastyam । bhavatu yadi sādhyatayā pratiṣēdhaḥ । atha tu
ātmaguṇō'yamupadiśyatē ahiṁsāvat kriyāpratiṣēdhē nānarthakatvaṁ svargādi-
siddhēḥ । nirṇayastvanayōḥ tata ēvānvēṣyaḥ ।</p>
<p>yatpunaridaṁ bhāṣyakārēṇa yāgaprādhānyēpi phalasiddhiṁ darśayatā idamu-
panyastaṁ---kāṣ‍ṭhānyāhartukāmō'raṇyaṁ gacchēditi kathamatra kriyāprādhānyaṁ
manyatē pratyuta tumuna‍pratyayāt gamirēbānyārthē vartatē । tasmādyathā dr̥ṣṭānta-
<pb n="053"/>
stathā vaktavyam । idamucyatē । kāmaśabdaprayōgāt tumunnarthō'nyārthē
vartatē । tathā caidamarthyamavagagamyata ityabhiprāyaḥ । parihārastu satyaṁ na
śabdāt kiṁ tarhi pramāṇāntarataḥ । tasmādadhikr̥tasya kartr̥tvamiti sthitam ।
<pb n="054"/>
<pb n="055"/>
<lg><l>।। 2 ।। 1phalārthatvāt karmaṇaḥ śās‍traṁ sarvādhikāraṁ syāt ।। 4 ।।</l></lg>
<p>nanu tiryagādiṣu vēdasya pramāṇataiva nōpapadyatē kēyamadhikāracintā ?
tathā dēvatānāṁ r̥ṣīṇāṁ cādhikārē rāddhāntō na labhyatē । yadi tāvadadhikāra-
dēvatāḥ parigr̥hyantē ārṣēyavaraṇacōditāśca r̥ṣayaḥ tadā'nityasaṁyōgō vēdasya
(ādisaṁyōgōvēdasya) kiṁ tatrādhikāracintayā । atha tatō'nyē kimi-
<pb n="056"/>
tyadhikārō vāryatē r̥ṣayō brāhmaṇāḥ śrūyantē indrādayaśca kṣatriyāḥ ।
tasmāt bhraṣṭapūrvōttarapakṣamēvēdamadhikaraṇaṁ tatrālōcanayā pratibhāti । yadapi ca
viṣṇukramē yāgamātrādhikāraśaṅkā sāpi kramaparyantē śāstrārthē nōpapadyatē । sa
ēva parihr̥tāvapi punarupanyastaḥ । tasmādapratiṣṭhaivēyaṁ cintā viyatipadam ।</p>
<p>atrōcyatē---śās‍trārthaparijñānamēvōpanyastam । kāmanāmukhēna tacca
prakaṭitam । na śās‍trādr̥tē pāralaukikakāmanā saṁbhavati iti । kathamr̥ṣi-
dēvatayōḥ ? । atrābhidhīyatē । atra kēcit vēdārthajñānapaṇḍitaṁmanyāḥ
<pb n="057"/>
yāgādyanuṣṭhānakr̥tamēva r̥ṣitvaṁ dēvatātvaṁ ca manvatē adhikāraśabdā indrādaya
iti vadantaḥ । tathā ca śatakraturindra ityaitihāsikāḥ śaunakādayaś‍ca satraṁ
naimiśāraṇyē āsitavantaḥ iti vadanti । nacaitāvatā karmajanyadēvatāprati-
pādakatvēnānityasaṁyōgō vēdasya bhavatīti manyamānāḥ tadvyāmōhāpanuttayē idaṁ
likhitam । kathaṁ punaḥ anēna vyāmōhō'panudyatē । itthamapanudyatē । yata indrā-
dīnāṁ tāvadyāgādayō na saṁbhavanti svātmani kriyāvirōdhāt । nanu indrā-
bhimāninō yajamānāḥ pūrvōtpannaṁ indraṁ yajantē । r̥ṣīnapi pūrvōtpannānēva
vr̥ṇvatē । ēvaṁ tarhi darśanābhimānānupapattiḥ । tadbhāvō bhēdaś‍cētyanupapatti-
<pb n="058"/>
ranuṣṭhānē । atō dēvatā dēvataiva r̥ṣirapi r̥ṣirēva na punaḥ prāpyaḥ prāpakō
vā । yathā na prāpakaḥ tathā navamē vakṣyāmaḥ । prāpyatā tviha niṣiddha‍yatē ।
yadapyuktaṁ kathamapi aviṣṇukramakē yāgē'dhikāra iti । adhikārapūrvakatvāt
prakaraṇādīnām । atō rāddhāntēpyadhikārāvirōdhāt viniyōgānyatvaṁ śakyatē
<pb n="059"/>
kalpayitum iti nānupapattiḥ । viṣayaṁ ca darśayan nidarśitāvēva pūrvapakṣō-
ttarapakṣāviti na punaḥpradarśyatē iti sthitamadhikaraṇam ।</p>
<lg><l>।। 3 ।। liṅgaviśēṣanirdēśāt puṁyuktamaitiśāyanaḥ ।। 6 ।।</l></lg>
<lg><l>।। 4 ।। svavatōstu vacanādaikakarmyaṁ syāt ।। 17 ।।</l></lg>
<p>nanu ca kartr̥gata ēvātra vibhaktyarthaḥ kathamadhikārē s‍triyaṁ nivarta-
yati । ayamabhiprāyaḥ pūrvapakṣavādinaḥ---ēkatvamiva saṅkhyāntaraṁ liṅgamapi
<pb n="060"/>
liṅgāntaraṁ nivartayati iti । nanu ca saṅkhyāpi naivādhikārē saṅkhyāntaraṁ
nivartayati । kiṁ tarhi kartr̥tvē । satyaṁ nādhikārē nivartyatē tathāpi tu
kartr̥tvāpattēradhikārasya liṅgamapi liṅgāntarasya na kartr̥tvamāpādayati ।
āpannakartr̥bhāvaśca na karmaṇi niyuktō bhavatīti puṁyuktamiti paṭhitam ।
bhrūṇahā ātrēyīparikrayādibhiḥ asvatvapradarśanamabhyuccayaḥ ।</p>
<p>atrōcyatē---jātistu vādarāyaṇa iti narajātimātramatrādhikriyatē
<pb n="061"/>
na liṅgādviśēṣagatiradhikārasyētyarthaḥ । nanu cāpannakartr̥bhāvō na niyukta
iti saṅkhyāvat liṅgamapi liṅgāntaraṁ nibartayatītyuktam । satyamuktam ।
tattvayuktam saṅkhyā saṅkhyātagatā karmaṇi saṅkhyāntaraṁ nivartayatīti
yuktam । liṅgaṁ punaraśrūyamāṇatvādayuktaṁ tannivartayatīti । atassūktaṁ bāda-
rāyaṇasyēti । smr̥tyādayastu pradarśitāḥ । yadyēvaṁ na tarhi sahaprayōgaḥ
prāp‍nōti saṅkhyāntaranivr̥ttēḥ । tadidamuktam sthitaṁ tāvadaparyavasitamiti
sahatvaparyantatvāt stryadhikārasya । ataḥ pr̥thagadhikāraṁ pūrvapakṣī darśitavān ।
gaddhāntavādī tu naiva kramaparyantē viṣayē saṅakhyāvirōdha iti manvānaḥ
<pb n="062"/>
sahādhikāramuktavān । kathaṁ punaḥ saṅkhyāvirōdhō nāsti ? sahitēṣu hi
dvivacanabahuvacanē bhavataḥ, na punaḥ sahārthēṣu । ataḥ ēva ca itarētarayōgē
ēvaṁ samāhārē vā dvandvaṁ manvatē samāsavidaḥ । na punaścārthamātrē । kō'bhi-
prāyaḥ ? ayamēvābhiprāyaḥ-nētarētarabhāvamanāpannayōḥ padārthāntarasaṁbandhaḥ ।
yatva punaḥ padārthāntarasaṁbandhāpēkṣaḥ cārthaḥ na tatra dvivacanabahuvacanē bhavataḥ
<pb n="063"/>
samāsō vā । tadidaṁ mahābhāṣyakārēṇa pradarśitam---sahitayōḥ kriyā-
saṁbandhābhidhānē dvivacanamēva pradarśanārthēṣu vākyēṣu ēvamanukr̥taṁ bhavati ।
anyathā hi anukārō'pi nōpapadyatē । tadidamuktaṁ---pratikārakaṁ kriyābhēda
<pb n="064"/>
iti । dvādaśē vā śatē ṣaṭpañcāśaditi kimidaṁ ? vayamapi brūmaḥ kimida-
miti । kimasadēvēdaṁ ? nēti brūmaḥ । dvādaśē śatē yadi vibhāgaḥ syāt
syādētadēvam । iha punaḥ anya ēva patnīvyāpāra iti sahārthatāṁ darśayati
na sahitārthatām । ēkastvētadāha anyatarānicchāyāṁ tyāga ēva na
saṁvartētēti । tasmādavirōdhāt na sahakartavyamityasya vacanasyāyathārthatā
śakyatē'vagantum । ēvaṁ ca pat‍nīśabdaḥ samarthitō bhavati karmaviśēṣāścājyā-
vēkṣaṇādayaḥ । liṅgamuktam ।</p>
<pb n="065"/>
<p>yatpunaridamuktaṁ bhāṣyakārēṇa---<quote>“tatra śrutisāmarthyāt yaḥ kaścit
yayā kayācit striyā saha sambhūya yajētēti prāptē idamucyatē yastvayā
kaś‍ciddharmaḥkayācitsahakartavyaḥ sō'nayā sahēti । tēna na śrutivirōdhō
'vagamyatē smr̥tēḥ”</quote> iti । asya kō'rthaḥ ? nanu cāyamēvārthaḥ yayākayācita
striyā sahakartavyēti prāptē anayētyudvāhaniyamaṁ darśayati ।</p>
<p>yadyēvamasaṁstarhyayamarthaḥ yasmāt kartr̥saṁskārō vivāhō na kratvarthaḥ ।
anyathā hi kratuprayuktamēva syāt aṅgaṁ ca । na caitadēvam । kr̥tādhānasya
hyadhikāraṁ varṇayanti na kratvarthamādhānamiti bruvantaḥ । yasmāt [kr̥tā-
dhānasyādhikāraḥ] kr̥tōdvāhasya cādhānaṁ ata ēva saṁskārapaṅktyāmudvāhaṁ
paṭhati gautamaḥ ।</p>
<p>satyamēvamētat । śāstrārthajñō bhāvān kathamanyathā'bhidhattē । kastarhi
bhāṣyārthaḥ ? śrūyatām । ayamarthaḥ-sō'nayēti tathāpi śrutēravirōdha ityarthaḥ ।
saṁskārārthāyāḥ striyā na virudhyata ityarthaḥ । ēvamapi sahatvamanupapanna-
miti manyatē ।</p>
<pb n="066"/>
<p>sthitāduttaram । atha kasmāt svāmitvaṁ na gauṇamityāśaṅkya adhi-
kārāvirōdhānna gauṇaṁ bhavitumarhatīti rāddhāntaḥ । yathā cāvirōdhastathā
darśitam ।</p>
<lg><l>।। 5 ।। 1dvyādhānaṁ ca dviyajñavat ।। 22 ।।</l></lg>
<p>kathaṁ punaratra saṁśayaḥ । yathaiva bhāṣyē । na tathōpapadyatē । bhāṣyē hi
upapadagataṁ dvitvamupanyastaṁ vasānau iti । nacaitat pūrvapakṣāyālaṁ bhavitu-
marhati । kutaḥ ? vasantē brāhmaṇō'gnīnādadhītētyēvamādiṣu ēkatvaśravaṇāt ।
na ca liṅgaṁ saṅkhyāṁ apabādhitumarhati utpattau śravaṇāt । anyavidhānācca ।
<pb n="067"/>
ata ādhānāntaraṁ vā vaktavyam kṣaumavidhānārthaṁ vā vasānābityanūdyatē dvitvaṁ
yathā prāptam ।</p>
<p>nanu cāsminnapi pakṣē <quote>‘ādadhīyātāṁ’</quote> iti dvivacanaṁ nōpapadyatē ।
vasānāvityapi, vasanakriyāyāḥ pratyēkaṁ parisamāptatvāt । ēvaṁ tarhi
bhavataiva saṁśayō'bhihitaḥ । satyamabhihitaḥ pakṣagrahaṇaṁ tu na śakyatē kartum ।
bāḍha[na]śakyatē । aprāptamēvēdaṁ dvitvaṁ tvayaivōktam ādhānē vasanē ca । aprā-
ptasya vidhānādr̥tē na śakyatē vak‍tumiti vidhānamēvāśrayaṇīyam । vidhīya-
mānē ca dvau pumāṁsau vidhātavyau । kasmāt ? yugapadadhikaraṇavacanatāyāṁ hi
<pb n="068"/>
dvandvasmr̥tēḥ । tadapavādatvācca ēkaśēṣasya । tataḥ kima ? idaṁ tatō
bhavati । dvayōridamabhidhānaṁ tantrēṇa । tatra ca dvau pumāṁsāvēva pratīyētē
arthāntarasya vācakābhāvāt ।</p>
<p>nanu cādadhīyātāmiti dvivacanānupapattiḥ ākhyātē । bhagatvādhā-
nāntaraṁ kā naḥ pīḍā ? nanu ca <quote>‘pumāṁstriyā’</quote> ityapi smarati bhagavān
<pb n="069"/>
pāṇiniḥ । smaratyēkaśēṣē puṁsō vacanasya sādhutāṁ na punaḥ stryabhidhāna-
maukārāntasya । taddarśitaṁ bhāṣyakārēṇa । nanu kathamaprāptāvēkaśēṣaniyama
upapadyatē । kēnavōktamaprāptau niyama iti । yadi prāptau niyamaḥ bhavatu
tarhi strīsadvitīyatā । bhavatu yadi prāptau pramāṇamasti । tacca nāstīti
darśitam । atō yugapadadhikaraṇavācakatvāt dvayōḥ puṁsōrvācakō'yaṁ na
niyamasya viṣayaḥ । tasmāt dvau pumāṁsāviti yuktam । kathaṁ tarhi kṣauma-
śabdaḥ ? pradarśitō'nvayō bhāṣyakārēṇa ।</p>
<p>ēvaṁ prāptē'bhidhīyatē । nāyaṁ dvayōḥ puṁsōrvācaka iti śakyatē
vak‍tum । kasmāt ? kṣaumapadavaiyarthyāt vasanādhānayōśca prāptatvāt । nanu ca
<pb n="070"/>
puṁdvitvayuktamēkatvamapi na prāptamityuktam । satyaṁ, puṁdvitvayuktamēkatvamapi na
prāptaṁ puṁyuktaṁ tu dvayamapi prāptam । tataḥ kim ? śrūyatāmidaṁ, tadanuvādēna kṣauma-
vidhānaṁ saṁbhavati । sadvitīyatvaṁ tu kēvalaṁ mr̥gyam । nanu ca tadēva vidhānā
dr̥tē na saṁbhavatītyuktam । na saṁbhavati yadyādhānavasanagata ēvētarētarayōgaḥ pari-
gr̥hyatē । [tathaiva ca dvandvōtpattiḥ abhidhānāśrayamapītarētayōgaṁ nānumanyantē
kriyāmātrāpēkṣatvāditarētarayōgasya gargā] bhōjyantāmiti prayōgadarśanāt ।
dēvadattayajñadattaviṣṇumitrā iti ca prayōgadarśanāt । itthaṁ prayōgōpapattau
nādhānāntarakalpanā bhavitumarhati । nāpi viśiṣṭavidhānaṁ, na ca kṣauma-
<pb n="071"/>
śabdasya gauṇō'nvayaḥ yaugikō vā'bhyupagantuṁ yuktaḥ । tasmāt sadvitīya
niyamaprayōga ēvāyam ।</p>
<lg><l>।। 6 ।। 1tasya yāvaduktamāśīrbrahmacaryamatulyatvāt ।। 24 ।।</l></lg>
<p>sthitaṁ strīpuṁsayōḥ sahādhikāra iti । idamidānīṁ sandihyatē - kiṁ
sarvaṁ yājamānaṁ sahaiva kartavyaṁ yāgavat uta yajamānēnaiva kr̥taṁ kr̥taṁ bhavatīti ।
<pb n="072"/>
tatra pūrvapakṣavādī sahavacanaṁ sāṅgakratau manvānaḥ saha kartavyatāṁ yājamānēpu
manyatē । rāddhāntavādī tu yatra tāvat vacanēnaiva puṁsō'ṅgatvaṁ r̥tvijāmiva
tatra naiva striyāḥ kartr̥tvaṁ, yatrāpi samākhyayā prāp‍tiḥ tatrānyatarēṇaiva siddha-
manuṣṭhānamiti viduṣi saṁbhavati na vidvattā śakyatē kalpayitum anyathāpyupa-
pannatvādanuṣṭhānasya । tasmāt puruṣārthēṣu vidvattā kartr̥tvaṁ cēti yatra vā
pratipadaṁ vidhānam ।</p>
<pb n="073"/>
<lg><l>।। 7 ।। 1cānurvarṇyamaviśēṣāt ।। 25 ।।</l></lg>
<p>nanu cātra bhēdaṁ cintayatā tramāṇāmēvādhānamityuk‍taṁ dvitīyādhyāyē ।</p>
<p>nacānāhitāgnēradhikāraḥ saṁbhavati । kr̥tādhānasya vidyamānatvāt ।
ataḥ kimanēnādhikaraṇēna । atrōcyatē । [abhyupagamyāpyanadhikāra vak‍tuṁ
nimittārthatayā ādhānaśrutīnāṁ atraivarṇikānāmāhitāgnitvamabhyupagamyāpya-
vidvattayā'nadhikāraṁ vak‍tuṁ] śūdrasyēdamadhikaraṇamārabhyatē । tathā ca darśayati
yadyapi nimittārthānyādhānaśravaṇāni tathāpyanadhikāraḥ śūdrasyēti । kiṁ
punaranvāruhyavādasya prayōjanam ? ucyatē । idamasti prayōjanaṁ upanayanēpya-
<pb n="074"/>
nadhikārapradarśanam । yadyēvamupanayanamēvōdāharaṇīyam । na tadudāhartuṁ śakyatē ।
kimiti ? brāhmaṇasya hi śrūyatē <quote>‘aṣṭavarṣaṁ brāhmaṇamupanayīta’</quote> iti ।
upanīyādhyētr̥tvaṁ ācāryakaraṇavidhiprayuktam na svātantryēṇōdāhartuṁ śakyatē ।
aprayōjakatvāt svataḥ । na cārthajñānakāmasya tadityuktam । kasmāt ?
upanayanādhyayanayōḥ [svatō niradhikāratvāt] adhikaraṇāntaramukhēnaivātra
vicāraḥ śakyatē kartr̥miti sūktam । ata ēva bhāṣyakārēṇa ētatpradhānamēta-
dadhikaraṇamiti darśayati jyōtiṣṭōmādiṣu anāhitāgnitayaivānadhikāra
ityupasaṁhr̥tam ।</p>
<pb n="075"/>
<pb n="076"/>
<lg><l>।। 8 ।। 1trayāṇāṁ dravyasaṁpannaḥ karmaṇō dravyasiddhatvāt ।। 39 ।।</l></lg>
<p>nanu ca dravyaṁ na prayuṅk‍tē karmavidhirityuktam tasmādadhikārē na
ghaṭata ēvēyaṁ cintā yathāsthitē karmabhēdē'nāhitāgnēḥ । na cānyat prayōjana-
masti upanayanavat । ataḥ na śakyamēvēdamadhikaraṇamadhikāracintāyām ।
<pb n="077"/>
ucyatē । yata ēva dravyaṁ na prayuñ‍jatē karmavidhayaḥ ata ēvēyamadhikārē
cintā upapadyatē । kathaṁ-kimanāhitāgnimiva karmaśrutayaḥ śak‍nuvanti adravyaṁ
nirasituṁ uta nēti । atra pūrvapakṣavādinō'bhiprāyaḥ anāhitāgnimiva adravyaṁ-
dravyōpādānamanākṣipantyaḥ karmaśrutayaḥ na śak‍nuvantyadhikartumiti । tasmāda-
nadhikārō'dravyasyēti ।</p>
<p>atrābhidhīyatē । na śakyata ētadanāhitāgnimivādravyaṁ nirūpayitum ।
tatra hi śūdrādijārivacchēdikā vidyatē । iha punaḥ ādāna[ma]niyataṁ kadā-
cidupādattē kadācinnnōpādattē sa ēva । tasmānnaikāntatō nirāsassaṁbhavati ।
<pb n="078"/>
adhikr̥tasya jīvanāyēva karmaṇō'pyupādānaṁ prāptam । nanu cōpādānaśēṣa-
nirāsaḥ ēvaṁ satyuddhr̥tō bhavati । nōda‍dhriyatē । nimittatvēna hi asmābhirida-
mucyatē na śēṣitayā । ata ēva tatrāpyuktaṁ-karmā[rthamapi]rjitamapi ārjiṁtō
vrīhirēva । ihāpi cōktaṁ jīviṣyati vinādhanēnētyanupapannamiti । kimanē-
nōktam ? idamanēnōktaṁ aniyatamidamupādānaṁ na nirāsāyālamiti ।
tasmājjīvanāyēva karmaṇō'pyupādānē yat‍naḥ kāryaḥ ।</p>
<pb n="079"/>
<lg><l><q>।। 9 ।। 1aṅgahīnaśca taddharmā ।। 41 ।।</q></l></lg>
<p>kiṁdharmā ? adravyadharmētyarthaḥ । sa ēva hi kadācidaṅgahīnō bhavati
kadācit kalyāṇāṅgaḥ । tasmādadhikr̥tēna satā cikitsādiṣu yat‍naḥ kāryaḥ
dravyōpādānavat ।</p>
<pb n="080"/>
<lg><l>।। 10 ।। atryārṣēyasya hānaṁ syāt ।। 42 ।।</l></lg>
<p>nanu kimidaṁ bhinnaṁ vākyamuta ēkamiti cintanīyam । tacca śāstra-
bhēdābhēdōpayōgi nādhikārōpayōgi । satyamēvam । sa tu bhēdābhēdō'pyadhikāra
ēva viśēṣamādadhāti ityadhikāra ēva cintyatē । tatra pūrvaḥ pakṣaḥ kalpya-
tvādvidhēḥ agr̥hyamāṇaviśēṣatvācca yāvatsaṅkhyā kalpanēti । ēvaṁ prāptē'bhi-
dhīyatē । na yāvat‌saṅkhyaṁ kalpanā bhavitumarhati । kutaḥ ? paraspara-
saṁbandhāvagatēḥ saṁkhyāśabdānām । tatra yasyāḥ saṁkhyāyā vidhau kalpya-
mānē na ēkavākyatā apaiti tadvidhīyata iti nyāyakalpanā ।</p>
<pb n="081"/>
<pb n="082"/>
<p>nanu ca yuktaṁ na caturō vr̥ṇītē na pañcātipravr̥ṇītē iti triṣu vidhīya-
mānēṣu anuvādōpapattēḥ ēkavākyatvaṁ; vidhānābhāvādēva varaṇābhāvasya
prāptasyānuvādaḥ ēkaṁ dvau iti tu nānuvādō ghaṭatē iti aprāptatvāt bhinnā-
nyēvaitāni vākyānītyuktam । ata ēva pañcānāṁ varaṇaṁ nyāyyamēvēti manyā-
mahai । itthaṁ na nañō'nuvāda upapannatarō bhavati । atrōcyatē---ukta-
masmābhiḥ sakalapadaikavākyatā । nanu ca ēkaṁ dvau ityanuvādāsaṁbhavāt
anupapannaivētyuktam । uttaraṁ---na nāma triṣvanuvādaḥ1 na ca saṅkhyā saṅkhyāntarē
<pb n="083"/>
'nuvartata iti nyāyāt । yatpunariṁda nañ‌vākyaṁ tat kēna saṁbadhyatē ? sarvaiḥ
saṅkhyāvākyairaviśēṣāditi cēt । siddhā tarhyaikavākyatā । yasmāt na nañ-
vākyē'sya pratyēkaparisamāptau pramāṇamasti । kathaṁ nāsti ? yadi hi syāt
ēkatvādīnāmapi <quote>‘na caturō vr̥ṇītē’</quote> na pañcātipravr̥ṇītē’</quote> iti pratyēkamēva syāt
nañō'bhyāsaḥ । niṣprayōjanaśca saḥ । nañarthaparatvādēkādīnāṁ caturṇāṁ atīta-
pañcānāṁ ca vikalpaḥ prāpnōti । bhavatviti cēt na pakṣāntarālambanēnāpi-
parihārō bhavati iti nañō'bhyāsakalpanā nyāyyā । yāvāṁśca śrutasyōtsargē
dōṣastāvānaśrutavākyasyāvr̥ttikalpanāyām । tasmādāvr̥ttiḥ kalpayituṁ na
<pb n="084"/>
nyāyyēti nyāyavidō vadanti । tasmādvaramavayutyānuvāda ēvāśrayaṇīyaḥ
sāmañ‍jasyāt । trayāṇāṁ ca na saṁbhavati atastrayāṇāmēva vidhānam । ata-
strayāṇāmēva varaṇaṁ tryārṣēyasya cādhikāra iti siddham ।</p>
<lg><l>।। 12 ।। vacanādrathakārasyādhānē'sya sarvaśēṣatvāt ।। 44 ।।</l></lg>
<p>atra pūrvapakṣavādī vidvatsādhyatvādādhānasya upanayanasādhyatvādvidvadbhāvasya
yēṣāmēvōpanayanaṁ tēṣāmēvādhānavidhirupapannō bhavati iti manvānaḥ traivarṇikā-
nāmēvānēna nimittēnādhānamiti varṇitavān । yē punaḥ rathakārā brāhmaṇādaya-
stēṣāmēva vasantādikālakramādhānavidhānaṁ bhaviṣyati pāriśēṣyāditi sarva-
mupapannam । yatpunaratra bhāṣyaṁ traivarṇikānāṁ śilpōpajīvitvaṁ niṣiddhamiti
tadayuktamiva pratibhāti niṣēdhātikramaṇādapyādhānavidhānaṁ[na]naivōpapadyatē puru-
<pb n="085"/>
ṣārthatvāt, pratiṣēdhasya agna‍yarthatvācca । na ca puruṣārthātikramēṇādhānasya
vaiguṇyaṁ śakyatē vak‍tum । satyamēvam । aucityamaṅgīkr̥tyaitaduktam । ata
ēva brāhmaṇādīnāṁ niyatakālataivādhānasya ādhānāntarāsaṁbandhē hēturuktaḥ ।
jātyantarōpanyāsaśca paramārthataḥ traivarṇikanimittō hēturuktaḥ । yatpunaraviduṣō
nādhānamityuktaṁ asati vacanē tadupapadyatē । vacanē punaḥkā nāmēyamanupapattiḥ ।
kimanupanayanēnāpi tēṣāṁ [vidyā]bhavatu tēṣāṁ yadi vacanamasti ।
<pb n="086"/>
asati vidhānē s‍trīṇāmivādhānavidhānādēvēdamatrādhyayanaṁ bhaviṣyati ।</p>
<p>kasya punaradhikāraḥ ? rathakārasyēti brūmaḥ [rājña iva rājasūyē] nanu
cāyaṁ kartr̥nirdēśō nādhikāranirdēśaḥ । yathaiva brāhmaṇādayō vasantādikālakēṣu
ādhānēṣu kartr̥tvēna(na)nirdiśyantē nādhikr̥tatayā ēvamatrāpi । ēvaṁ tarhi
tatkartr̥kēṣbādhānēṣu kasyādhikāraḥ । na kasyaciditi brūmaḥ । kiṁ tarhi
idamuktaṁ traivarṇikānāmadhikāra iti । svargakāmasya traivarṇikasya jyōtiṣṭōmā-
diṣvadhikāra ityuktam । ēvaṁ tarhyaṅgamādhānaṁ; nāṅgaṁ agna‍yarthatvāt । agnayō hi
<pb n="087"/>
karmārthāḥ । kathaṁ tarhi traivarṇikaḥ svargakāmaḥ jyōtiṣṭōmādiṣvadhikriyata
iti śakyatē vak‍tum, anaṅgatvādādhānasya । anag‍nitvādatraivarṇikānāma[na]
dhikāra ityuktam । na ṣunas‍traivarṇikā ēvādhikriyanta iti । siddha‍yatyēvaṁ
jyōtiṣṭōmādiṣvadhikāraḥ । ādhānē punaḥkasyādhikāraḥ ? sarvasyaivēti prāptē
jātyaṅgāsaṁpattēḥ traivarṇikānāmēva bhavati । yathā svārājyakāmasya kṣatriya-
syaivādhikārō rāasūyē śrūyatē । ēvaṁ tarhyatrāpyēvamēvēti siddham । āhitāg‍ni-
<pb n="088"/>
tayā ca jyōtiṣṭōmādiṣvadhikārō draṣṭavyaḥ । yāni punarviśēṣavacanāni
rāyōvājīyaṁ ityēvamādīni tāni asya na saṁbhavanti । na punaradhikāraṁ
nivartayitumutsahantē । kiṁ punarādhānavidhēḥ viśvajita iva kalpya ēvādhikārō
na bhavati । bhavatu ēvamapi na kaściddōṣaḥ । kintvatrāvadhātādīnāmiva nira-
dhikāramēvēdaṁ saprayōjanatvādanuṣṭhānamicchanti । śēṣamuktam ।</p>
<pb n="089"/>
<lg><l>।। 13 ।। sthapatirniṣādaḥ syācchabdasāmarthyāt ।। 51 ।।</l></lg>
<p>atrāpi vidvattāpēkṣayā ādhānāpēkṣayā ca pūrvapakṣavādī ṣaṣṭhīsamāsamēva
nyāyyaṁ manyatē । bhavati hi kaścit traivarṇika ēva niṣādānāṁ svāmī
atō'virōdhāt tasyaivādhikāraḥ । atrābhidhīyatē । nāyaṁ ṣaṣṭhīsamāsaḥ ।
kasmāt ? ṣaṣṭhīsamāsē hi niṣādaśabdō lakṣaṇayā sthapatau vartatē । karma-
dhāsyē punaḥ svārtha ēva padadvayam । nanu cēdamanyāyyamucyatē vāvacanaṁ hi
samarthayatā bhāṣyakārēṇa vākyavr̥ttyōrēkārthatvamabhyupagataṁ bhagavatā pāṇininā ।
<pb n="090"/>
kēna vā'nēkārthatvamuktam ? nanvidamuktaṁ niṣādaśabdō lakṣaṇayā vartata iti ।
prayōjanamaṅgīkr̥tyaitaducyatē । atra sthapatau niṣādaśabdaḥ prayujyatē tasya ca
(tatra hi) lakṣaṇayā prayōgasiddhiḥ । kiṁ lakṣayati ? ṣaṣṭhyartham । nanu
caivaṁ sati vyadhikaraṇasamāsānāṁ sādhutvānvākhyānamanupapannaṁ vācakaniyamārthaṁ
hi bhagavatō'nuśāsanaṁ pāṇinēḥ pravr̥ttaṁ apabhraṁśāpanuttayē । lakṣaṇāpakṣē ca
nāyaṁ vācakaḥ । ata ēva ca kātyāyanō'pi vāvacanānarthakyamuktavān ।
<pb n="091"/>
tasmādvaktavyō'tra viśēṣaḥ । nanu cāyamēva viśēṣaḥ lakṣaṇayāpi vyavahārō
lōkē dr̥śyatē gaṅgāyāṁ ghōṣaḥ prativasati kūpēna gargakulamiti । nāyaṁ prayōgō
'nuśāsanavirōdhī । padāvadhikaṁ hi bhagavatō'nuśāsanam । bhavati cēha
nimittāvasthāyāṁ vācakamēvēdaṁ (padam)। na ca vācakasaṁbandhinya ēva vibhaktaya
iti smarati । prātipādikāditi vacanāt । asadidamuktaṁ samarthaḥ pada-
<pb n="092"/>
vidhiriti smaran samarthāt prātipadikādvibhaktayō bhavantītyapi smarati ।
kiñcānyat sāmarthya[rthyaṁ muktvā]muktvā svārthasaṁbandham । tasmānnānuśāsana-
prasiddhiḥ । na cāyamācāryasya niyamaḥ padāvadhikamēvānuśāsanamiti ।
vākyāvadhikamapi dr̥śyatē । <quote>“1dēvasumnayōryajuṣi kāṭhakē”</quote> <quote>“janitā
matrē2”</quote> iti ca darśanāt । atō'tra vaktavyō vāvacanasamarthanē hētuḥ ।</p>
<p>ayamabhidhīyatē । abhidhānavyāpāramaṅgīkr̥tya ētadvāvacanaṁ samarthitam
nārthavyāpāram । arthaścārthāntaraṁ lakṣayati nābhidhām । nanu ca ṣaṣṭhyarthō
lakṣyata ityuktam । ata ēva sūktam । yadi hi ṣaṣṭhyā abhidhānaṁ lakṣyata
<pb n="093"/>
ityuktaṁ syāt syāddōṣaḥ । k‍vaciccābhidhānaṁ nimittaṁ k‍vaciccābhihi-
tō'rthaḥ iti tadbha‍ūtānābhityabhyupagamō na virudhyatē । na hi bhagavatō'nu-
śāsanavirōdhaḥ । prayōgānuśāsanaṁ hi vyākaraṇam । k‍vacidabhidhānēna
nirūpyatē k‍vacidēkārthatayēti na kaściddōṣaḥ । ata ēva ca bhāṣyakāraḥ
<quote>“asmādāyattē prayōgē kimityavācakaṁ prayōkṣyāmahē”</quote> iti । kō'bhi-
prāyaḥ ? ayamabhiprāyaḥ । nānabhidhānanimittatā yuktā prayōk‍tumiti ।
<pb n="094"/>
kaḥkhalvatra viśēṣaṁ paśyati imaṁ paśyati । ēkārthanimittē hi kāryē kāryasyā-
nāditā । asmādāyattē punaḥ kāryē kimanyadabhidhānādr̥tē bhavitumarhati ।
ataḥ sūktaṁ niṣāda ēva sthapatiriti । ēvamabhidhānanimittataiva bhavatīti ।</p>
<p>।। iti br̥hatyāṁ ṣaṣṭhādhyāyasya
prathamaḥ pādaḥ ।।</p>
<pb n="095"/>
<p>ṣaṣṭhādhyāyasya dvitīyaḥ pādaḥ</p>
<lg><l>।। 1 ।। 1puruṣārthaikasiddhatvāt tasya tasyādhikāraḥ syāt ।। 1 ।।</l></lg>
<p>nanu ca svargakāmādhikaraṇa idamuktaṁ---naivēyamādhikārikī saṅkhyā,
kintarhi, kartr̥saṅkhyaivēyaṁ, bhāvāntarānupādānāditi । ēvaṁ ca kathaṁ pariṣa-
dō'rthinyā adhikāra iti saṁśayaḥ । ucyatē । uparitanē'dhikaraṇē ākhyāta
gatasaṅkhyā vivakṣitā sthāsyati । sthitāyāṁ ca kartr̥saṅkhyāvivakṣāyāṁ
kiṁ yathākartr̥tvamadhikārō bhavati utānyathaiva kartr̥tvaṁ anyathā cā'dhikāra
<pb n="096"/>
iti । na kartr̥gatā saṅkhyā adhikārē'pi itarētarayōgamāpādayituṁ kṣamē-
tyarthaḥ । tatra pūrvapakṣavādinō'bhiprāyaḥ---adhikārasya kāmanā'yōgāt
kartr̥tvamukhēna cādhikārāvāptēḥ adhikāraśca bhāgē itarakhyāpta‍yā ca niyamyatē
kāmitayā cādhikāra iti pariṣadō'rthinyā adhikāra ityuktam । atrābhi-
dhīyatē । na kartr̥tvaṁ karmaprāptiṁ niyantuṁ śak‍nōti । yathābhidhānamāpti-
mavagacchāmō na punaryathāpadārthāntarasaṁbandhaṁ r̥ddhikāmaprātipadikāva-
gamyatvāt । tasyā avagatāvāptēśca kartr̥saṁbandhāt । kiñca na kartr̥tvamapyatra
nirapēkṣatāṁ vihantiṁ, kartr̥ṇāṁ hyatra bahutvamavagamyatē na bahūnāṁ kartr̥tvam ।
kimatō yadyēvaṁ ? ētadatō bhavati - kartārō bahavaḥ na bahavaḥ kartā ataśca
<pb n="097"/>
śābdaṁ sāhityaṁ na tu ārtha sahatvam । nanu ca saha kartr̥tvamatrēti । saha-
śabdō'tra arthasahatvaṁ lakṣayati । kuta ētat ? bhāṣyādēva । ēkaikasya
svātantryavivakṣāyāṁ ākhyātē saṅkhyāyōgāt । śak‍nōtyēkaikasya svā-
tantryavivakṣāyāṁ iti । nyāyyā cēyamavagatiḥ yasmādvibhaktayō bhavanti
tadarthasya saṅkhyā(yōgāditi) mavagamayanti । na cākhyātārthaḥ saṅkhyāṁ
bhajatē । asattvabhūtatvāt । ataḥ tadākṣiptāni vyāvr̥ttānyēva kārakāṇi
saṅkhyāṁ bhajantē । tadavasthānāmēvākhyātārthēnākṣēpāt na kārakaśabdābhidhē-
yāni । nāmavibhaktayaḥ punaḥ saṅkhyābhājaḥ prātipadikārthā ēvēti tadgatāmēva
<pb n="098"/>
saṅkhyāmabhinirvartayanti । ata ēva agnīṣaumau [dēvatā, dēvatātvaṁ hi
kārakāvasthā tasyāmavasthāyāṁ agnīṣōmaprātipadikādutpannā dvivacana-
vibhaktiḥ na saṅkhyāmāha । kintu prātipadikāvasthāmātrāyāṁ iti । ata
ēvādhiṣṭhānasya dvitvaṁ dēvatātvē punarēkatvamiti] darśitam । utpattau cēyaṁ
saṅkhyā ataḥ kārakagataiva mantavyā । kimidamutpattāviti ? ākhyātagatēyaṁ
saṅkhyā nōpapadagatētyarthaḥ । upapadagatā hi karmagatāpi pratīyatē sattvavadabhi-
dhānāt tisra āhutīrjuhōtītivat । tasmādēkaikasyātra svātantryamavagamyatē
<quote>‘svatantraḥ kartā’</quote> iti ca smaraṇāt । bahutvaṁ punaḥ kartuḥ sāpēkṣatāmāpādayati
na sāpēkṣasya kartr̥tvam । ataḥ kartrantaraṁ sāhityasaṁpattyarthamupādīyatē ।
na kartr̥tvasaṁpattyarthamanyōpādānam । kathaṁ tarhyatra yugapadabhidhānaṁ ? kathaṁ
<pb n="099"/>
caikaśēṣaḥ mābhr̥dyupadabhidhānaṁ yugapadākṣēpō bhaviṣyati । ēkaśēṣastu yadyabhi-
dhānādr̥tē na saṁbhavati na nāma tathāpi ayamēva śāstrārthaḥ । ataḥ yathā-
kartr̥tvē'pi na pariṣadō'rthinyā adhikāra iti siddham ।।</p>
<lg><l>।। 2 ।। prayōgē puruṣaśrutēḥ yathākāmī prayōgē syāt ।। 3 ।।</l></lg>
<p>kimidaṁ śāstraphalaṁ prayōktarīti ? kastēnāsya virōdhaḥ ? kathaṁ vā
tēnēdaṁ labhyatē । yadā prayōk‍tr̥tvaṁ karmaṇi śabdārthaḥ tadā vacanasya vivakṣā
prāpnōti । vivakṣitē vacanē avivakṣitābhidhātaṁ viruddham । ataḥ idamuktaṁ
tadēvākṣipyata iti । kathaṁ punarākṣēpaḥ niyōjyasya hi karmaṇi idamasyētyēvaṁ
<pb n="100"/>
saṁbandhō'vagamyatē atrāsyēti vā । atō yathāniyuktasyaiva saṅkhyāsaṁbandha
iti pūrvaḥ pakṣaḥ । kāmitāmātratayā ca niyōgaḥ na saṅkhyāpēkṣa ityuktam ।
svargakāmē ca vibhak‍tivacanaṁ bhāvārthānapēkṣamityuk‍tam । niyōjyasya
bhāvārthasaṁbandhaḥ kartr̥tvamityētaduktaṁ na bhāvasaṁbandhasya niyōga ityarthaḥ ।
tasmānna bhāvagatā saṅkhyā vivakṣāmarhati adhikārapadagatēva । kiñca phalasya
puruṣārthatāparyantaṁ caitadvākyamityuktam । tatparatvē ca vākyasya kriyākāraka-
saṁbandhō natarāṁ vivakṣyēta । nanu ca kriyākārakasaṁbandhō'pyatrāvagamyatē ।
sa kathaṁ tyajyatē ? anyaparatvādvākyasya । ēkārthaṁ caikaṁ vākyamityuktam ।
[atō viṣaṁ bhakṣayēditi na vivakṣyatē] [ēvaṁ cēṣvasanadr̥ṣṭānta upapannō bhavati ।
liṅgamuktam ।</p>
<pb n="101"/>
<p>atrābhidhīyatē---na karma vā saṅkhyāpi avivakṣitā śakyatē vak‍tum ।
kutaḥ ? viśiṣṭa ēva hi karmaṇyadhikārō bhavati । yathā dravyaviśiṣṭakarmaṇyadhi-
kārāvagamāt na dravyāntarēṇa kriyatē tathā kartr̥saṅkhyāviśiṣṭē karmaṇyapi
adhikārāvagamē1 na saṅkhyāntaramāśrīyatē । na ca svargaḥ puruṣasyētyēvaparaṁ tad-
vākyaṁ] kiṁ tarhi asmin karmaṇyasyādhikāra iti । adhikāraścāya
viśiṣṭakriyā kārakasvārthaphalaprayuk‍taḥ pratīyata iti sarvamanavadyam । ēvaṁ ca
sati prayōk‍tuḥ phalamityētadapi siddham । adhikāryēva hi prayōktā । karmā-
<pb n="102"/>
dīnāṁ tārtīyō viniyōga ētasmādēva । yatpunaridamuktaṁ bhāṣyakārēṇa---
ātmanaḥ parasya vā svargaṁ kāmayataḥ svargakāmapadābhidhānamaviśiṣṭaṁ ātmanē-
padācca liṅgācca, ādhānē ātmanēpadakartr̥kōpanyāsāccāṅgaphalānāmapi pradhāna-
kartr̥saṁyōga uktaḥ । kimanēnōk‍tam ? sarvaviśēṣaṇaviśiṣṭaniyōgāt sarvamidaṁ
labhyatē । yadātmanēpadaṁ kartr̥gāmitāmavagamayati phalasya, yacca svargakāmapadaṁ
ātmasaṁbandhini kāmē kāmitāmabhidhattē । pāṇinērapi ayamēva prayōgō
liṅgābhidhānē nimittam । [yadēvaṁ smarati] yajatē yajamānaḥ । yajanti
yājakāḥ iti । atō yathānimittamēvāvagatirbhavatīti nimittōpanyāsō
bhāṣyakārasya । atō vivakṣitā saṅkhyēti sūk‍tam । pratipadvidhānaṁ tu
prakr̥tāvasaṁbhavādutkr̥ṣyatē ।</p>
<pb n="103"/>
<lg><l>।। 3 ।। prakramāttu niyamyētārambhasya kriyāniyamyatvāt ।। 13 ।।</l></lg>
<p>kathaṁ punaratra saṁśayaḥ ? katham vā na saṁśayaḥ ? phalaparyantaḥ kāmādhi-
kāra ityuktam । tatra yadi kāraṇāntarēṇa phalaprāptau satyāṁ nivr̥ttaḥ kāmaḥ
yadvā anyataḥ tadadhikāra ēva nivr̥ttō bhavati niradhikārasya cānuṣṭhānaṁ na
śabdāt nāpi anyatō'vagacchāmaḥ । tasmādapratiṣṭhitamēvēmaṁ saṁśayaṁ
paśyāmaḥ । ucyatē । idamatra saṁśayadvāraṁ, kartavyatāpūrvakaṁ hi karmādīnāṁ
phalapuruṣasaṁbandhamuktavantō'dhikārajñāḥ pravr̥ttaścēt kartavyatāyāṁ kāritaḥ
śāstrēṇētyavagacchāmaḥ । śāstraṁ cōpakramādērapavargaparyantasya svārthasyābhi-
<pb n="104"/>
dhānam । atō nāparisamāpyāvatiṣṭhatē avayavaśō'navagamānniyōgārthasya ।
nanvēvaṁ tarhi phalārthatā karmaṇō nōpapadyata ityuktam । pravr̥ttau tāvannimittatayā
nānupapannam । pravr̥ttau cāparisamāptērēva śāstraṁ karaṇamityuktam । ataḥ
paramadhikārānuvr̥ttiḥ k‍vōpayujyatē ? tasmādvītāyāmapi phalēcchāyāṁ samā-
panīyaṁ karmēti manyatē ।</p>
<p>ēvaṁ prāptē'bhidhīyatē---satyamārambhō'ṣavargaparyantaḥ śāstnārthaḥ satyaṁ
cāvayavaśō nāvagamyatē । na punaradhikārādr̥tē śāstraṁ kāraṇamityavagantuṁ
śakyatē । nanu ca pravr̥ttau nimittatayōpapannamanuṣṭhānamityuktam । nāsādhyaṁ
nimittaṁ bhavitumarhati । yathāpratipannamēva hi nimittaṁ nāpratipannaṁ sādhya
<pb n="105"/>
nimittatayā pratīyata ityuktam । ataḥ pravr̥ttāvapi yāvannimittamēva pravr̥ttiḥ
nimittābhāvē vā uparamō nyāyya iti nyāyavidō manyantē ।</p>
<p>yatpunaridaṁ bhāṣyakārēṇōktaṁ vēdaivāsau mayā ētatkartavyamiti upāyaṁ
tu na vēda iti; ayamarthaḥ phalēcchōparamē tāvat śāstraṁ na pratyakṣībhūtamasti ।
atō vītāyāṁ phalēcchāyāṁ avadhr̥taśāstrārthāyāṁ na kāraṇatā dhātvarthasyōpa-
padyatē । tacca kāraṇabhūtē'dhikāra iti sa ēva śāstrārthābhāvō darśitaḥ ।</p>
<pb n="106"/>
<p>nanu caitadbhāvārthādhikaraṇaviruddham । yathā na virudhyatē tathā svarga-
kāmādhikaraṇē darśitam । yatpunaridaṁ pakṣāntagēpanyasanaṁ śiṣṭavigarhaṇāt
parisamāpanīyamiti । tathā kimiti /?/garhantē iti paricōdya kimatra
kāraṇāntarēṇētyasyaiva śiṣṭavigarhaṇasya samāptau kārāṇatōktā mithyāsaṅkalpa-
dōṣaśca darśitaḥ । tadidasamañ‍jasamiva pratibhāti । kathamasamañ‍jasaṁ ? yadi
tāvat mithyāsaṅkalpadōṣaparihārāyaiva prakrāntaparisamāpanaṁ tarhi na śakyaḥ
/?/ṣṭavigarhaṇōpanyāsaḥ । atrōcyatē । mithyāsaṅkalpataivātra nāsti । śāstrārthē
hi saṅkalpaḥ kr̥taḥ । na ca vīvēcchasya samāpanaṁ śāstrārthaḥ । vigarhayitāra-
śiśaṣṭā ēvaṁ manyantē । mithyāsaṅkalpadōṣō'syāsti yō'yaṁ prakrāntaṁ na
parisamāpayati iti matvā vigarhantē । atastadvigarhaṇāt samāpanaṁ kartavyam ।
kimiti nirmūlamēva vigarhaṇamāśrayantē । kimatra mūlānvēṣaṇēna । idamēva
hi duḥkhahētuḥ । duḥkhahētuparihārē ca kr̥tinō yat‍navanta iti suṣṭhūkta
<pb n="107"/>
vigarhantē tāvacchiṣṭā iti ।</p>
<lg><l>।। 4 ।। 1lōkē karmāṇi vēdavattatō'dhipuruṣajñānam ।। 16 ।।</l></lg>
<p>yadidaṁ sūtradhāraiḥ karma kriyatē gr̥hādi tatra kiṁ prārabdhaṁ samāpanīyaṁ
uta vītāyāṁ phalēcchāyāṁ tata ēvōparamaḥ iti । nanu śiṣṭavigarhaṇābhayāt
samāpanīyaṁ karma na śāstrīyamiti । atastadēvātra anusaraṇīyaṁ kiṁ vigarhantē
nēti । kiṁ śāstrīyāśāstrīyatvānusaraṇēna । ucyatē । satyamēvaṁ yadi
nirupādhikamēva tadvigarhaṇam । tattu śāstrīyamiti kr̥tvā vigarhantē nā-
śāstrīyam । ataḥ tattadbhramāpanuttayē vicāraṇīyam । tatra dēvatāsaṁbandhāt
prāyaścittavidhānācca śāstrīyamiti pūrvaḥ pakṣaḥ । na hyaśāstrīyasya śāstrīya-
maṅgaṁ bhavati vaiguṇyasamādhirvā ।</p>
<pb n="108"/>
<p>atrōcyatē । na śāstrīyamiti pramāṇamasti ramaṇīyārthatvāt prayatnasya ।
yadapi cēdaṁ smaranti sūtrakārāḥ brāhmaṇasyēdaṁ gr̥hādi rājña idamiti । yathā-
cōditasya anyathākaraṇē maraṇādipratyavāyaṁ smaranti । tadapi vaidyakādi-
vat anvayavyatirēkādavagamyatē । yatpunaḥ prāyaścittaṁ dēvatāvidhānaṁ ca tat
puruṣārthatvāt na gr̥hādikarmārthamiti1 parihr̥tam ।</p>
<lg><l>।। 5 ।। 2pratiṣēdhēṣvakarmatvāt kriyā syāt pratiṣiddhānāṁ
vibhaktatvādakarmaṇām ।। 17 ।।</l></lg>
<p>kimidaṁ niyōgavyāpāracintanaṁ kiṁ nañarthō vidhīyatē uta dhātvarthaḥ
tadviśiṣṭa iti । dvaitīyaniyōgacintanamidam । kō dōṣaḥ ? na khalu
<pb n="109"/>
kaś‍ciddōṣaḥ । kintu asaṁbandhō'dhikāralakṣaṇē । ēvaṁ tarhi adhikāracintai-
vēyam । kathamadhikāracintā ? itthaṁ, yadyatra nañarthō vidhīyatē tatō bhakṣa-
yatiḥ adhikāriviśēṣaṇam । atō nañarthaviśiṣṭakarmavidhiḥ । tataḥ kalpya-
madhikāriviśēṣaṇaṁ viśvajita iva । tatsiddha‍yarthaṁ cēdaṁ balābalacintana-
mupanyastam । pūrvapakṣavādī bhāvārthāḥ karmaśabdāḥ ityutsargaṁ manvānaḥ
tadāśritatvāccōpapadavidhēḥ viśiṣṭavidhiṁ manyatē । kiñca nañarthavidhānē
anuṣṭhānamāpadyatē । kathaṁ ? pratiṣiddhamapi hi yanna puruṣasyōpakarōti abhyuda-
yēna duḥkhaparihārēṇāpi na tatra buddhipūrvakāriṇaḥ pravartanta iti laukikāḥ
<pb n="110"/>
tasmādayamēva vākyārthaḥ śrēyān । nanu nañarthavidhānē'pi pratyavāyakalpanā
bhavatu । kathaṁ nañarthavidhau pratyavāyaḥ śakyatē kalpayitum । natarāmanuṣṭhānaṁ
prāp‍nōti । atha viṣayānuṣṭhānēna pratyavāyaḥ kalpyatē pratiṣēdhānuṣṭhānēnāsau
parihr̥tō bhavati lōkavaditi । tadayuktam । yasmānnañarthavidhistāvat 1nārtha
ēva paryavasitō bhavati । viṣayānuṣṭhānaṁ tu laukikam । laukikē cānuṣṭhānē
yadi na laukikāt pratyavāyō gamyatē kutō'nyataḥ śakyatē'vagantum ।
tasmānnaivānyathā puruṣārthatā upapadyatē ityabhakṣavidhiḥ syāt ।</p>
<p>atrābhidhīyatē । satyaṁ yadāha dēvānāṁ priyaḥ kintu nāsāvabhakṣa-
vidhiḥ pratīyatē । yatō bhakṣayatistāvat bhakṣaṇamācaṣṭē । nañapi nivāraṇaṁ
<pb n="111"/>
nivr̥ttimāha। padadvayēnāpyabhakṣaṇamēvāsadbhūtaṁ gamyatē। na ca tadvidhātuṁ
śakyatē akriyārūpatvāt। mānasastu vyāpāraḥ na padāt na vā vākyāt
pratīyatē। anīkṣaṇādipu vrataśavdaḥ sākṣācchrūyatē। atō bhakṣayatiḥ galē
pādukayā adhikr̥taviśēṣaṇaṁ na ñarthasya vā abhāvārthasya audāsīnyamayukta-
mēva vidhēyatvam । nanu cānuṣṭhānaṁ nōpapadyatē ityuktam । kimiti nōpa-
padyatē kiṁ kartavyatāvagamō nāsti । kartavyatāvagamē hi kāmādayaḥ
saṁbadhyanta iti darśitaṁ bhāvārthādhikaraṇē । yatra tē svargakāmādayaḥ
tatraivābhyudayaparyantaḥ kartavyatāvagamaḥ yatra punarna vidyatē kastatra
kartavyatāvagamaṁ (nāma) apahnutē । kartavyatāvagamāttvanuṣṭhānaṁ na phalāva-
<pb n="112"/>
gamādityuktam । tanmūlatvāt phalāvagatēḥ । ata ēva jīvanādērapyadhi-
kāriviśēṣaṇatvaṁ siddhaṁ bhavati । ēvaṁ(tarhi)kartavyatāmavagacchannapi yō nāma
na karōti svargakāmacōdanāsvapi tasyākriyāṁ kō nāma vārayituṁ kṣamaḥ ।
yō'pi svarṇamupalabhya mr̥ttikēti brūyāt kastasyōttaraṁ dadāti । kimiti tarhi
bhāṣyakāraḥ śiṣṭavigarhaṇamupanyasyati (saniścayaṁ) ? ayamabhiprāyō bhāṣyakā-
rasya---yō'pi laukikaśāstrāvagatimavidvān phalābhāvē na karōti tasyāpi
mūḍhātmanō vidyata ēva laukikaṁ śiṣṭavigarhaṇaṁ pravr̥ttayē । tasmānnāyamapahnōtuṁ
śakyatē vākyārthaḥ <quote>‘kalañjabhakṣaṇaṁ na kuryāt’</quote> iti ।</p>
<lg><l>।। 6 ।। 1tasmiṁstu śiṣyamāṇāni jananēna pravartēran ।। 21 ।।</l></lg>
<p>idamatra cintyatē - kimanugamanādinā ācāragaṇēna jātamātrō'dhi-
kriyatē uta upanīta iti । ētaduktaṁ bhavati - kiṁ jananamēvādhikāriviśēṣaṇaṁ
<pb n="113"/>
utōpanayanabhiti । tatra pūrvapakṣavādī manyatē - svargādēstāvat adhikāri
viśēṣaṇatā nōpapadyatē; dr̥ṣṭārthatvāt ācāragaṇasya, ādhānasyēva । tasmāt
sāmarthyamēvādhikāriviśēṣaṇam । nanu caivaṁ sati na jātamātrasyādhikāraḥ
syāt । ētaduktaṁ bhavati - nōpanayanamapēkṣatē ।</p>
<p>ēvaṁ prāptē'bhidhīyatē-upanayanōttarakālamēvādhikriyata iti । kā
yuktiḥ? svādhyāyādhyayanōttarakālaṁ vaidikaiḥ padārthairadhikriyatē vaidikaścāya-
mācāragaṇa iti smr̥tivādē uktam । svādhyāyādhyayanaṁ tu upanītasya । bhavatu
svādhyāyādhyayanamupanītasya । padārthāstu yathā yasyāvagamyantē tasyaiva
tē na bhavanti yathā niṣādasthapatēḥ iṣṭiḥ । nanu ca tatra svādhyāyavirōdhā-
dēvamabhyupagatam । iha tu svādhyāyāvirōdhāta (kāmināmiva) adhītavēdā-
<pb n="114"/>
nāmēvādhikārō bhaviṣyati kāmivat । ayuktamidam । tatra hi adhītavēda-
saṁbhavē na mantrādhyayanaprayuktau pramāṇamasti viduyāṁ kāmināmityuktam । iha
punaramantrasādhyatvāt ācāragaṇasya naitacchakyatē vak‍tum । kiñca na
cōpanītamātra ēvādhītavēdō bhavati । tadupanītādhikārē vaidikatvapradarśanaṁ
śaṅkyamēva ।</p>
<p>atrōcyatē । ayamabhiprāyō bhāṣyakārasya-prāgupanayanādvidhayaḥ pituḥ
dārvihōmikasya vā upalabhyantē upanayanaṁ cācāryasya । taduttarakālaṁ tu
saṁskr̥taviṣayā vaidikavidhayaḥ śrūyantē tanmūlāśca smārtā apīti tē'pi
taduttarakālabhāvina ēvēti bhagavān bhāṣyakārō manyatē । tasmātsūktamupa-
nītasyādhikāra iti ।</p>
<pb n="115"/>
<lg><l>।। 7 ।। 1abhyāsō'karmaśēṣātvāt puruṣārthō vidhīyatē ।। 23 ।।</l></lg>
<p>asminnadhikaraṇē sarvaśaktyadhikaraṇē sthitē bhavati saṁśayaḥ---kiṁ
kālaśūnyaḥ śaucaśūnyaśca prayōgō jīvananimittatayā kartavyaḥ uta nēti । tatra
pūrvapakṣavādinō'bhiprāyaḥ---nimittabalēnāṅgatyāgō'bhihitaḥ । tasmādyāvanni-
mittaṁ prayōgaḥ [juhudhi juhudhi] ityēva hōtavyamiti । nanu cāhāravihāra-
kālē na śakyatē prayōgaḥ kartumiti । yathā śakyatē tathā'bhyasanīyaḥ
śaucamapyaṅgamēva । ataḥ śaucaparityāgēnāpi prayōgaḥ kartavyaḥ ।</p>
<pb n="116"/>
<p>atrōcyatē---nābhyāsāpēkṣaṁ śāstraṁ śaktasyāpi nimittāvagamōpa-
pattēḥ । pratipannē hi nimittē'ṅa‍gatyāgō'bhihitaḥ tasminnadhikaraṇē । iha
punaḥ nimittamēva nābhyāsāpēkṣaṁ pratīyatē tadabhāvē'pi nimittāvagamāt ।
ēvaṁ tarhi kālaśūnyaṁ kriyatām । nēti brūmaḥ । kālaśūnyamapi nimittaṁ
naiva pratīyatē nityayuktatvāt kālasya । nanu ca sarvāṇyēvāṅgāni nitya-
yuktāni । satyaṁ nityayuktāni, na punaraṅgāntaratyāgēna pratīyantē ।
kālaḥ punaḥ kālāntaratyāgēna nimittamavagamayati śaucamiva । tasmānna
<pb n="117"/>
kālaśūnyanimittamavagacchāmaḥ । na cānavagamanimittaṁ bhavitumarhati । bhāṣya-
kārastu kālamēva nimittamāha <quote>‘na kālō guṇō nimittaṁ hyētat’</quote> iti । taccā-
yuktam । jīvanasya nimittatvāt । kāmyē prayōgē kālasyōpādānaṁ na syāt
anaṅgatvāt । tasmādayamatra bhāṣyārthaḥ-na guṇaḥ kālaḥ nimittamanavacchinda-
nnityarthaḥ । ātmakālaṁ jīvanaṁ nimittatvēnāvagamayat nimittamiti ukta-
nimittaṁ hyētaditi ।</p>
<lg><l>।। 8 ।। 1tēṣāmautpattikatvādāgamēna pravartēta ।। 27 ।।</l></lg>
<p>[kathaṁ punaratra pūrvapakṣaḥ yāvatā nimittasyāvr̥ttau naimittikasya bhavi-
<pb n="118"/>
tavyamityāgatē kāla iti yuktam । ēvamatra pūrvapakṣaḥ kālānurōdhēna nimittā-
vagatiḥ । aṅgaṁ ca kālaḥ sakr̥danuṣṭhānēna kr̥tamaṅgaśāstramiti nimittamapi
tathaiva tadanurōdhitvāt । rāddhāntastu naitadyuktam sakr̥dēvānuṣṭhānaṁ kartavyamiti]
utpadyamāna hi karma kālasaṁyuktamēvōtpannamiti tatkālīnaṁ jīvanamavagama-
yatīti nimittamityuktaṁ na punarvidhēyatāmapi nimittasyāpādayati । avi-
hitē ca kr̥taḥ śās‍trā‍rtha iti na śakyatē vak‍tum । tasmāttatkālīnaṁ jīvanaṁ
nimittabhūtaṁ punaḥ punaḥ śāstrārthānuṣṭhānaṁ prayuṅktē । āgatē āgatē kālē'nu-
ṣṭhānaṁ kartavyamiti sūktam । liṅgamuktam ।।</p>
<lg><l>।। 9 ।। 2tathāntaḥ kratuprayuktāni ।। 29 ।।</l></lg>
<p>kēna punarviśēṣēṇavēdaṁ punaratidiśyatē । tasya hi asati viśēṣē na
<pb n="119"/>
tulyatā bhavati । ayamasti viśēṣaḥ katvarthatvādbhēdanādinimittānāṁ hōmānāṁ
sakr̥tkr̥tēnaiva prayōgavacanōpakārasiddhēḥ kr̥tō'dhikāra iti pūrvapakṣavādī
manyatē । satyamēvaṁ kratūpakārāyaivānuṣṭhānaṁ tathāpi punaḥ punaḥ bhēdanādyutpattau
na punaḥ punaradhikāraṁ vārayituṁ upakārō na kṣamaḥ । nanu ca tathāpi
niṣprayōjanatvāt kimadhikāraḥ kariṣyati । na niṣprayōjanatā । adhi-
kārāddhi prayōjana na prayōjanatō'dhikāra ityuktam । tasmādyāvadadhikāra-
matrāpi pūrvavat prayōgaḥ । iyāṁstu viśēṣaḥ yāvatpradhānaprayōgaṁ hi saḥ
tadadhikāratvādasyāgnihōtrādibhiḥ naimittikānām ।</p>
<pb n="120"/>
<lg><l>।। 10 ।। ācārāt gr̥hyamāṇēṣu tathā syāt puruṣārthatvāt ।। 30 ।।</l></lg>
<p>gurvanugamanādiṣu nāgamanamadhikāriviśēṣaṇamiti manyatē pūrvapakṣa-
vādī । gurumāgatamabhyutthānēna prīṇīyāditi vidhānaṁ manyatē । sakr̥cca
kr̥taṁ prīṇanamiti kr̥taḥ śās‍trārthaḥ ।</p>
<p>na hyadhikāriviśēṣaṇatvādr̥tē nimittatā saṁbhavatīti tadvadityatidēśaḥ ।</p>
<lg><l>।। 11 ।। brāhmaṇasya tu sōmavidyāprajamr̥ṇavākyēna saṁyōgāt ।। 31 ।।</l></lg>
<p>nanu cātra pūrvapakṣa ēva nōpapadyatē na hi vacanamadr̥ṣṭvā pūrvapakṣaḥ
vacanēna rāddhānta iti yuktam । atrōcyatē । yāvajjīvanādīnāmadhikāri-
<pb n="121"/>
viśēṣaṇatvānupapattēḥ adhikāriśūnyatayā viśvajidādivadadhikārō'pyadhyā-
hāryaḥ1iti pūrvapakṣavādī manyatē । kā yuktiḥ? aniṣpannasya vastunō'dhikāri-
viśēṣaṇabhāvō nōpapadyatē । kasmāt ? sādhyaṁ siddha vā 2pāralaukikatayā
saṁbadhyatē । tataḥ kiṁ ? idaṁ tatō bhavati---siddha niṣpādakatayā saṁbadhyatē ।
sādhyaṁ phalatayēti । jīvanaṁ siddham । tasmāt sādhanabhāva ēva yukta iti
manyatē । rāddhāntastu r̥ṇadarśanamavaśyakartavyatāṁ sūcayati jīvanamadhikāri-
viśēṣaṇatayā jñāpayati । nanu ca siddhasya sādhanabhāvādr̥tē saṁbandhō nōpapadyatē
iti kimatra darśanaṁ kariṣyati । atrācyatē । uktamasmābhiḥ svargakāmā/?/dhi-
karaṇē na kartuḥ niyōga iti । niyōjyaśca sādhyaṁ yāvacchabdādityuktam ।
<pb n="122"/>
tasmānna sādhyatā niyōgē niyōjyaviśēṣaṇatvē hētuḥ । niyōjyaviśēṣaṇaṁ
cādhikāriviśēṣaṇamityuktam । r̥ṇadarśanasāmañ‍jasyaṁ cānyathā nōpapadyata
ityuktam । tasmānnityānyēvaitāni karmāṇi nimittanityatvāditi siddham ।
athavā 1r̥ṇavākyē brāhmaṇaśabdaśravaṇāt brāhmaṇasyaivādhikāraḥ brāhmaṇasyai-
vaitāni karmāṇīti pūrvapakṣavādī manyatē vidhyuddēśē brāhmaṇaśabdaśravaṇābhāvāt
asya cārthavādasyānyārthatvāt yathādhikāraṁ vyākhyā yuktā । naitadvaśēnādhi-
kāraḥ ।</p>
<p>iti br̥hatyāṁ ṣaṣṭhādhyāyasya
dvitīyaḥ pādaḥ</p>