<pb n="001"/>
r̥juvimalā pañcikā
<q>śālikanāthamiśrakr̥tā</q>
(br̥hatīvyākhyā)
<lg><l>sr̥1ṣṭāvidyāniśādhvaṁsinibandhamayavāsaram ।</l>
<l>ujjāsitajagajjāḍyaṁ namasyāmaḥ prabhākaram ।। 1 ।।</l></lg>
<lg><l>prabhākaramayīṁ dr̥ṣṭiṁ dakṣiṇāṁ dadhataṁ sadā ।</l>
<l>vāmadarśanatāpannacandraṁ vandē'parājitam ।। 2 ।।</l></lg>
<lg><l>prabhākaragurōrbhāvama2tigambhīrabhāṣiṇaḥ ।</l>
<l>añjasā vyañjayiṣyantī pañcikā3 kriyatē mayā ।। 3 ।।</l></lg>
<lg><l>upanyāsanirāsābhyāṁ vyāsēnaiṣā vidūṣitā ।</l>
<l>vyākhyā prācāṁ nibandhr̥̄ṇāmiti nāhamadūduṣam ।। 4 ।।</l></lg>
<p>lōka ityādibhāṣyaṁ yatnagauravaṁ prasajyētētyēvamantamathaśabdadūṣaṇārthamaucityā-
nubhāṣaṇaparamiti vārtikakārēṇa vyākhyātam । tattu mandaprayōjanamiti matvā ṭīkākāraḥ
prayōjanaṁ darśayati---<q>lōka ityādibhāṣyasyētyādinā</q> । sarvasūtrasthasarvapadaviṣayaṁ
<note>1. sr̥ṣṭvājñānaniśā- ga. nyāyakōśārambhē
dr̥śyamānaḥ ślōkapāṭhō'trādr̥taḥ । <quote>“ujjāsita”</quote>
ityatra kvacit <quote>“ujjhāsita”</quote> iti dr̥śyatē;
sa prāmādika iti bhāti ।</note>
<note>2. bhāvaṁ mita- ga.</note>
<note>3. pañ‍jikā. ga.</note>
﻿<pb n="002"/>
cēdamucyatē; tēna bahuvacanāvirōdhaḥ । prakr̥1tatvādvipratipannatvāccāthātaḥśabdayō-
rēvālaukikārthāśaṅkānivr̥ttiḥ prayōjanam । <q>sati saṁbhava iti</q> । laukikārthasaṁbhava
ityarthaḥ । <q>kuta ētaditi</q> । laukikārthasaṁbhavē kathamalaukikārthāśaṅkāyāḥ2 saṁbhavaḥ? asaṁ-
bhavaścēt kathamidaṁ prayōjanaṁ sidhyati? uttaram---<q>svā3dhyāyādhyayanēti</q> । nyāyābhāsā-
dasaṁbhavaḥ; tannirākaraṇēna tu saṁbhava ēva pratipādyatē । <q>kathaṁ punaravivakṣāśaṅkēti</q> ।
dr̥ṣṭapuruṣōpayōgikarmāvabōdhahānyā svargō'rthavādasthaṁ vā phalaṁ na yuktamiti bhāvaḥ ।
idānīṁ pūrvapakṣaṁ kartuṁ saṁśayabījamupanyasyati---<q>svādhyāyādhyayanavidhēradhikā-
rāśravaṇāditi</q> । nādhyāpanādhikārō'dhyayanē'pi śrūyatē, anaṅgatvāditi ।
<q>ācāryakaraṇavidhiprayōjyatvāccēti</q> । tēna4 prayuktatā prathamōpanipātinī ;
tatsiddhirēvādhyayanavidhēḥ prayōjanam, na tu paścādbhāvikarmāvabōdha ityāśayaḥ ।
<q>kathaṁ punaranyasya 5vidhēranyēna prayuk‍tiriti</q> । yadi tāvaṅgatā nāsti, kathaṁ
vidhyantarasya vidhyantarēṇa prayuktiḥ ? 6<q>prayājādivaditi cēditi</q> । prayājādividhi-
vaditi cēdityarthaḥ । yasmāttatrādhikārāntarābhēdāt prayuktiryuktā; sākṣācchrutatatpu-
ruṣasaṁbandhanirvāhitasādhyabhāvādhikāravidhisaṁnidhau niradhikārēṣu prayājādiṣu prathamaṁ
na vidhayaḥ sādhyatayā bhavanti ; kintu karmasvarūpāṇyēvādhi-
kārasiddha‍yarthāni । tadarthatā tu kṣaṇikānāṁ svarūpatō na saṁbhava-
<note>1. pravr̥tta- ga.</note>
<note>2. -śaṅkā asambhavaścēt. ga.</note>
<note>3. vēdādhyayana- ka.</note>
<note>4. tatprayuktatā. ga.</note>
<note>5. vidhēriti. ga.</note>
<note>6. prayājādivaditi cēdityarthaḥ ga.</note>
﻿<pb n="003"/>
tīti punarvidhayaḥ sādhyatayā vikriyantē; tēnāṅgabhūtā hyētē vidhaya
iti yukta bhēdē'pi prayuktiḥ । <q>atrāpīti</q> । ā1cāryakaraṇavidhyadhyayana-
vidhyōradhikārāṁśō na bhidyata iti cēt, na । <q>aṅgāṅgibhāvābhāvāditi</q> । śrutyāda-
yō hyaṅgatvakhyāpakāḥ ; tadabhāvē'naṅga2syāsaṁbaddhasyākṣēpō na yuktaḥ । ēvaṁ tāvadaṅgatā
nāstīti gr̥hītvaiva prayuktirdūṣitā । idānīṁ prayuktimaṅgīkr̥tyānaṅgatvaṁ dūṣayati---
<q>kathaṁ punaraṅgatā nāsti prayōjyatvaṁ cēti । na prayuk‍tiraṅgatvē hēturiti</q> । anantaraṁ
cōdyē pariharati । <q>nanviti</q> । pārārthyāṅgatvayōrbhēdādvidhivyāpāramātrādupādānarūpādaṅgatā-
micchataścōdyam । <q>maivamiti</q> । aikyē'pi parihāraḥ । <q>parasyōtpattāviti</q> । yathā dravyadēva-
tādikam । <q>kārya iti</q> । yathā prayājādayaḥ svāmisaṁskārāśca । <q>kathaṁ tarhi paśvēka-
tvādīnāmiti</q> । upādānamātrādapyaṅgatāstīti manyatē । <q>tadapi naiva prayuk‍ti-
kr̥tamiti</q> । atrāyamāśayaḥ vibhaktyā tāvatprātipadikārthō viniyujyatē ।
3viniyuktaścāsāvupādātavyaḥ । na cānavacchinnasyōpādānaṁ saṁbhavati ।
tēnāvacchēdakākāṅkṣāyāṁ 4gr̥hītatadviśēṣaṇaikatvādikamēva tadavacchēdakaṁ gr̥hyatē । tēna
yatpūrvamaviniyuktē prātipadikārthamātrē saṁkhyādikamāsīt, tadupādānēna viniyukta-
<note>1. acāryavidhyadhyayana ga.</note>
<note>2. -ṅgasambandhasyā- ga.</note>
<note>3. Omits <quote>“ca”</quote> ga.</note>
<note>4. gr̥hītatāviśēṣaṇa- ga.</note>
﻿<pb n="004"/>
paśvādisthaṁ kriyatē । viniyōgastu tasya tātsthyēnaiva yathā parṇatvādayaḥ kratuviniyukta-
juhvādidvārēṇa viniyuktasthatayā kratvaṅgāni । viniyuktasthatā tu tatra
juhvādīnāmavyabhicaritakratusaṁbandhāttaddhitaśrutyaiva; iha tūpādānata iti viśēṣaḥ ।
<q>viniyuktasyaivaikatvādayō vibhaktibhirabhidhīyanta iti</q> । yadvastu śrutyādivini-
yuktam, tasyētyarthaḥ । <q>ata ēva caikavākyatvaṁ saṁkhyāvidhānasya vibhaktividhā-
nasya cēti</q> । upādānavyāpāravaśēna yataḥ kārakasthā ēvaikatvādayō bhavanti, tatō'-
yamarthaḥ pariniṣpannō bhavati---karaṇādau kārakē ēkatvādiṣu tr̥tīyādyēkavacanādīni
bhavantīti । <q>kathaṁ punaraviniyuktamasaṁbaddhamēvēti</q> । prathamaṁ cōdyaṁ parihartuṁ smāryatē ।
<q>naiva viniyōga ākṣēpē hētuḥ । kiṁ tarhi ? kāryamiti</q> । atrāyaṁ bhāvaḥ-ācā-
ryakaraṇavidhāvupanaya1namātmanēpadaśrutyā dūrasthamapyaṅgatayā samarpitam । tacca svabhāvata
upanēyaniṣṭhamupanēyāsattidvārēṇōpakārakam । tatrāsādyamānaśca māṇavakō yadyakiṁcitka-
rastadā tadāsādanamanupayōgi । āsādanānupayōgē cōpanayanamapyanupayōgi । tata-
ścāsādyamānasya karmāpēkṣāyāmupanaya2naprakramādupanītakartr̥kamadhyayanaṁ śrūyamāṇaṁ tatka-
rmatayā vijñāyatē । tēnōpanayanaṁ svāṅgabhūtamākṣipannācāryakaraṇavidhiradhyayanamākṣipati ।
tadākṣiptādhyayanānuṣṭhānasiddhaścādhyayanavidhiḥ svasiddha‍yarthaṁ nādhikārāntaramapēkṣatē ।
<q>yatpunaridamuktam---na cāvihitamaṅgaṁ bhavati iti</q> । yadaṅgaṁ śrutyādibhirniyōga-
vyāpārāsaṁvalitaiḥ, tasyaiva yatkāryaṁ pratyaṅgatvam, tanniyōgavyāpāranibandhanamiti
<note>1. yanaṁ padaśrutyā ga</note>
<note>2. karmaprakramā- ga</note>
﻿<pb n="005"/>
darśayati, na punaraṅgatvamēva viniyōgānapēkṣaṁ niyōgamātrakr̥tamiti । vidhēśca
vyāpārō grāhakalakṣaṇō'nvitābhidhānasiddhaḥ । na cādhyayanēnācāryakaraṇavidhēranvitā-
bhidhānam, svapadaśrutyādhyayanavidhinaivānvitābhidhānasiddhēḥ । <q>asti hi kāma-
syēti</q> । kāmyasyētyarthaḥ । tasmādubhayaṁ siddhaṁ prayōjyatvamanaṅgatvaṁ cēti ।
tadāha---<q>prayōjyatvādanaṅgatvāccēti</q> । kiṁ prayōjyatvādēkakāryatvamiti</q>।
prathamōpanipātādācāryakaraṇavidhirēva prayōjakamityarthaḥ । <q>utānaṅgatvādbhin‍na-
kāryatēti</q> । paścādbhāvyapi tatkartr̥samavētaṁ prayōjanaṁ na tyaktuṁ yuktam;
adhyāpanāṅgatvē1 puruṣāntaragataṁ prayōjanaṁ na śakyatē vak‍tum, viniyuktaviniyōga-
virōdhādityarthaḥ । <q>na cānēnēti</q> । yadi pūrvapakṣamuktvā padadvayaṁ paṭhitaṁ syāt,
tarhyalaukikārthāśaṅkā na syāt ; pūrvapakṣanirākaraṇārthamēva laukikārthamidamiti
jñāyēta, anyathā pūrvapakṣēṇāsaṁbandhāt ; anupanyastē tu pūrvapakṣē'laukikārthāśaṅkā-
pyastītyanta2rhitapūrvapakṣanirākaraṇāyēdamuktamiti nyāyabalāt manvānō3 bhāṣyakāra
<note>1. -ṅgavihitapuruṣā- ga.</note>
<note>2. antaḥsthita- ga.</note>
<note>3. manyamānō. ga-</note>
﻿<pb n="006"/>
āhēti । <q>kiṁ ca na kēvalamasyēti</q> । <quote>“ēvaṁ vēdavākyānyēva”</quote> iti bhāṣyaṁ
vyacaṣṭē । asyārthaḥ---ēvaṁ laukikārthagrahaṇē vēdavākyānyēva kēvalāni vyākhyāyantē,
itarathā alaukikārthatvē vēdavākyā1nyēva na vyākhyēyāni, pāribhāṣikālaukikāni
ca svasūtrapadāni vyākhyēyāni; tadyatnagauravaṁ prasajyēta ; na ca ta2tprasaktam ।
a3tō'vagacchāmō laukikārthānyēva padānīti । <q>ālaukikārthāśaṅkāṁ prakaṭayatīti</q> ।
tatra lōka ityādibhāṣyē4 pūrvamanupavarṇitō'yaṁ pūrvapakṣa āsīt । tasya sphuṭīkara-
ṇārthamidamiti darśayati । śrutasiddha‍yartha hi prakaraṇādyanvēṣyam, kasmāt ? <q>śrutasya
hyayathārthatvē na śrutatvamēva kāraṇamiti</q> । yatra hi viṣayē śrutasyāpi śabdasyāya-
<note>1. -vākyāni vyākhyēyāni. ga.</note>
<note>2. na ca prasaktama. ga.</note>
<note>3. atō matvāha lau- ga.</note>
<note>4. -bhāṣyānupadarśitō'yam. ga.</note>
﻿<pb n="007"/>
thārthatvam, tatra na śrutatvamēva kāraṇamarthāvagatau । kiṁ tarhi ? prakaraṇādikamapi ।
tacca prakaraṇādikaṁ sarvamatrāsti iti । <q>idānīmavivakṣitēti</q> । na tāva1-
dvivakṣitārthatvē nyāya uktaḥ । yadi paraṁ śāstrē paribhāṣādivirahādvēdārthavicārācca
laukikārthāśrayaṇēna vēdādhyayanānantaraṁ taddhētukā dharmajijñāsā kartavyēti, atrādr̥ṣṭārtha-
mupadēṣṭavyam; tatra vākyabhēda iti । <q>naivēdamadr̥ṣṭārthamiti</q> । yadi hyadr̥ṣṭārthamucyatē,
tatō jñānēcchāmātraparyavasānādvēdavākyānāmanēkavidhō vicārō na syāt ; bhāṣyē
ca tādr̥śīśabdēna vicāraparyantatōcyatē । <q>na2nvavivakṣitēti</q> । 3nyāyānabhidhānā-
<note>1. tava dvi.</note>
<note>2. avivakṣēti ga.</note>
<note>3. nyāyābhidhā- ka.</note>
﻿<pb n="008"/>
danuśayō'styēva । <q>vivakṣitē vēti</q> । sūtrānarthakyaśaṅkā । vēdādhyayanavadāna
ntaryamapi prāptatvādanupadēśya1mityarthaḥ । <q>api caivaṁ satīti</q> । yadā vēdādhyayanaṁ
vivakṣitasvārtham, ēvaṁ sati vēdādhyayanapūrvakamānantaryamapi na vidhēyam । pūrvamartha-
dvayavidhānamabhyupagamya vāda iti---api ca---ityuktam । ata ēva cādr̥ṣṭārthatāśaṅkāpi
nāsti, vākyabhēdāt । <q>kimarthaṁ tarhi sūtramiti</q> । ubhayāvidhānē । <q>svādhyā-
yādhyayanavidhēriti</q> । pūrvapakṣōtthārthāvivakṣānirākaraṇārthamityarthaḥ । <quote>“yadyēvaṁ
na tarhi dharmajijñāsāyāḥ pūrvaṁ syādapi vēdādhyayanam”</quote> ; ānantaryaṁ tu nāstīti
bhāṣyaṁ pūrayatyanantaraśabdaṁ prakṣipan, <q><quote>“vēdamadhītya snāyāt itivadan‍niti2<q> ।
ētaduktaṁ bhavati---<quote>“vēdamadhītya s‍nāyāt”</quote> iti vadantaḥ smr̥tikārā adhyayanavidhinaivā-
nuvacanāntārthōpadēśinā ēvaṁ samāmananti vēdādhyayanānantaraṁ gurukulānnivartitavya-
<note>1. -dēśyamiti. ga.</note>
<note>2. iti vēdamadhītyētaduktaṁ bhavati । idamadhītyēti yatpadaṁ tatsmr̥tikārā. ga.</note>
﻿<pb n="009"/>
miti । na punarēvaṁ bhāṣyaṁ yōjayitavyam---vēdamadhītya s‍nāyādityanēna ēvaṁ samā-
﻿<pb n="010"/>
manantīti, smr̥tiṣu samāmnā1yaśabdābhāvāt । <q>na cēdamanyāyyaṁ smr̥tivacanam,
svādhyāyādhyayanavidhērviniyuktaviṣayatvāttatpūrvakatvāccārthāvagatēriti ।</q> atha
kasmātkarmavidhaya ēvārthāvabōdhadvārēṇōpakārakaṁ prasiddhaṁ2 svasiddhayē'dhyayanaṁ na
prayuñjata ityāśaṅkyāha---<q>viniyuktaviṣayatvāditi ।</q> viniyuktamupanayana3madhyāpana-
vidhāvātmanēpadaśrutyā; tadviṣayaścādhyayanavidhiḥ; upanītakartr̥kādhyayanaviṣayatvādupa-
nayanasya viṣayānupravēśādupanayanamadhyayanavidhiviṣaya ityuktam । ēvaṁ ca satyaṅga-
dvārēṇācāryakaraṇavidhēḥ prayuktiḥ, upakāramātrēṇa tu karmavidhīnām । yasya
cāṅgadvārēṇa prayōjakatvam, tadēva prayōjakamityāmikṣādhikaraṇē vakṣyāmaḥ ।
adhyayanōttarakalabhāvī cārthāvabōdha iti na tanmukhēna karmavidhīnāṁ prayōjakatvam ।
ata ēva dravyārjananiyamavat dr̥ṣṭō'pyarthāvabōdhō'dhikāriviśēṇatayā na parigr̥hyatē,
adhyayanapūrvakatvādarthāvabōdhasya prāgadhyayanātkāmanā4nutpattēḥ, uttarakālabhāvitayaiva cā-
rthāvabōdhō'pi prayōjanāntaraṁ na svīkriyatē । <q>kēna vōktam---svādhyāyavidhēḥ
<note>1. samāmnāyavyapadēśābhāvāt. ga.</note>
<note>2. prasiddhamadhyayanavidhiṁ na. ga.</note>
<note>3. -namācāryakaraṇavidhi- ga.</note>
<note>4. -nānupapattēḥ. ga.</note>
﻿<pb n="011"/>
prayōjanamētaditi</q> ācāryakaraṇaniṣpattiḥ । kiṁ tarhi prayōjanam ? <q>dr̥ṣṭō hi
tasyārthaḥ karmāvabōdhanamiti ।</q> kasmātpunarācāryakaraṇaniṣpattirēva prathamōpanipātinī
prayōjanaṁ na bha1vatītyucyatē ? yatkartr̥kō hi yō vidhiḥ tatpuruṣōpayōgyēva2 tatphalamityu-
tsargaḥ । yatra punastanna dr̥śyatē, tatra puruṣāntaragatamapi phalaṁ gr̥hyatē । dr̥śyatē
cātra pa3ścādbhāvī karmāvabōdha iti tadēva prayōjanam, na puruṣāntaragatādhyāpana-
siddhiḥ । <q>uktaṁ cāśēṣatvaṁ svādhyāyādhyayanasya, tasyādhikārāśravaṇāt”</q> iti ।
yadi hyācāryakaraṇavidhyadhikā4rī śrūyatē, tadā tadarthamēvādhyayanaṁ syāt; adhyayana-
niṣpattyarthaśca svādhyāyaśabdavācyō'kṣararāśiḥ syāt; tataścānyaparācchabdāt pratīya-
mānō'pyarthō na vivakṣitaḥ syāt । tadidamāhādhikārāśravaṇaṁ bhāṣyakāraḥ
-<quote>“na ca tatrēti । yadapi ca samāmanantīva, tatrāpi dravyasaṁskārakarmasu”</quote> iti ।
<note>1. bhavati ucyataṁ. ga.</note>
<note>2. gyē cāsya prayōjana- ga.</note>
<note>3. paścādbhāvyapi. ga.</note>
<note>4. kāryēvādhyayanē'pyadhikārī. ga.</note>
<note>5. -paratvācchabdasyāvyutpatyabhāvādarthōna. ga.</note>
﻿<pb n="012"/>
nanu ca kimadhyayanaṁ saṁskārakarma ? ucyatē---anārabhyavidhānādvidhērēva sādhyatvāt
pradhānakarmaivēdam । na ca svādhyāyasya kvacidapi viniyōgaḥ, yēna tanmukhēna
vidhyantarapratyabhijñā syāt 1parṇamayyādāviva । tataśca vidhyantarasādhyataiva । sviṣṭakr̥dā-
divacca dr̥ṣṭō'kṣarasaṁskāraḥ, tanmukhēnārthavabōdhō'pi puruṣārthō na yujyatē । yadi tvasau
na dr̥śyatē, vidhimātramēva sādhyaṁ syāt । nāpyarthavādānvayakalpyaṁ phalam, vidhyartha-
niṣpattyaiva prayōjanavattvādvidhēḥ । dr̥ṣṭāvabōdhasyāpi 2vēdōtthasyānanyōpāyatvānniyamāsaṁ-
bhavē'pi nānarthakyam । taduktam <quote>“3niyōgārthaniṣpattēḥ kimanyatprayōjanaṁ sarvavidhī-
nām”</quote> iti । puruṣōpayōgyarthāvabōdhaprayōjanasvīkārācca puruṣārthatvādaiśvaryalakṣaṇō'-
dhikārē'pi siddha iti । <q>nanu naivātrēti ।</q> yadi hi smr̥tivirōdhaḥ syāt, tatastatpari-
hārārthaṁ sūtramārabhyēta; na caivamiti । <q>dr̥ṣṭārthatā cādhyayanasyānantaryē vyāhanyētēti ।</q>
adhyayanasya dr̥ṣṭārthatvaṁ ktvāpratyayasyānantaryē'rthē svīkriyamāṇē vyāhanyēta; atō
nānantaryaṁ ktvāpratyayasyārthaḥ । ētaduktaṁ bhavati---yadyapi ktvāpratyayēna ānantarya-
<note>1. parṇatāvidhāviva. ga.</note>
<note>2. vēdārthasya. ga.</note>
<note>3. niyōgārthanirvr̥ttēḥ ga.</note>
﻿<pb n="013"/>
viśiṣṭā pūrvakālatōcyatē, tathāpyadhyayanavidhivirōdhāt pūrvakālatāmātramēvārthō gr̥hyata
iti । <q>syādētadēvamiti ।</q> yadi hi vēdamadhītya s‍nāyāditi smr̥tēḥ vēdādhyayanōttara-
kālatāviśiṣṭas‍nānamātravidhāyakatvaṁ syāt, tataḥ smr̥tērapi mūlāntaraṁ kalpyaṁ
syāt; yadā tvadhyayanānantaramas‍nānādiniyamanivr̥ttyarthatā bhavēt; tataḥ pūrvapakṣanyāya-
mūlatvānnādr̥ṣṭamūlāntarānumānaṁ syāt, tatrādr̥ṣṭārthakalpanāyā asaṁbhavāt । dr̥ṣṭē rpū/?/vapakṣa-
nyāyamūlē1 sati tanmūlatvamēva smr̥tēḥ; tanmūlatvē cāsti virōdhaḥ; pūrvapakṣē hyanuva-
canānta ēvācāryakaraṇavidhyarthaḥ । tasminnirvr̥ttē tatprayuktāḥ sarvē'pyas‍nānādayō niyamā
nivartanta iti vēdādhyayanānantaramēva guruku2lanivr̥ttiḥ । atō'pi nyāyamūlatāṁ smr̥tēḥ
kathayituṁ sūtramiti sthitam । <quote>“gurukulānmā samāvartiṣṭētyēvamartham, adr̥ṣṭārthatāparihā-
rāyaiva”</quote>-iti bhāṣyaṁ pūrvaṁ tāvat dr̥ṣṭamūlatvānna mūlāntarakalpanētyuktam । adhunā s‍nāna-
vidhēradr̥ṣṭārthatāparihārārthamapi mūlāntaraṁ na kalpyamiti darśayati । tadvayācaṣṭē---<q>mūlānta-
ratvē cēti । ēvaṁ cēditi ।</q> yadā smr̥tibādhārthamidaṁ sūtram, tadādr̥ṣṭārthaṁ na bhavati;
<note>1. nyāyē sati. ga.</note>
<note>2. kulān‍nivr̥tti. ga.</note>
﻿<pb n="014"/>
kiṁ tvapanyāyasūcanārtham । <q>nāpi dr̥ṣṭārthamiti ।</q> nāpi 1sarvasaṁmatanyāyanibandhanārthamapi,
vipratipannatvāt smr̥tikārasya । <q><quote>“na brūmō'nyasyāpi karmaṇō'nantaraṁ dharmajijñāsā na
kartavyā”</quote></q> ityadr̥ṣṭārthatāṁ nirasyati ।। <q>kiṁ tu vēdamadhītyēti ।</q> anēna sarvavādisaṁmatā-
rthatvaṁ smr̥tikārasya vipratipattyā nirākarōti ।</p>
<p><q><quote>“ataḥśabdō vr̥ttasyāpadēśakō hētvarthēna”</quote> iti bhāṣyaṁ kasya vr̥ttasya
hētu2tāmupadiśati ? vēdādhyayanasyēti ।</q> vēdādhyayanamēva hyadhyayanānantarāyā
dharmajijñāsāyā hēturityarthaḥ । <q>adhyayanānantaramarthāvabōdhanadarśanāditi ।</q> atrētthaṁ
sūtrārthavarṇanā-atō vēdādhyayanāddhētōrdharmajijñāsā, atha adhyayanānantaramēva kartavyā,
<note>1. sarvavādisammana- ga.</note>
<note>2. hētutāṁ darśayati. ga.</note>
﻿<pb n="015"/>
hētōḥ siddhatvādvilambanānupapattēḥ । kathamadhyayanamānantaryahētuḥ ? ya1smādadhyayanā-
nantaramēvārthāvabōdhaḥ, tasmādadhyayanaṁ hēturiti । tadidamathētyuktaṁ hētumadānantaryam ।
<q>hētutvāvagamāyēti ।</q> hētumatā vinā hētutvāvagamāsiddhērhētumadathaśabdasya vyākhyānaṁ
yuktam । <q>dharmāya hi vēdavākyāni vicārayitumanadhītavēdō na śak‍nuyāditi ।</q>
vēdādhyayanaṁ vinā vēdārthavicārāśaktērvēdādhyayanasya hētutāmāha bhāṣyakāraḥ ।
ētacca bhāṣyakārēṇābhidadhatā vēdādhyayanaṁ vinā ta2darthasyānavagamāt kāmanānupa-
pattērarthāvabōdhakāmō'dhyayanē'dhikriyata iti nirākr̥tam । tadāha---anēnādhi-
kāraśūnyāmiti । <q>nigamanavākyamētaditi ।</q> upasaṁhāravā3kyamēvētyarthaḥ ।
<note>1. yasmādanantara- ga.</note>
<note>2. tadarthāvabōdhakasyānavagatatvāt. ga.</note>
<note>3. vākyamētadityarthaḥ. ga.</note>
﻿<pb n="016"/>
<q>kasya sūtravayavasya vyākhyānamiti ।</q> dvitīyēcchāśravaṇāt pr̥cchati । <q>dharmajijñāsā-
padasyēti ।</q> atrāyamabhiprāyaḥ---jijñāsāṁ prati dharmasya prādhānyam; tacca
tatpradhānam, yadyēna vyāp‍tumiṣyatē । ataśca prādhānyaṁ la1bdhuṁ dvitīyēcchēti । nanu
dharmaṁ jijñāsēditi va2ktavyam---i3tyatrābhiprāyamajānataḥ praśnaḥ । prakr̥tipratyayayōritya-
bhiprāyavivaraṇam । yadi ca dvitīyēcchā na pradarśyēta, tatō dharmasya prādhānyaṁ na
syāt; dvitīyēcchāpradarśanēna dharmasya prādhānyaṁ śakyaṁ darśayitum । yadi tu na tathā
pradarśyatē, tadā pratyayārthatvādicchāyāḥ prādhānyaṁ syāt; pra4kr̥tyarthō'pi vijñānaṁ
tadviśēṣaṇaṁ syāt; jñānaviśēṣaṇaṁ ca dharmaḥ syāt, na pradhānam । tēna dharmajijñāsāpadē
prakr̥tyarthaprādhānyapradarśanāya dvitīyēcchā darśitā । dvitīyēcchāyāṁ hi darśitāyāṁ
dharmasya prādhānyam, ta5tprādhānyē ca tādarthyaṁ jñānasya, tādarthyē ca jñānasyēcchāyāstādarthyaṁ
bhavatīti dvitīyēcchāpradarśanēna dharmasya prā6dhānyōktyā prakr̥tyarthaprādhānyamuktaṁ
bhavati । tēnāyamarthaḥ---dharmāya jijñāsā dharmajijñāsā । kathaṁ punaḥ prakr̥tyarthō jñānārthaḥ,
<note>1. vaktu. ga.</note>
<note>2. bhavitavyam. kha.</note>
<note>3. ityētamabhiprāyaṁ. ga.</note>
<note>4. pratyayārthō. ga.</note>
<note>5. tatprādhānyaṁ ca tādarthyē jñānasya tādarthyaṁ ca jñānasyēcchayā tādarthyē. ga.</note>
<note>6. prādhānyamuktvā prakr̥tyarthaprādhānyadarśanaṁ kr̥taṁ bhavatīti. ga.</note>
﻿<pb n="017"/>
pratyayārtha icchā ? yasmādīdr̥śa ēvārthē san smaryatē <quote>“dhātōḥ karmaṇaḥ”</quote> iti । dhātvarthasyē-
cchākarmatvāt karmaṇaścēṣyamāṇasya pradhānatvāt । ēvaṁ tarhi jñānasya prādhānyam; na
dharmasya, adhātvarthatvāt; na hyananyārthā kriyā pradhānaṁ bhavati, klēśarūpatvāt ।
kriyāyā anyārthāyā ēva prādhānyam; tēna jñānasya dharmārthatvāt dharmasyāpīcchāṁ prati
prādhānyam । atō dharmārthā jijñāsā । ēvaṁ ca tādarthyasya pratīyamānatvāt caturthī-
samāsa ēvāyaṁ dharmāya jijñāsā dharmajijñāsēti । tadidaṁ dharmasya prādhānyamāha---<q><quote>“sā
hi tasya jñātumicchā”</quote> iti</q> । ta1syēcchā kimarthāṁ ? kathaṁ jñātō dharmō bhavēditi uktaṁ
dharmajijñāsēti । sa kathaṁ jijñāsitavyaḥ ? kēna (yēna) prakārēṇa kriyamāṇā jijñāsā
dharmārthā bha2vati, tathā jijñāsitavyaḥ । kō dharmaḥ, kiṁrūpō dharmaḥ, kathaṁlakṣaṇaḥ,
sāpēkṣatvanirapēkṣatvalakṣaṇayōḥ kiṁlakṣaṇapramāṇaprakārakaḥ, kānyasya sādhaṁnāni 3kāni
karaṇētikartavyatārūpāṇi, kimparaḥ kimadhikāraparyantaḥ; ēvamavijñātō4 nānuṣṭhānā-
yālaṁbhavitumarhatīti; ēvaṁ tu vijñātō'nuṣṭhātuṁ śakyatē; tēnētthaṁ jijñāsā dharmārthā
bhavati । nanu mā nāmānuṣṭhīyatām, tathāpi kimiti tādarthyaṁ na bhavatītyatrāha---
<note>1 tasya dharmasya sēcchā kimarthaṁ jñātum. tayā jñātō dharmō bhavēditi । sa kathaṁ. ga.</note>
<note>2. bhavatītyēvaṁ jijñā- ga.</note>
<note>3. kāni sādhanānāṁ karaṇētikartavyatā- ga.</note>
<note>4. avijñātō dharmō nānuṣṭhānāyālaṁ bhavati । ēvaṁ. ga.</note>
﻿<pb n="018"/>
<q>anu1ṣṭhitō hi dharmō dharmakāryaṁ karōti</q> । kiṁ punardharmasya kāryam ? adhikārasiddhi-
rityuktam । <q>āsāṁ pratijñānāṁ piṇḍasyaitatsūtramiti</q> । yata uktēna nyāyēna
dharmārthā jijñāsā sūtrēṇōktā, ēvaṁ kriyamāṇā jijñāsā dharmārthā bhavati, tasmādāsāṁ
pratijñānāṁ piṇḍasyaitatsūtram-athātō dharmajijñāsā-iti । <q>kēyaṁ kiṁparatā nāmēti</q> ।
ayamabhiprāyaḥ-dharmō hi niyōgaḥ; sa ca svaniṣṭhō na kiṁcitprati guṇabhūta iti ।
<q>adhikārābhiprāyamētaducyata iti</q> । asyārthaḥ---adhikāraḥ puruṣasyaiśvaryaṁ karmāṇi,
tadabhiprāya2m । ētaduktaṁ bhavati-puruṣādhikāraparyantō dharma iti । paraśabdaśca paryantābhi-
prāyēṇa kva puruṣaparatvam, kva puruṣō guṇabhūtaḥ ? iti cādhikārābhiprāyam । <q>yadi puna-
rvēdādēvāyamarthō'vagamyatē, kimatra jijñā3syata iti</q> । asyārthaḥ---vēdādvēdārthē'-
<note>1. ananuṣṭhitō dharmō na hidharmakāryaṁ ga.</note>
<note>2. tadabhiprāyamētaditi. ga.</note>
<note>3. jijñāsitavya iti. ga.</note>
﻿<pb n="019"/>
vagamya1mānē vivakṣitārthatvamēvāvagamyatē; anavagamyamānē'dhyāpanavidhisiddha‍yarthatvamēvā-
dhyayanasya; sarvathā jijñāsāvakāśō na syāt । <q>satyam; vipra2tipannā iti</q> ।
satyaṁ gamyatē; kiṁ tu gamyamānē'pyarthē vipratipattirasti । tēna tannivr̥ttayē jijñāsō-
citā । kēcit pramāṇāntarapūrvakamarthaṁ varṇayanti vēda3sya pauruṣēyatvamicchantaḥ; kēci-
nmantrārthavādānāmapi yathāśrutamarthaṁ varṇayanti siddharūpamakāryē'pyarthē vēdaḥ pramāṇamiti
vadantaḥ; kā4ryamātraprāmaṇyapakṣē hi kāryānuguṇyāt guṇavādādibhirvyākhyānam,
itarathā śrauta ēvārthaḥ syāt । tattvēnāparijñātō'rthō'nuṣṭhīyamānō vihantyanuṣṭhā-
tāram=adhikārasiddhiṁ na prāpayati; jñātvā cānuṣṭhitō niḥśrēyasēnādhikārēṇa
yōjayatīti prārabhyatē dharmajijñāsēti ।।</p>
<p>।। iti prathamaṁ jijñāsādhikaraṇam ।।</p>
<note>1. -mānē vēdō'pi vivakṣitārtha ēvāvagamyatē. ga.</note>
<note>2. vipratipannāstviti. ga.</note>
<note>3. vēdasyāpaurupaṁyatva- ga.</note>
<note>4. kāryaprāmāṇya- ga.</note>
﻿<pb n="020"/>
<p><q>kāryē'rtha iti</q> । na kāryāvagamaṁ vinā pravr̥ttirupapadyatē; tēna
kāryābhidhāyakatayaiva vacanasya pravartakatā; kāryābhidhāyakēna ca kāryamēva lakṣyatē;
tēna kārya ēva vēdaḥ pramāṇam । tallakṣaṇō dharma iti । asyārthaḥ---cōdanāsūtrēṇa
cōdanālakṣaṇaḥ kāryarūpa ēva vēdārthaḥ, na siddharūpa iti pratijñātam ।
tadanēna bhāṣyēṇa vyākhyāyatē । dharmaśabdaśca vēdārthamātraparaḥ ।</p>
<p>* atrāparō'paripakvavidyāvalēpōdrēkatiraskr̥tavivēkaḥ paricōdayati---kathaṁ punaḥ
kāryarūpa ēva vēdārthaḥ ? yāvatā vēdāntānāṁ siddha ēvārthaḥ <quote>“vijñānamānandaṁ brahma”</quote> iti
pratīyatē । syānmatam---aparipūrṇatvāttatra yōgyavidhyadhyāhāraḥ kriyata iti; ta1nna,
aparipūrtēḥ kāraṇābhāvāt । athōcyēta---vr̥ddhavyavahārē śabdānāṁ svārthavyutpattēḥ,
pravr̥ttinivr̥ttyātmakatvācca vyavahārasya, kāryāvagamapūrvakatvācca pra2vr̥ttinivr̥ttyōḥ, kāryā-
nvayina ēvārthāḥ sarvaśabdābhidhēyāḥ; na cēha kāyarmasti; tēna kāryānvayaṁ vinā
<note>1. tanna tu. ga.</note>
<note>2. pravr̥ttinivr̥ttimatkāryānvita ēvārthaḥ sa śabdābhidhēyaḥ. ga.</note>
<note>3. brahmasiddhiniyōgakāṇḍasthamanūdyamānamidam ।</note>
﻿<pb n="021"/>
aparipūrṇatvāt kāryamadhyāhriyata iti । 1tadētatsvamatiparikalpitam, vināpi vyava-
hārēṇa siddhārthēṣvapi śabdēṣu kāryānvayarahitēṣu vyutpattisaṁbhavāt---putrastē jātaḥ---
ityādiṣu । nanvarthaviśēṣaviṣayāṁ pratītimanumāya śabdatadbhāvabhāvinīṁ śabdasya svārthē
śaktinirūpaṇā vyutpattirucyatē; na ca vyavahāraṁ vinā parabuddhiranumātuṁ śakyā । ucyatē-
harṣādinibandhanairmukhaprasādādibhirliṅgaiḥ śakyānumānaiva parēṣāṁ buddhiḥ । mukhaprasādādi-
harṣamanumāpayati, sa ca harṣahētum; priyārthapratipattiśca harṣahētuḥ; sā ca vākyani-
bandhanēti-putrastē jātaḥ-ityanēna harṣahētubhūtārthapratītiḥ kr̥tēti jñāyatē । harṣahētuśca
ta2sya puruṣasya putrajanmaiva kēvalamastītyēvamavagacchan viśiṣṭārthaviṣayāṁ śabdasya
śaktimadhyavasyati; āvāpōdvāpābhyāṁ ca pratipadaṁ vyavahāra iva vyutpattiratrāpyupadyata
iti niravadyam । api ca vyutpannētarapadavibhaktyarthā vartamānāpadēśē'pi---kāṣṭhaiḥ
pacati---iti kāṣṭhapadārthē vyutpadyantē kāryānvayarahita ēva । kiṁ ca vyavahārē'pi
vyutpattau 3yadyapi kāryānvitataiva padānām, tathāpi kāryānvitābhidhāyitayā na
vyutpattiḥ; kiṁ tu arthāntarānvitābhidhāyitayaiva । yō hi viśēṣānvitābhidhāna-
micchati, icchatyēvāsāvarthāntarānvitābhidhānam । tāvatā ca prayōgapratipattyupapattau
na śakyatē viśēṣānvitābhidhānakalpanā । tathā ca lōkē siddhārthānyēva bhūyiṣṭhāni
vākyāni dr̥śyantē---kuśalaṁ tē, kuśalaṁ mē---ityēvamādīni । kiṁ ca kāryamapi
taducyatē, yadapēkṣitōpāyaḥ; tēna siddhaiva karmaṇāmapēkṣitōpāyatā kāryaparēṣu gamyatē ।
ataḥ siddha ēva vēdārthaḥ ।</p>
<p>tadētat bālabhāṣitaṁ bālēṣvēvādaraṇīyatāṁ labhatē । na hi vr̥ddhavyavahāra-
mantarēṇa vyutpattissaṁbhavati । viśiṣṭārthaviṣayā hi pratipattirarthaviśēṣābhi-
dhānakalpanānimittam; na ca harṣō harṣahētuviśēṣānumānē prabhavati । na ca
pāriśēṣyēṇa4 harṣahētuviśēṣaniścayaḥ, kālatrayavartivyavahitaviprakr̥ṣṭānāṁ harṣahētūnāṁ
pāriśēṣyēṇāvadhāraṇānupapattēḥ । vyavahāraḥ punaḥ viśiṣṭārthaviṣaya ēva pratyakṣamupalabhya-
mānastadviṣayāmēva pra5tītimanumāpayan śabdasya viśiṣṭārthābhidhānakalpanāyāṁ hētu-
rvyutpattāvādimārgabhūtaḥ 6kāryābhidhāyitvamēva sarvaśabdānāmāpādayati । ata
<note>1. tadētatsvasamayapari- ga.</note>
<note>2. Omitted <quote>“tasya”</quote>. ga.</note>
<note>3. yadyapyanvitārthatēva. ga.</note>
<note>4. -ṣyēṇa hētuviśēṣaṇādiniścaya. ga.</note>
<note>5. pratītimanuṣṭhāpayan. ga.</note>
<note>6. kāryānvitābhidhāyakatva- ga.</note>
﻿<pb n="022"/>
ēva vartamānāpadēśē'pi kāṣṭhaiḥ pacatīti vyutpattiryā, sā kāryānvitārthāntarasaṁbandhānu
guṇyāt kāryānvayinyēva । yaccēdamarthāntarānvitābhidhānamātrē padāni vyutpadyanta
iti, tadapi bālabhāṣitam; 1sarvēṣvasya vyavahārēṣu kāryānvitārthapratītērnārthā-
ntaramātrānvitābhidhānakalpanā saṁbhavati । yadi hi kāryānvayō'pi kvācidva‍yabhi-
carati, tatō'rthāntaramātrānvitābhidhānaṁ kalpyēta; na ca tadasti । nanu ca---nidhi-
mānēṣa bhūbhāgaḥ, pratirōdhakavānayamadhvā-iti vināpi kāryānvayaṁ pravr̥ttinivr̥ttikaraṁ
vākyamupalabhyatē; vākyēna hi nidhimattāyāṁ bōdhitāyāṁ tadupāditsōḥ tatra pravr̥ttiḥ,
pratirōdhakavattāyāṁ ca tajjihāsōrnivr̥ttiriti । atra brūmaḥ---yatra tāvat
pravr̥ttinivr̥ttī vidyētē, tatra tatkāraṇabhūtā kāryāvagatirasti; na hi tāṁ vinā tē
bhavataḥ । śabdānantaryācca śabdēnaiva sā kr̥tēti kalpayati pārśvasthaḥ । na ca kāryārthaḥ
śabdō na śrūyata ityētāvatā śabdasyākāraṇatvam, adhyāhārādilabhyasyāpi
vācakatvāvirōdhāt, yōgyatāviśēṣēṇa cādhyāhāryaviśēṣāvagamasiddhēḥ । na ca
pramāṇāntarēṇāpi kāryāvagamō ghaṭata iti śabdasya tatraudāsīnyaṁ śakyaṁ kalpayitum,
śabdaśravaṇē pravr̥ttidarśanādānantaryēṇa śabdasyaiva tatra kāraṇatvasyāvagamāt । pramāṇā-
ntarēṇāpyasāvarthō labhyata iti kāmaṁ śabdō'nuvā2dakaḥ syāt, nākāraṇam । na
cānuvādakatvaṁ puruṣavacasāṁ dōṣaḥ । tēna ca sākṣāt śrutyā vādhyāhārēṇa vā
sarvavyavahāravākyēṣu kāryānvayāvyabhicārāt tadanvitārthābhidhānaṁ liṅādivyatirē-
kiṇām, liṅādīnāṁ tu kāryābhidhānamēvēti siddham । tēna sarvapadāni tāvat
kāryānvitamēvārthamāhuḥ । na ca pratipadaṁ viṣayabhāvaḥ, praṇāḍa‍yāpi tādarthyōpapattēḥ ।
praṇāḍīsamāśrayaṇē ca parasparapadārthāntarasaṁbandhāvagama ēva pramāṇam; anyathā pratipadaṁ
viṣayabhāvē'nubandhabhēdāt bhinnēṣu niyōgārthēṣu saṁ3bandhānāmaruṇaikahāyanīnyāyavaila-
kṣaṇyāt parasparasaṁbandhāvagamaśca kriyayaiva syāt । ētacca pratipadādhikaraṇē
nipuṇataramupapādayiṣyāmaḥ । lōkē tu yassiddhārthamātraparatvēna prayōgaḥ, sa lōkavacasāṁ
pramāṇāntarapratītārthaparatvāt lākṣaṇikō draṣṭavyaḥ । kāryānvayō hi parasparānvayā-
vyabhicārīti 4lakṣaṇōpapattiḥ । na cāpēkṣitōpāyataiva kāryatā; kr̥tisādhyaṁ kāryam,
<note>1. sarvēṣu vr̥ddhavyavahāravākyēṣu. ga.</note>
<note>2. -vādaḥ syāt, na kāraṇam. ga.</note>
<note>3. saṁbhēdānām. ga.</note>
<note>4. lākṣaṇikōpapattiḥ. ga.</note>
﻿<pb n="023"/>
sādhanamupāyaḥ, sādhyatvōpāyatvē ca bhinnē; kiṁ tu klēśātmakaṁ karmāpēkṣitōpāyatayā
kāryaṁ pratīyata iti kāryatā sādhanatāṁ na vyabhicaratīti 1tādātmyabhramō mandadhiyām ।
tathā ca sukhaṁ svayamēva kāryam । ēvaṁ sarvapadānāṁ kāryānvitārthābhidhāyakatvādyadi
vēdāntēṣu kāryaṁ yōgyamadhyāhārādibhirlabhyatē, tadā kāryārthataiva vē2dāntavākyānāmapi;
atha na, tatō'nabhidhāyakataiva vyutpattivirahāt । atō vidhinirākaraṇamapi
vēdāntēṣu na kṣatimāvahati । tasmāt siddhaṁ kārya ēva vēdasya prāmāṇyam । <q>cōdanā
hi bhūtamiti</q> । yadi kārya ēvārthē vēdasya prāmāṇyam, kathaṁ tarhi mantrārthavādēṣu
bhūtādyarthāvagatiḥ, akāryarūpatvāttēṣām; atrāha bhāṣyakāraścōdanā hīti । tadvyācaṣṭē-
<q>tēṣāmapīti</q> । asyārthaḥ---bhūtādikō'pyarthaḥ kāryānvayitvāttēna rūpēṇa kārya ēva ।
tēna cōdanaiva kāryapratipādakamēva vākyaṁ bhūtādikamapya3rthaṁ śaknōtyavagamayitumiti
kāryarūpa ēva vēdārtha iti na pratijñāhāniḥ । nanu bhūtādikō'pyarthō mantrārthavāda-
viṣayaḥ 4pramāṇāntaravēdya ēva kathaṁ cōdanālakṣaṇō bhavatītyāśaṅkyāha---<q>nānya-
tkiñcanēndriyamiti</q> । tadvyācaṣṭē---<q>na ca pramāṇāntaragamyō'yamityādinā</q> ।
<note>1. tādarthyabhramō mandānām. ga.</note>
<note>2. vēdāntānāmapi. ga.</note>
<note>3. -mapyavagamayituṁ śak‍nōtīti. ga.</note>
<note>4. pramāṇāntarāvagamya ityarthaḥ । nanvatathā. ga.</note>
﻿<pb n="024"/>
ētaduktaṁ bhavati---kāryasaṁbandhitārūpēṇa pramāṇāntarēṇa nāvagamyata ityarthaḥ ।
<q>nanvatathābhūtamapyarthaṁ brūyāccōdanēti śabdasyārthāsaṁsparśitāṁ vadan prati-
jñādōṣamāhēti</q> । na kaściccōdanālakṣaṇō nāma । yadi hi kañcidarthaṁ cōdanā
pramimītē, tadā1tallakṣaṇō nāma sidhyēt; cōdanā tu śabdātmikā; śabdaścārthaṁ
vyabhicārati; tathā hyasatyapyarthē---nadītīrē phalāni santi---iti jñānamu-
tpadyatē । 2nanu pratyakṣamapi vyabhicāri syāt; tatrāpi vināpyarthēnēndriyakaṁ
jñānaṁ dr̥śyatē śuktikāyām-3rajatam-iti । na tatraindriyakaṁ jñānaṁ vyabhicarati ।
ēkaṁ hi tatra jñānam---idam---iti cākṣuṣam, aparamapi---4rajatam---iti
rajatamātrāvalambi smaraṇajñānam; tayōrvivēkāgrahaṇanibandhanō bhramō'yam; na
punaraindriyakaṁ jñānaṁ vyabhicarati । bādhakaṁ ca tatra jñānaṁ vivēkagrāhakam ।
yadi śābdē'pi vijñāna ēvamēvāṅgīkriyatē, tadā bādhakajñānōdayē vivēkē'-
<note>1. cōdanālakṣaṇō nāma prasidhyēt. ga.</note>
<note>2. nanvēvaṁ. ga.</note>
<note>3. rajatamidamiti. ga.</note>
<note>4. rajatamidamiti rajatāvalaṁvismaraṇa- ga.</note>
﻿<pb n="025"/>
vadhāritē punarbhramō nōtpadyēta; utpadyatē tu bādhakē'pi jñānē'ṅgulyagrādivākyēṣu
jñānam । tathā pratyakṣādiṣu dō1ṣavaśādindriyaṁ na saṁpūrṇaṁ kāryaṁ karōti, tēna
vivēkāgrahaṇāt bhramaḥ; śābdē tu jñānē śa2bdaḥ kāraṇam; na ca tadantargatō
dōṣō'sti । puruṣagatāstu dōṣāḥ sā3magrībāhyā iti na tē kāryakṣatihētavaḥ ।
4tasmāt śābdajñānaṁ vyabhicarati । yacca vyabhicarati na tanniścāyakam;
niścāyakaṁ ca pramāṇam । tēnāniścāyikā cōdanārthāsaṁsparśinīti na tallakṣaṇō
nāma kaściditi tātparyārthaḥ । bādhakajñānōtpattau satyāṁ vivēkē cāvadhāritē,5
pratipakṣajñānaṁ vivēkāgrahaṇanibandhanaṁ bhrāntijñānam, na tannibandhanaṁ bādhakāvasthābhāvi
nirdōṣēndriyādisāmagrīprabhavam; kiṁ tu dōṣakhaṇḍitaśaktijñānakaraṇacakrōttham ।
6śābdē punaḥ spaṣṭē bādhakajñānē avadhāritē vivēkē, śabdanimittamēva samyag-
jñānasāmagrībhūtāduṣṭaśabdajanyamēva, pratipakṣajñānaṁ 7satyapratipakṣāsadbha‍ūtārthagrāhītyarthaḥ ।
ētacca nanvatathābhūtamityanēna bhāṣyēṇa 8vyabhicāradarśanōtthaṁ saṁśayamarthāsaṁsparśitvaniba-
ndhanamupanyastavānācāryaḥ । ucyatē-arthaṁ cāvabōdhayatyarthāsaṁsparśi cēti citramētat ।
naiva kadācidvijñānaṁ vyabhicarati, yēnāniścayāḥ syāt । bādhakajñānamapi
naivārthāsaṁsparśitāṁ darśayati; kiṁ tu grahaṇasmaraṇayōrvivēkamavadhārayati । vēdē
punarīdr̥śō'pi bādhō nāstīti9 dūrōtsāritamaniścayalakṣaṇamarthāsaṁsparśitvam । nanu
cētyādinā prāguktamanubhāṣatē । <q>naivamiti</q> । atrāyamabhiprāyaḥ---sarvatra pauruṣēyēṇa
vacasā na sākṣādartha ēva pratīyatē, puruṣēcchāparatantratvāt । asatyapyarthē
puruṣā vākyaṁ prayuñjānā dr̥śyantē । tēnārthaṁ prati niyamābhāvānna tēbhyō'rtha-
siddhiḥ । vak‍turabhiprāyaṁ 10tu sūcayēyuḥ । sa cāyamabhiprāyaḥ pramāṇapūrvakaścēt
tatastasya11 pramēyāvinābhāvāt pramāṇasya tanmukhēna vākyārthaniścayō'numānamēva;
tēnānumānasyāyaṁ bādhaḥ । tadāha---pramāṇāntaradarśanamatra bādhyatē, na punarhasti-
<note>1. dōṣavaditi yanna na saṁpūrṇa. kha.</note>
<note>2. śabda ēva karaṇaṁ. ga.</note>
<note>3. sāmagrīvābōdhyata iti. ga.</note>
<note>4. tasmācchabdadrayē vyabhicarati na taṁ niścāyakaṁ ca pramāṇaṁ tēnānityādhikā cōdanā. ga.</note>
<note>5. -ritē tamēva vyabhicaratīti pratipakṣavijñānaṁ vivēkagrahaṇapa- ga.</note>
<note>6. śabdē punaḥ spaṣṭē'pi vādhaka- ga</note>
<note>7. satpratipakṣā- ga.</note>
<note>8. vyabhicarati śabdōtthaṁ. ga.</note>
<note>9. -tyatidūrōtsāritamēvāniścaya. ga.</note>
<note>10. tu svakāraṇaṁ. ga.</note>
<note>11. tasya pramāṇasya pramāvināmāvāttanmu-</note>
﻿<pb n="026"/>
yūthaśatamiti । ētaduktaṁ bhavati---anumānāvasēyaṁ pramāṇāntara1matra bādhyatē;
<note>1. -radarśanamatra. ga.</note>
﻿<pb n="027"/>
na punarhastiyūthaśatarūpaṁ bāhyaṁ vastu, tatra vacanasyāvyāpārāt । yatra hi viṣayē
yatpramāṇaṁ pravr̥ttam, tatra tasya bādhō bhavati । na ca vacanasya 1bāhyē pravr̥ttiḥ,
tatra tasya pravr̥ttiniyamābhāvādityuktam । taduktamanabhijñō bhavāniti । na
cāyamanumānasyāpi bādhaḥ; kiṁ tu aliṅgē liṅgasādharaṇaṁ rūpaṁ paśyannaliṅgatā-
maviviñcin liṅgatāmanyatra dr̥ṣṭāṁ smaran liṅgavyavahāraṁ pravartayan aliṅgajñānēna
liṅgavyavahārānnivartatē; tathā hi śrutiliṅgādhikaraṇē darśitam । tadidamāha---
<quote>“vipratiṣiddhamidamabhidhīyatē bravīti ca vitathaṁ cēti”</quote> । 2bravītīti jñānaṁ janayatīti,
vitathamiti jñānaṁ na janayatīti vipratiṣiddham । 3jñānājanakatvamēva vitathatvam,
nānyat । ata ēva <quote>“taccēt pratyayitāt”</quote>---ityuktam । yata ēva liṅgabhūtaṁ pauruṣēyaṁ
vākyam, ata ēva pratyayitasya niyamēna pramaṇāntarapūrvakārthābhidhāyinō vacanaṁ satyam;
4śrōturindriyaviṣayamapratyayitavacanamapi satyam । yatpunarapratyayitavacanam, śrōtuśca na
pramāṇāntarapūrvakam, tatsatyaṁ nētyuktam; pramāṇāntarapakṣē hi sarvatraivārthāsaṁsparśitā
syāt, tulyatvāt sāmagryāḥ/?/; liṅgapakṣē tu yadēva pramāṇāntarakāryatayā vacanaṁ
niścīyatē, tadēva liṅgabhūtamarthāvyabhicāri bhavati, nānyaditi yujyatē । nanu
yadi 5tāvadvākyasyāpi viparyayō'syi, tadārthāsaṁsparśitā prasaktētyāśaṅkyāha---
<q>vākyārthē punaruktō'viparyaya iti</q> । asyārthaḥ---yō'yaṁ viparyayaḥ, nāsau
vākyārthē । 6kva tarhi ? liṅgārthē । taccōktamanabhijñō bhavāniti । kasmātpunaḥ pauruṣēyē
<note>1. bāhyēpyarthē. ga.</note>
<note>2. bravīti ca jñānaṁ na janayati vitathamapi jñānaṁ. ga.</note>
<note>3. jñānajanakatvamēva vitathatvamanya/?/t. ga.</note>
<note>4. tathā śrōtu- ga.</note>
<note>5. yāvadvākyasyāpi- ga.</note>
<note>6. kiṁ. tarhi liṅgārthē ētacca. ga.</note>
﻿<pb n="028"/>
vacanē pramāṇāntarasyānumānasya viparyayādviparyayaḥ, na punaḥ śābdaviparyayāditi ?
atrōttaram---<q>jñātaṁ hīti</q> । ayamabhiprāyaḥ---puruṣāṇāṁ hi vākyaprayōgaḥ 1pramāṇā-
ntarapratītārthapratyāyanārthaḥ, 2tēna sa pratītyavyabhicārīti pramāṇāntarapratīti-
paryupasthāpakēna tēna bhavitavyam । tathā ca pratītyupasthāpakatvādanumānataiva
gamyatē । tēna viparyayō'pyanumānasya, na śābdasyēti । <q>tadidamāhēti</q> । yadētat jñātārtha-
pratipādanārthatvāt prayōgasya pramāṇāntarasāpēkṣatvam, tadidamāha-<q><quote>“aśakyaṁ hi”</quote></q> iti
<note>1. Omitted pramāṇāntara- ga.</note>
<note>2. sa ca pratītāvyabhi- ga.</note>
﻿<pb n="029"/>
granthēna । yatpunaḥ puruṣēṇa vākyaṁ prayujyatē, tatpratītārthapratipādanāya; na ca pramāṇāntaraṁ
vinā pratītirasti; tasmātpramāṇāntarasāpēkṣaṁ laukikaṁ vacanamiti । <q>r̥tē
pramāṇāntarāditi vaktavya iti</q> । sāmānyaṁ parityajya kimiti viśēṣa āśrīyata
ityarthaḥ । ucyata ityanēna ētaddarśayati---āśaṅkāparihārārthamidamuktamiti ।
kā punarāśaṅkā ? iyamasau---yadyapi cōdanā 1kāryaṁ pratipādayati, tathāpi pauruṣēyī
<note>1. kārya/?/matha/?/. ga.</note>
﻿<pb n="030"/>
cōdanā prāpnōti, vacanasya svātantryādarśanāt; tataśca pratyayānta1rasāpēkṣatvādaprāmāṇya-
māpadyata iti । kaḥ parihāraḥ ? ayamucyatē---yadi cōdanā kāryamarthaṁ pratipādayati,
tadā na pairuṣēyī; puruṣā hi pramāṇantarapratītārthapratipattayē vākyaṁ prayuñjatē; na ca
kāryaṁ pramāṇāntarapramēyam; tēna tatpratipādakasya na pauruṣēyatvam; atō'dr̥ṣṭamapi
svātantryaṁ kalpyatē kāryapratītibalēna । 2na caityavandanādiṣu, pauruṣēyatvēna 3smaraṇāt ।
tēnānapēkṣatvaṁ cōdanāyā nirvi4vādam । ētadēva pradarśayituṁ va5canāditi tadviśēṣābhidhā-
nam । <q>nanu cēti</q> । 6vākyamēvaṁparamiti manvānasya cōdyam । <q>bāḍhamiti</q> । vākya1sāpēkṣa-
tvaparaṁ viśēṣasaṁkīrtanasyaitatprayōjanamiti parihāraḥ । <q>sāpēkṣatvanirākaraṇadarśanāditi</q> ।
sāpēkṣatvaṁ nirākriyamāṇaṁ dr̥śyatē yasmādvacanasya, tasmānnāntarīyakamanapēkṣatvaṁ sidhya-
tītyarthaḥ । nanu ca kāryamarthaṁ yadyapā cōdanā pratipādayati, tathāpi pauruṣēyatvaṁ cōdanāyāḥ
kimiti na bhavati? pramāṇāntaraśūnyatvāditi cēnna, aparasmāt pauruṣēyādvacanādavagati-
siddhēḥ; tadāha---aparasmāditi bhāṣyēṇa । tadva‍yācaṣṭē-nanu r̥tē vacanādi
8tyukta iti । atrōttaraṁ bhāṣyam---<q>9tadapi tēnaiva tulyamiti</q> । tasya vyākhyānam-
<q>ucyatē, vacanādityukta iti</q> । nanvityaviduṣāmupadēśānyathānupapattyōpalambhakāraṇā-
numānamāśaṅkatē । tadva‍yācaṣṭē---<q>kathaṁ punaridaṁ sidhyatīti</q> । naitadēvamupadēśō hīti
bhāṣyēṇa pariharati । asyārthaḥ---na tāvadupalambhakāntaraṁ śakyānumānam, parigaṇita-
pramāṇasāmagrīvyatiriktasyābhāvaniścayāt । upadēśastu vyāmō10hādapyupapadyatē;
asati vyāmōhē vēdādapyupapadyatē । ataḥ pramāṇāntarasyānapē11kṣaṇāttadviparyayēṇa nāprā-
māṇyaṁ cōdanāyāḥ । svataścārthapratipādakatayārthasaṁsparśitēti saṁbhavati pratijñātārthaḥ ।
api ca pauruṣēyādvacanāditi bhāṣyaṁ pairuṣēyasya vacanasya liṅgatvēna gamakatvamiti
darśayati । pūrvaṁ hi pramāṇāntarapratītapratyāyakatayā pauruṣēyasya vacanasya na svātantryē-
ṇārthapratipādakatvam, api tvantarbhāvitapūrvapramāṇasyaiva; tataśca pramāṇāntarō-
pasthāpakatayā liṅgatvamēvētyuktam । liṅgavyabhicārācca śabdasyārthāsaṁsparśitāśaṅkāpi
<note>1. -rāpēkṣatvāt. ga.</note>
<note>2. Omitted na. ga.</note>
<note>3. smaraṇam. ga.</note>
<note>4. Omitted nirvivāda. ga.</note>
<note>5. vacanādr̥ta iti viśēṣā- ga.</note>
<note>6. vākyamēvaivaṁ. ga.</note>
<note>7. vākyaṁ sāpē- ga.</note>
<note>8. ityuk‍tē'pīti ga.</note>
<note>9. tadapi hi. ga.</note>
<note>10. mōhēnāpyupa- ga.</note>
<note>11. -ṇānna tadviparyayēṇa prāmāṇyam. ga.</note>
﻿<pb n="031"/>
nāstītyuktam । a1dhunānumānādanyatvabuddhirnāstīti kathyatē । katham puruṣavacanādarthā-
niścayāt, vak‍tr̥buddhiniścayē cānumānatvamēva । arthō hi na kāraṇaṁ vacanasya;
vak‍tr̥buddhistu kāraṇamēva । kāryataśca kāraṇāvaga2tiranumānamēva । anumānē'pi
pauruṣēyavākyasamutthajñānē yathā vyutpattiḥ, tathautpattikasūtrē vakṣyāmaḥ ।
tamimamarthamasya bhāṣyasya vyācaṣṭē-<q>kiṁ cētyādinā ।</q> kiṁ vā arthāvagatāvanu-
mā3nāt pramāṇāntaraṁ śābdamityavagatirbhavati? bāḍhaṁ bhavati; arthānusāri hi tadā kāraṇa-
bhūtamarthamupasthāpayadanumānāt pramāṇānta4raṁ śābdamityavakalpatē । nanu5 vēdētyapi vak‍tr̥-
buddhirapi kalpanīyā pauruṣēyādvākyāt;  tataśca tatkalpakatayā kimiti pramāṇāntaraṁ na
<note>1. adhunā tvanumānabāhyatvabuddhiṁ. ga.</note>
<note>2. tāvanumānatvam. ga.</note>
<note>3. -mānapramāṇāta. bha.</note>
<note>4. ntaramavakalpatē. ga.</note>
<note>5. vēdē'pi ga.</note>
﻿<pb n="032"/>
bhavati ? na; prasiddhaṁ hi kāraṇaṁ vākyasya vak‍tubuddhiḥ;  atastatkalpanā kāryāt
kāraṇānumānam; aprasiddhaṁ ca mūlamarthaḥ; tatastadavagatirnānumānam । viplavatē
khalvapītyanēna dūrōtsāritaṁ puruṣavacanāt arthāniścayaṁ darśayati । tathā1 hi-pratārakā
anyathā jānantō'pyanyathā vākyāni prayuñjatē । tathā pramādinō duṣṭasāmagrīkāścā-
nyavivakṣāyāmanyadēva vākyamuccārayanti । tēṣāṁ vākyādvak‍tr̥buddhirapi niścētuṁ na
śakyatē, dūrēṇārthaḥ । tadāha---vēdētyētadapi2 tāvāt puruṣavācanānnāvagatiḥ, vikṣēpasya
pratāraṇāśayapramādalakṣaṇasya cittagatasya sambhavāt । ētaccōpalakṣaṇam; uccāraṇa-
dōṣō'pi draṣṭavyaḥ । na tu vēdavacanasya mithyātvē kiñcana pramāṇamastītyuktam ।
nanu sāmānyatō dr̥ṣṭaṁ pramāṇamastīti bhāṣyam । tadākṣipati---<q>kimidaṁ sāmānyatō
dr̥ṣṭamiti ।</q> dvividhasyāpi pratyayāntarāpēkṣitārthāsaṁsparśitvalakṣaṇasyāprāmāṇyahētō-
rnirastatvāt । satyamēvamiti samādhiḥ । viṣayāntarē laukikavākyagamyāt siddha-
<note>1. Omitted vākyadvayaṁ ga.</note>
<note>2. -pīti । vak‍tr̥vaca- ga.</note>
﻿<pb n="033"/>
rūpādanyasmin viṣayē kāryarūpē sāmānyatō dr̥ṣṭamanapāstaṁ manyatē । pūrvaṁ hi puruṣa-
kr̥tādvacanāt viplavābhidhānē va1canādēva viplava uktaḥ । tataśca vyabhicāriṇō
vacanasyārthāsaṁsparśitā । tēna vēdasyāpyarthāsaṁsparśitvanibandhanamaprāmāṇyam ।
satyaṁ yadīti parihāraḥ । atrāyamabhiprāyaḥ---yatra viplavaḥ tatra yadi śabdādayathā-
bhūtasyārthasyāvagatiḥ syāt; kiṁ tu śabdastatra liṅgam; ta2tastatra tasya
vak‍tr̥bu3ddhiparyavasthāpakatvam, vak‍tr̥buddhimukhēna cārthāvagamaḥ । tēnāyathārthatvasya vak‍tr̥-
buddhirviṣayaḥ, na śabdaḥ । athāpītyādirabhyupagamya vādaḥ । <q>nanu ca naiva kāryō
dharmaḥ iti</q> । asyārthaḥ-yadi kāryātmakō dharmaḥ syāt, tadā kāryaprati-
pādakacōdanālakṣaṇō dharmaḥ syāt; yāvatā kāryātmakō dharmō na bhavati । kastarhi ?
buddhiguṇa ātmaguṇō vā4; ataḥ kathaṁ cōdanālakṣaṇō dharmaḥ syāditi । śrēyaskarō dharma
ityuktē kathaṁ kāryasya dharmatvam ? apūrvādhikaraṇē tasyaiva śrēyaskara5tvasya jñāpitatvāt । atra
ca pakṣē yāgādyanuṣṭhātari dhārmikaśabdaprayōgō niyōgānuṣṭhānanimittakaḥ । tathā hi ana-
dhikr̥tē yāgādyanuṣṭhātaryapi dhārmikaśabdō na prayujyatē niyōgasiddhimantarēṇa; niyōga-
siddhiśca cōditayāgādyanuṣṭhānasamadhiga6myētyanēnāśayēnōktam---yō yāgaṁmiti । sūtrasyā-
<note>1. -dhānādvacanāt. ga.</note>
<note>2. tēna tatra. ga.</note>
<note>3. -budhyavasthāpakatvaṁ. ga.</note>
<note>4. vā vivakṣitaḥ kathaṁ. ga.</note>
<note>5. śrēyaskarasya. ga.</note>
<note>6. -gamyēti tēnāśayēna. ga.</note>
﻿<pb n="034"/>
pyēvaṁ yōjanā---cōdanālakṣaṇaḥ kāryarūpō vēdārthaḥ, nēndriyādilakṣaṇaḥ kriyākāraka-
saṁsargādiḥ; tatrārthō yō niḥśrēyasaphalakaḥ sa dharmaḥ,  nānarthaḥ śyēnādiniyōgaḥ । ubhaya-
miti1 bhāṣyamarthaśabdasyānvayaprayōjanapradarśanārtham । punarapi kō'rtha iti praśnaṁ kr̥tvā
yō niḥśrēyasāyētyuttaramuktam; tathā kō'nartha iti pr̥2ṣṭē punaruttaraṁ yaḥ pratyavāyāyēti ।
anēna ca granthēna niḥśrēyasapratyavāyahētutvēna dharmādharmatvamuktam । ēvaṁ cōpadarśayatā
bhāṣyakārēṇōbhayamapyarthānarthatvēna cōdanālakṣaṇamityuktam । idaṁ tarhi tathā ca satyayuktaṁ
yaduktam---tatra yō niḥśrēyasāya tasyaiva dharmatā kathaṁ nāma syāt; pratyavāyahētōrmā
bhūditi । idaṁ tarhīti pūrvēti pūrvēṇa sahaikagranthaḥ । kathaṁ punaranarthaḥ kartavyatayōpadiśyata
iti bhā3ṣyamanubhāṣya vyācaṣṭē---kathaṁ kartavyatayānupadiśyamānō'rthaścōdanālakṣaṇō
bhavati, kathaṁ vā cōdanālakṣaṇasya satō dharmatvanivr̥ttyarthamarthaśabdānvaya upapadyatē?
atrāyamabhiprāyaḥ-yatkila cōdanālakṣaṇaṁ tatkartavyatayōpadiśyatē; yacca kartavya-
tayōpadiśyatē na tadanarthakam, kartavyatāvagamādēvānarthatānivr̥ttēḥ । athō-
cyētānarthaḥ śyēnādiniyōgaḥ, na tarhi kartavyatayōpadiśyatē । yacca kartavyatayā
nōpadiśyatē, na taccōnālakṣaṇam; acōdanālakṣaṇanivr̥ttyarthamarthagrahaṇamiti4 nōpa-
<note>1. -miha cōdanayēti. ga.</note>
<note>2. praś‍nē. ga.</note>
<note>3. bhāṣyam tadva‍yācaṣṭē. ga.</note>
<note>4. -miti tannōpa- ga.</note>
﻿<pb n="035"/>
padyatē, acōdanālakṣaṇatvēnaiva vyāvr̥ttisiddhēḥ । ētaccākṣēpānuguṇamiti kr̥tvā vyākhyā-
tam । yadapyasyōttaram, tēnāpi pratyuta cōdyamēva prakaṭīkr̥tam । tadāha---punarapi ca
spaṣṭīkarōtīti । <q>nañarthasyānanyārthatvāditi</q> । na hi niṣēdhēna natrarthasyākaraṇē
pratyavāyaparihārārthatā । yadi hi nañ‌vidhirnañarthasya pratyavāyaparihārārthatāṁ gamayēt,
tatō'vagamyētā1karaṇē pratyavāya iti; tathā caitadapi sidhyēt---pratiṣiddhaṁ
pratyavāyāyēti; na tvēvamasti । ākṣēpamidānīṁ pariharati---<q>atrāhā2nirūpita-
niyōgavyāpārasyēdaṁ cōdyam</q> ityādinā । ayamabhiprāyaḥ---yadi kāmā-
dhikārē'pi niyōgō yāgasya kartavyatāṁ vadēt, sa ca yāgaḥ phalasādhanī-
bhūtō'kartavyē3 phalē na kartavyaḥ syāditi phalasyāpyarthānniyōga ēva kartavyatāṁ
vadēt; tataśca phalē'pi vidhyākṣiptaupādānikī pravr̥ttiriti śyēnaphalaṁ hiṁsā
<quote>“na hiṁsyāt”</quote> ityanēna pratiṣēdbha‍uṁ na śakyatē, pratiṣēdhasya puruṣārthatvāt; aupādānika-
pravr̥ttiniṣēdhē ca kratvarthatvaprasaktēḥ <quote>“nānr̥taṁ vadēt”</quote> i4tivat । tathā cāpratiṣiddha-
<note>1. -gamyēta karaṇē. ga.</note>
<note>2. atrāhētyādinā. ga.</note>
<note>3. vyētyanēna kartavyaṁ. ga.</note>
<note>4. iti cēta. ga.</note>
﻿<pb n="036"/>
puruṣābhilaṣitaśatruvadhaphalatvāt śyēnaniyōgō nānarthaḥ syāt । sa hi niyōgō'narthō
yaḥ pratiṣiddhaphalaḥ । na ca kāmādhikārē niyōgō yāgasya kartavyatāṁ vadati, phalata ēva
kartavyatāsiddhēḥ । yadyapi niyōgaḥ kartavyatayā pratīyatē; tatsādhanatayā ca yāgaḥ;
tathāpi kāmādhikārē kāmyamānaphalasiddhiparyantatvāt śāstrasya na niyōga ēva
svasiddhyarthaṁ puruṣaṁ prayuṅktē, rāgākṣiptapravr̥ttitvāt puruṣāṇāṁ phalata ēva pravr̥ttisiddhēḥ ।
tathā ca yāgē phalē ca pravr̥ttirnaupādānikīti tatpratiṣēdhō na kratvarthaḥ syāditi na
śyēnaphalasyāpi pratiṣēdhō nānupapanna iti niṣiddhaphalatvādanarthaḥ śyēnādiniyōgaścōdanā-
lakṣaṇaḥ, na dharma iti na kiñcidanupapannamiti । bhāṣyākṣarayōjanā tu1---ubhayamiha
cōdanayā lakṣyatē'rthō'narthaścēti । arthō'niṣiddhaphalaḥ, anarthaśca niṣiddhaphalaḥ । kō'rthō
yō niḥśrēyasāyāniṣiddhaphalō jyōtiṣṭōmādiḥ; kō'narthō yaḥ pratyavāyāya niṣiddhāya
phalāya śyōnō vajra iṣurityēvamādiḥ । tatrānarthō dharma uktō mā bhūdityēvamarthamartha-
grahaṇam । kathaṁ punarasāvanartha ityaupādānikīṁ phalē pravr̥ttiṁ manvānasya cōdyam ।
<note>1. Omitted tu. ga.</note>
﻿<pb n="037"/>
<q>hiṁsā hi sā; sā ca pratiṣiddhēti</q> । kāmināṁ pha1lē svataḥ pravr̥ttatvāt tadarthitayaiva
karmaṇi pravr̥ttisiddhēḥ <quote>“na hiṁsyāt”</quote> iti niṣēdhāvirōdhaḥ । kathaṁ punarasāvanarthaḥ
kartavyatayōpadiśyata iti pūrvōktamēva cōdyābhiprāyaṁ vivr̥ṇōti । <q>ucyatē---naiva
śyēnādayaḥ kartavyatayā vijñāyanta iti</q> । naiva vidhinā śyēnādayaḥ kartavyatayā
pratipādyantē, phalārthitayaiva pravr̥ttisiddhēḥ । <q>yō hi hiṁsitumicchēt tasyāyamabhyu-
pāya iti hi tēṣāmupadēśa iti</q> । phalē svayaṁ pravr̥ttaḥ2 tadicchayaiva karmaṇyapi pravartata
iti bhāvaḥ । tadētat sphuṭīkarōti---śyēnēnābhicaran yajētēti hi samāmananti;
nābhicaritavyamiti ityabhicārē svataḥ pravr̥ttiṁ darśayati । ṭīkārthastu---anirūpita-
niyōgavyāpārasya na nirūpita upādānalakṣaṇō niyōgavyāpāraḥ yēna tasyai-
taccōdyam । yāgakartavyatānuṣṭhā3naṁ viṣayō niyōgasya; tēna niyōgaḥ sādhyatē, na4 tu niyōgō
yāgasyānuṣṭhānaṁ jñāpayati । <q>kathaṁ tarhi kāryē'rthē vēdasya prāmāṇyamiti</q> । yadi yāgādēḥ
kartavyatā na jñāpyatē, kathaṁ kāryē'rthē vēdasya prāmāṇyam ? a5kāryapratipādakatvāditi
<note>1. svayaṁ phalē pravr̥ttatvāttadarthatayaiva. ga.</note>
<note>2. ttēstattadicchayaiva. ga.</note>
<note>3. -ṣṭhānaviṣayō niyōgaḥ- ga.</note>
<note>4. nanu. ga.</note>
<note>5. kāryāprati- ga.</note>
﻿<pb n="038"/>
bhāvaḥ । <q>yuktaṁ tadviṣayatvānniyōgasyēti</q> । atrēdamabhiprētam-yadya1pi yāgādēḥ katarvyatā
na jñāpyatē, tathāpi yāgaviṣayō niyōgaḥ kartavyatayā pratipādyata iti kāryapratipāda-
katvādyuktaṁ kā2ryē'rthē vēdasya prāmāṇyam । kō'yaṁ viṣayaviṣayibhāva iti pr̥cchatō'ya-
māśayaḥ---karmaṇi prērakatvānniyōgasya karmaṇō viṣayatvam, niyōgasya viṣayitā । tathā ca
vidhita ēva karmaṇi pravr̥ttiriti yasminnarthē puruṣō niyujyatē3 sa viṣaya iti naiva karmaṇi
prērakatvādviṣayaviṣayibhāvaḥ । kiṁ tarhi ? yattatra karmaṇi puruṣō niyujyatē=kāryaṁ bōdhyata
iti; kāryabōdhanamēva hi puruṣasya niyōjanam । ētaduktaṁ bhavati---karmaṇi yāgādau
kāryabhū4tō niyōgaḥ pratīyatē, na punaḥ karmaṇyēva prērayati । ētaccāpūrvādhikaraṇē vakṣyāmaḥ ।
<q>tasmānnaiva vidhiḥ kartavyatāmāhēti</q> sādhitamarthamupasaṁharati । viṣayatayā tūpādattē
svīkarōti । yataśca vidhiḥ kartavyatāṁ karmaṇō na bōdhayati, tasmādyadyadupādīyatē tēdvidhē-
yamiti tantrē vyavahāraḥ; na punaryatkartavyatayā jñāpyatē, tattadvidhēyamiti mīmāṁsāsiddhā-
ntē vyavahāraḥ । nanu mā bhavatu yāgakartavyatājñāpanadvārēṇābhicārē vaidhī pravr̥ttiḥ, svata
<note>1. yadi. ga.</note>
<note>2. kāryaṁ prati prāmāṇyaṁ. ga.</note>
<note>3. Omitted sa vi...niyujyatē. ga.</note>
<note>4. -bhūtē niyōgaḥ. ka.</note>
<note>5. tattadvi- ga.</note>
﻿<pb n="039"/>
ēva tatra kimiti na bhavati vaidhamupādānamityatrāha---<q>yattūpādā1nahētutāṁ pratipadyatē
tadadhikr̥tau kāraṇamiti</q> । asyārthaḥ---abhicārastāvadadhikāriviśēṣaṇatayā adhikāra-
kāraṇam; yaccōpādānahētubhūtam, tadadhikārē kāraṇaṁ bhavati; ya2ścōpādānahētuḥ, nāsā-
vupādēyaḥ; tēnābhicārē naupādānikī pravr̥ttiriti siddham । yata ēvādhikāranimittabhūtē
vaidhamupādānaṁ na bhavati, ata ēva na hiṁsyāditi pratiṣēdhō'vatarati । tasmādadhikāra-
nimittamabhicāram, aṅgīkr̥tya abhiprētya3, abhihitam-hiṁsā hi sā, sā ca pratiṣi-
ddhēti । nanvēvamapi kathaṁ kratvarthatā pratiṣēdhasya na bhavatītyatrāha---upādānagatō hi
pratiṣēdhaḥ kratvarthaḥ syāt, pra4tiṣēdhyāyāḥ pravr̥ttēḥ kratupravr̥ttyadhīnatvēna kratusambandhāt;
nādhikāragataḥ, svatantratvāt tatra pravr̥ttēḥ । nanvēvamag‍nīṣōmīyādihiṁsāpi kimiti
na pratiṣidhyēta ? tataśca pratiṣiddhānarthaphalānubandhitvādyathānarthatayā śyēnādērna dharmatvam,
ēvaṁ pratiṣiddhāṅgānubandhitvāt jyōtiṣṭōmādērapi syāt; tatrāha---na hiṁsyādbha‍ūtānīti
cādhikāraga5tō'yaṁ svatantrapravr̥ttigatō'yaṁ pratiṣēdhaḥ, nōpādānagataḥ; aupādānikī
cāṅgēṣu pravr̥ttiḥ, tatra svayaṁ prāgapravr̥ttēḥ; phalē hi svataḥ pravr̥ttiḥ, pha6lārthitayā
pradhānē, pradhānōpakārakatayāṅgēṣviti pradhānapravr̥ttyāṅgēṣu pravr̥ttiriti pradhānārthāṅgēṣu
pravr̥ttiḥ । atō'syāḥ kratusambandhāt pratiṣēdhō'pi kratvarthaḥ; puruṣārthaścāyaṁ
<note>1. -dānē hētutāṁ. ga.</note>
<note>2. yaccōpādānē. ga.</note>
<note>3. -tyābhiprētyaitaduktam. ga.</note>
<note>4. pratiṣēdhāya pravr̥ttē kratupratyādhānatvēna. ga.</note>
<note>5. gatō'yaṁ pratiṣēdhaḥ. ga.</note>
<note>6. phalārthinaḥ । yā ca pradhānē pradhānōpa-
kārāya cāṅgēṣu pradhānapravr̥ttthēvāṅgēṣu
pravr̥ttiriti vakṣyatē । tasmāt
kratusambandhāt. ga.</note>
﻿<pb n="040"/>
pratiṣēdhaḥ । tasmādabhicārasyānarthatāṁ jñāpayituṁ kṣamaḥ; nāgnīṣōmīyādēḥ, kratvarthatvāt
tasya । atha kasmānnōbhayārthaḥ kratupuruṣārthaḥ pratiṣēdhō'yam na hiṁsyādbha‍ūtānīti ?
tatrōttaram---na hyēkasya vidhēḥ puruṣārthatvapakṣē prayōjakatvam, kratvarthatvapakṣē
cāprayōjakatvaṁ saṁbhavati virōdhāt । atha kratvartha ēvāyaṁ pratiṣēdhaḥ prayuktilāghavāt
kasmānna bhavati ? atrōttaram---prayōjakatvāprayōjakatvayōḥ prayōjakatvaṁ śrautam,
anapēkṣāvagatēḥ; prathamaṁ hi liṅādayaḥ kāryaṁ bōdhayanti; taccānuṣṭhāpakam;
aprayōjakatvaṁ tu vākyāntaraparyālōcanāvagamyam । sannihitē'dhikāravidhau vākyā-
ntaragatā liṅādayaḥ tadanuvādakā ēva । na ca---na hiṁsyādbha‍ūtānīti vākyā-
ntarāvagatirasti, anāramyavidhānāt । tasmādadhikāragata ēvāyaṁ pratiṣēdhaḥ, nōpādā-
nagataḥ । bhavati ca cōdanālakṣaṇaḥ śyēnādiniyōgaḥ, tadviṣayatvāt pramēyatvāt
śyēnavidhēḥ; śyēnayāgaśca pratiṣiddhābhicāraphalatvādanartha iti siddhaṁ pratyudā-
haraṇam । tasmādubhayamiha cōdanayā lakṣyata ityēvamādyupapannārthaṁ bhāṣyam ।</p>
﻿<pb n="041"/>
<p>nanvaśaktamityēvamādibhāṣyaṁ vākyabhēdadōṣēṇa sūtramākṣipati; taccānupapannam,
pauruṣēyavacasāṁ pramāṇāntarapratītārthapratyāyanaparatvēna pramāṇāntaravaśādvākyabhēdādayō
dōṣā ēva na bhavantīti । tadidaṁ bhāṣyaṁ samarthayatē---<q>nanvaśaktamidaṁ sūtramiti
laukikavaidika1vākyayōrvivēkapradarśanārthamiti</q> । asyārthaḥ---yadēvēdaṁ laukika-
vaidikayōḥ vākyayōḥ pramāṇānta2rāpēkṣitvāt nirapēkṣatvāt pramāṇāntaravaśēna
svātantryēṇa cārthapratyāyakatvam, tadēva cōdyapūrvakaṁ bhāṣyēṇōcyata iti । atha
vārthasya sataścōdanālakṣaṇasyēti bhāṣyamēkavākyatvamāha, taccānupapannam; asminnapi
pakṣē viśiṣṭānuvādalakṣaṇavākyabhēdāpattēḥ । atra ṭīkākāraḥ pratisamādhattē---<q>atha
vārthasya sata iti yathāvākyamapyēkārthatā sambhavatīti pra3darśayitum</q> । atrāyamabhi-
prāyaḥ---vidhyāvr̥ttilakṣaṇō vākyabhēdō nāsti4, anvayabhēdamātraṁ tu bhavatyēvēti ।।</p>
<p>।। iti dvitīyaṁ dharmalakṣaṇādhikaraṇam ।।</p>
<note>1. vaidikayōrvivēka- ga.</note>
<note>2. -rāpēkṣanirapēkṣa- ga.</note>
<note>3. pradarśitaṁ. ga.</note>
<note>4. nāstītyanvayaḥ । bhēda- ga.</note>
﻿<pb n="042"/>
<p><q>tasya nimittaparīṣṭiriti hētvabhidhānāvasaraḥ kathyata iti</q> । anēna sūtraṁ
tātparyatō vyācaṣṭē । cōdanālakṣaṇasū1trē śrutyarthābhyāṁ vēdārthasvarūpaṁ tatra ca pramāṇaṁ
pratijñātam; tatra kiṁ svarūpaṁ tāvat ka2thyatāṁ bhēdābhēdarūpēṇa, uta pramāṇaprati-
jñā3yāṁ hēturiti saṁśayē pradhānatvāt svarūpasya tadēva bhēdābhēdābhyāṁ kathanīyamiti
prā4ptē anapēkṣatvasavyapēkṣatvāt bhēdābhēdanirṇayasya prāmāṇyahēturanapēkṣatvamēvādhunā
kathanīyamiti sūtrēṇa kathyatē । tathā ca bhāṣyam---<quote>“idānīṁ tasya nimittaṁ
parīkṣiṣyāmahē”</quote> iti । tasmādanapēkṣatvarūpaprāmāṇyahētvabhidhānāvasarakathanaṁ sūtrēṇa
kriyata iti ।।</p>
<p>।। iti tr̥tīyaṁ nimittaparīkṣādhikaraṇam ।।</p>
<note>1. -sūtrēṇa. ga.</note>
<note>2. bhēdābhēdarūpēṇa kathyatām. ga.</note>
<note>3. -pratijñātāyāṁ. ga.</note>
<note>4. prāptē bhēdābhēdaniyamasyāna-
pēkṣatvarūpaprāmāṇyahētvabhidhānā-ga.</note>
﻿<pb n="043"/>
<p><q>kathaṁ punarasaṁbhavaḥ ? satsaṁprayōgē puruṣasyēndriyāṇāṁ buddhijanma tatpratyakṣa-
manimittaṁ vidyamānōpalambhanatvāt iti</q> । anēna vartamānōpalambhanatvāt
pratyakṣasya, kāryasya cāvartamānatvādanimittatvamuktam । ata ēva pr̥cchati---<q>atha
kasmādanumānādēranimittatvamiti</q> । ayamabhiprāyaḥ---yadyapi vartamānaikaviṣayatvā-
tpratyakṣamanimittam; tathāpyanumānādīnāmavartamānaviṣayāṇāmapi kathamanimittatvamiti ।
<q>anumānādīnāṁ hi nimittagrahaṇapūrvakamiti</q> । ayamāśayaḥ---liṅga1sādr̥śyādīnāṁ
nimittānāṁ grahaṇē sati svārthē'numēyādāvanumānādīni pravartantē । kāryē cārthē varṇādi
nimittam; nānyat, tasya pratyakṣapratītatvādanyasya cāpratīyamānatvāt; varṇādēśca
na liṅgatvādikamupapadyatē । tasmālliṅgādigrahaṇamantarēṇa pratīyamānatvānna kāryē'rthē-
'numānādērapi nimittatvam । bhāṣyaṁ caivaṁ yōjyam । pratyakṣavarṇādidvāratvātkāryasya
tasya ca liṅgatvādyanupapattēranumānādīnāmapi kāryē'nimittatvamiti ।</p>
<note>1. sadr̥śādīnāṁ. ka.</note>
﻿<pb n="044"/>
<p><q>nanu ca śābdaṁ pramāṇaṁ pramāṇāntarasāpēkṣamēva lōkavyavahāra upalabhyata
iti</q> । pauruṣēyē hi vākyē pramāṇāntarasāpēkṣamēva śābdam । ētadēva vākyasya
pauruṣēyatvam, yatpramāṇāntara1pratītārthapratyāyanaparatayā prayōgaḥ; na varṇādikāryatā ।
lōkāvagatasāmarthyaśca śabdō vēdē'rthabōdhakaḥ । tēna vēdē'pi śabdēna pramāṇāntara-
sāpēkṣamēva kāryaṁ pratyāyyatē । na ca tatpramāṇāntaramasti ityabhāva ēva kāryasya
prasaktaḥ । <q>satyam; pramāṇāntaraviṣayamupalabhyatē, na tu pramāṇāntarasāpēkṣam;
svārthē hyautpattikī śabdaśaktiḥ</q> । asyārthaḥ---pramāṇāntarapratītamarthaṁ śabdō
bravīti svarūpēṇaiva, na tu pramāṇāntarapratītatvēnaiva । ētaduktaṁ bhavati---ya2dvastutaḥ
pramāṇāntarapratītam, tadāha; na tu pramāṇāntarapratītatvamēvāhēti । yasmāt svārtha ēva
śabdasya svābhāvikī śaktiḥ । tēnānapēkṣārthamātrapratyāyakatvādasa3tyapi pramāṇāntarē
śabda ēva kāryē'rthē pramāṇamiti sthitam ।</p>
<p>nanu kathaṁ vr̥ddhavyavahārāprasiddhaṁ svārthamātrē śabdasya sāmarthyam ? atra
brūmaḥ---śabdasya svārthapratipādakatvē svābhāvikē'pi pramāṇāntarapratītārthaparatayā
prayuktatvāt sāpēkṣārthapratipādakatvamupapadyatē; tathābhūtasya ca liṅgatvamapi ghaṭatē,
<note>1. -rāpēkṣasvārthapratī---ga.</note>
<note>2. vastutaḥ pramāṇāntarapratīta-
tvamēvāha. ga.</note>
<note>3. asatyarthē pramāṇa- ga.</note>
﻿<pb n="045"/>
prasiddhikāraṇatvātpratītiviṣayabhūtasyārthasya; vākyaprayōgō hi puruṣāṇāṁ pratītārtha-
pūrvakaḥ । satyamēva1mēvaitat; tathāpi lōkē svātantryamadr̥ṣṭapūrvaṁ na śakyatē kalpayitum ।
ucyatē---liṅādiśabdastāvat pramāṇāntarāviṣayaṁ kāryamarthamavabōdhayati । śabdānta-
rāṇyapi ca kāryasyānanyārthatvāttatparānēva svārthānabhidadhati । tadanvayinaśca tē'pya-
rthāḥ pramāṇāntarasyāviṣayabhūtāḥ । tēnārthasvabhāvālōcanayā tāvanna sāpēkṣatā ।</p>
<p>nanu ca lōkē pramāṇāntarapratītārthaviṣayatvātprayōgasya kathama2nanyagōcarē
kāryē liṅādiprayōgaḥ ? satyamēvaṁ pauruṣēyē, kintu vēdē kāryābhidhāyakatvaṁ tāvalliṅā-
dēravasīyatē3 । na cāpauruṣēyatvācchakyaṁ vak‍tum---kathama2nanyagōcaramarthamāhēti ।</p>
<p>nanu cānanyagōcarē kathaṁ sambandhagrahaḥ? agr̥hītasambandhasya ca kathamabhi-
dhāyakatvam ? atrōcyatē---liṅādiyuktavākyaśravaṇānantaraṁ 4tadbhāvabhāvinīṁ prayōjya-
vr̥ddhasya pratipattiṁ pravr̥ttyānumāya pārśvasthaḥ---pravr̥ttihētubhūtō'nēnāsmācchabdādarthaḥ
pratītaḥ---iti kalpayati । pra5vr̥ttihētubhāvaśca kāryāvagatērdr̥ṣṭaḥ; sarvō hi yāvat
mamēdaṁ kāryam---iti nāvabudhyatē, tāvanna pravartatē । nanvapōkṣitōpāyāvagamā-
tpravr̥ttiḥ । maivam; apēkṣitōpāyō'pi yāvatkāryatayā nāvasīyatē, tāvanna pravartatē ।
nanvapēkṣitōpāyataiva kāryatā । na; kāryatā hi kr̥tisādhyatā, apēkṣitōpāyatā hi
sādhanatā; anyā hi sādhanatā, anyā sādhyatā; kintu lōkē śrēyaḥsādhanatayā
kāryāvagamaḥ । tēna ca rūpēṇa kāryābhidhāyakā liṅādayaḥ । yadi paraṁ pauruṣēyē
vākyē sāpēkṣakāryāvabōdhakatvaṁ pramāṇāntarāvagamyā ca śrēyaḥsādhanabhūtāyāḥ kriyāyā
ēva kāryatā, tēna lōkē kriyaiva kāryatayā śabdēnābhidhīyatē; vēdē tu svargakāmādi-
<note>1. ēvamētat. ga.</note>
<note>2. anyāgōcara. ga.</note>
<note>3. na tvapravr̥ttiḥ. ga.</note>
<note>4. tadbhāvinīṁ. ga.</note>
<note>5. pratipatti- ga.</note>
﻿<pb n="048"/>
padānvayālōcanayā svargasādhanānuguṇakālāntarasthāyikāryābhidhānasāmarthyamavadhāryatē ।
na ca tatpramāṇāntarāvagamyamiti kāryārthata1yaivānapēkṣatvam । na ca pramāṇāntarānava-
gamyamānakāryārthataiva pratīyamānā tyāgamarhati, anapēkṣārthābhidhāyakatvē'pi lōkē
sāpēkṣatvōpapattēḥ ।</p>
<p>nanvēvaṁ tarhi vr̥ddhavyavahāraprasiddhārthagrahaṇaṁ vēdē na syāt । maivam; vyavahāra-
prasiddha ēvārthaḥ; sa tu pramāṇāntaranirapēkṣa iti sthitam ।।</p>
<p>।। iti turīyaṁ pratyakṣalakṣaṇādhikaraṇam ।।</p>
<p><q><quote>“autpattikastu śabdasyārthēna sambandhaḥ”</quote> iti । vr̥ttikārastu । yadi
tāvadda‍ūṣaṇābhiprāyamiti</q> । yadi paramataṁ duṣṭamityabhiprētyōpanyāsaḥ, sō'yuktaḥ,
sūtratrayasyāpi samyagarthatvāt । upayōgyarthāntaravarṇanārthatvē'pi vr̥ttikāragrahaṇāna-
rthakyam, asyāpyaryasya svābhiprētatvāt; arthāntarakathanasyāpyupayōgō
na dr̥śyatē । ucyatē---dvayamapyasti2; tēna vr̥ttikāragrahaṇaṁ paramatatva-
pradarśanārtham । nimittaparīkṣāniṣēdhastāvadayuktaḥ, sūtrē nañō'śrutatvāt, kriyāpa3dā-
śravaṇē cāstyarthasya nityaprāptēḥ । yō'pi hētuḥ pramāṇānāṁ prasiddhatvaṁ nāma, sō'pya-
siddhaḥ, vādināṁ pramāṇaviṣayasaṁkhyāsvarūpādiṣu vi4vādāt---kēcidēkaṁ dvē trīṇi
catvāri pañca ṣna5ṭ cēti saṅkhyāvivādaḥ; svarūpavivādastu <quote>“kalpanāpōḍhamabhrāntaṁ
<note>1. -taivānapēkṣatvam. ga.</note>
<note>2. astīti vr̥ttikāra- ga.</note>
<note>3. -padāśrayaṇē. ga.</note>
<note>4. vicārāt. ga.</note>
<note>5. Omitted paṭ. ka.</note>
﻿<pb n="049"/>
pratyakṣam”</quote> ityādi; viṣayavivādaḥ sāmānyamēvānumānasya viṣayaḥ, ityaṁvaṁvidhaḥ ।
svayaṁ cōktam---<quote>“nanu vyabhicarati pra1tyakṣam”</quote> iti । tēna pramāṇānya-
pi vyabhicarantīti vipratipattirasti । nimittaparīkṣaṇēna cāvyabhicāritōkta ।
siddhāntē'pi yadavyabhicāritvamuktam, tat parīkṣāṁ kr̥tvaiva; tēna parīkṣāniṣēdhaḥ svānu2-
ṣṭhānaviruddhaḥ । sūtrakārēṇa ca tadēva pratijñātaṁ parīkṣyatayā cōdanālakṣaṇasūtrēṇārthāt
kāryē'rthē cōdanāṁ pramāṇaṁ pratijānānēna pramāṇamēva parīkṣyatayā pratijñātam । anya-
thā lōkasiddhatvāt kiṁ pramāṇapratijñayā ? sūtrakārasya ca pramāṇapratijñāpyārthī saṁmatā,
kāryō dharmaḥ---iti siddhē cōdanālakṣaṇagrahaṇāt prāmāṇyahētvabhidhānācca । vaktavyaṁ
ca nimittaparīkṣaṇam; anyathā pratyakṣasya 3nimittaparīkṣaṇēnāvyabhicāritvē'pradarśitē
nirālambanatā jñānānāmāpadyēta । <q>vaktavyaṁ punaḥ kimanyadarthāntaram</q> । kimartha-
manyadarthāntaraṁ sūtratrayasya vaktavyaṁ punarityarthaḥ । ētaduktaṁ bhavati---kimarthaṁ sūtra-
trayasyāparamarthāntaramucyatē ? yāvatā svātantryēṇaiva kimityētannōcyatē pū4rvōktasūtratra-
yārthākṣēpalabdhamiti ? <q>pūrvōktasūtratrayārthasya sādhanabhūtamanyadarthāntaramanēnaivōkta5miti
pradarśayitum</q> । asyārthaḥ---yadēvēdaṁ pūrvasūtratrayam, anēnaiva pūrvōktārthasādhanamarthānta-
ramuktam; na punararthākṣēpalabhya6midamiti darśayituṁ pūrvōktasūtratrayārthatvēnaivārthāntaramu-
<note>1. nimittamiti. ka.</note>
<note>2. ścānumānaviruddhaḥ. ga.</note>
<note>3. Omitted nimitta- ga.</note>
<note>4. ucyatē---pūrvō- ga.</note>
<note>5. -manēnōk‍tamiti. ga.</note>
<note>6. Omitted  idam. ga.</note>
﻿<pb n="050"/>
ktam; na svātantryēṇēti । kiṁ punastat yadarthatō na labhyatē ? tatrāha---
<q>tathā ca tatsatōrvyatyayaḥ lakṣaṇābhidhānaṁ ca sarvapramāṇānām</q> । animi-
ttaparē hi satsaṁprayōgasūtrē pūrvavyākhyānē tatsatōrvyatyayō na labhyatē; tataścānyavi-
ṣayasaṁprayōgē'nya1viṣayajñānē pratyakṣatvā2pattērnirālambanapakṣasiddhēḥ pūrvōktaṁ sarvamēva na
sidhyēt, lakṣaṇābhidhānaṁ ca sarvapramāṇānām । pūrva3vyākhyānē hi na lakṣaṇaparatā,
kintu animittaparatā । asmiṁstu vyākhyānē lakṣaṇaparatvēna tatsaṁprayōgasūtrasya
pradarśanārthatayā sarvapramāṇalakṣaṇābhidhānaṁ sidhyati । sarvapramāṇalakṣaṇōpayōgastvavya-
bhicārapradarśanēna nirālambanatvanirāsaḥ ।।</p>
<p><quote>“yasya ca duṣṭaṁ karaṇaṁ yatra ca mithyēti pratyayaḥ, sa ēvāsamīcīnaḥ
pratyayaḥ; nānyaḥ”</quote>-ityanēna bhāṣyēṇa bādhakāraṇadōṣajñānābhāvē'pi mithyāpratyayaḥ
pūrvapakṣiṇā śaṅkitō nirākr̥ta iti pratibhāti, <quote>“sa ēvāsamīcīnaḥ pratyayaḥ”</quote>---
ityavadhāraṇāt । tatra ṭīkākāraḥ pr̥cchati---<q>kimanēnāvadhāryatē---iti ।
uttaram---yasyēdaṁ dvayaṁ nāstīti । kaḥ punarasāviti</q> । punarapi viśēṣanirdhāraṇāya
praś‍naḥ । <q>nāṁmajātyādiyō4janayōtpadyatē ya iti</q> । viśēṣēṇōttaram ।
<note>1. prayōgē'pyanya- ga.</note>
<note>2. pratyakṣatvānnirā- ga.</note>
<note>3. pūrvōk‍tavyā- ga.</note>
<note>4. yōgēnōtpadyatē- ga.</note>
﻿<pb n="051"/>
nāmayōgēna yathā---dēvadattaḥ---iti; jātiyōgēna yathā---gaurayam---iti; guṇayōgēna
yathā---śuklaḥ---i1ti; kriyāyōgēna---pacatīti, dravyayōgēna---daṇḍīti । na cēdaṁ
dvayamasti tasya; na hi laukikānāṁ bādhakajñānaṁ kāraṇadōṣajñānaṁ vā'tra
vidyatē, parīkṣakāṇāṁ tu yauktikō bādhō'styēva । kathaṁ punaravagamyatē---nāmajātyā-
diyōgēnōtpadyamānasya2 nirviśaṅkitajñānasya vikalpasaṁjñakasya laukikānāṁ bādhakāra-
ṇadōṣajñānābhāvē'pi yauktikabādhabalēna parēṣāṁ mithyābhāvō'bhimata i2ti, tatrāha---
<q>tathācētyādi</q> । arthāntarabhūtā vyaktitō jātyādayō yē, tē vikalpapratyayasyālamba-
namiti parairnēṣyatē; kintu nirvikalpakēna pratyayēna prathamabhāvinēndri4yajēna yā
vyaktiḥ pratītā, saiva savikalpakēna pratyayēnāpyālambyatē; tāmēva tva5valambamānaṁ jā-
tyādiyōgitayā vikalpamātramēvēdam, na6 vastvantarāvacchēdakamutpadyatē---iti parairu-
ktam । ēvaṁ ca bruvāṇairmithyātvamabhyupagatamiti gamyatē । sa ēva ca saṁvr̥tirityuktam ।
sa ēva vikalpapratyayaḥ saṁvr̥tiriti ca yasmātparaiṁru7ktaṁ tasmātparairmithyātvamuktam । kēna
punaḥ kā8raṇēna vikalpapratyayaḥ saṁvr̥tirityucyatē ? saṁvriyatē'nēnēti; vikalpapratyayō
hi svākārēṇa jātyātmakēna pararūpaṁ svalakṣaṇasyātyantikabhēdaṁ saṁvr̥ṇōtyācchādayati ।
tadāha kīrtiḥ---</p>
<note>1. śuklō'yamiti. ga.</note>
<note>2. mānasya jñānasya. ga.</note>
<note>3. ityatrāha ga.</note>
<note>4. naindriyakēna. ga.</note>
<note>5. vacālambamāna. ga.</note>
<note>6. bāhyavastvavacchēdaka ga.</note>
<note>7. parairmithyātvamiṣṭam. ga.</note>
<note>8. prakārēṇa. ga.</note>
﻿<pb n="052"/>
<lg><l><quote>“pararūpaṁ svarūpēṇa yayā saṁvriyatē dhiyā ।</l>
<l>ē1kārthapratibhāsinyā bhāvānāśritya bhēdinaḥ ।।</l></lg>
<lg><l>tayā saṁvr̥tanānātvātprakr̥tyā bhēdinaḥ svayam ।</l>
<l>abhēdina ivābhānti bhāvā rūpēṇa kēnacit ।।</l></lg>
<lg><l>tasyā2stvabhiprāyavaśātsāmānyaṁ saṁprakīrtitam ।</l>
<l>tadasatparamārthēna yathā saṅkalpitaṁ tathā ।।”</quote> iti ।</l><lg>
<p><q>na3 cāsminnapi rāddhānta iti</q> । parēṣāmapi rāddhāntē naivāsya mithyā-
śaṅkō4papadyatē; yasmānnirvikalpakapratyayapramitamēva svalakṣaṇaṁ savikalpakānāṁ viṣaya
iṣyatē । sva5lakṣaṇaṁ ca paramārthatō'styēva; sadarthaviṣayaṁ ca6 jñānaṁ satyam, na mithyā
yathā nirvikalpakajñānam, iyāṁstu viśēṣaḥ---nirvikalpakēna saha yatpūrvānubhūtaṁ
svalakṣaṇaṁ tasya yadanusandhānamarthāntarēṇa7 ghaṭanaṁ yōjanam, tēnēdamutpadyatē savi-
kalpakajñānam; nirvikalpakajñānaṁ tu na pū8rvānubhūtānusandhānēnōtpadyatē । asmin
pa9rasiddhāntē nirvikalpakapramitaviṣaya10tā; svalakṣaṇaviṣayatā punaḥ samānaivānusandhā-
napratyayasyāpi । samānaviṣayatvē ca savikalpakaṁ mithyā, nirvikalpakaṁ satyamiti na
yuktam, dvayasya cābhāvaḥ; na hi laukikānāṁ dvayamidamastīti । tasmānmithyātvaśaṅkā-
bhāvānnāsti pūrvaḥ pakṣa iti nirākaraṇamanupayōgi ।</p>
<note>1. svakārya- ga.</note>
<note>2. tasyāścābhi- ga.</note>
<note>3. nanu cāsmin. ka. ga.</note>
<note>4. śaṅkōpajāyatē. ga.</note>
<note>5 tallakṣaṇaṁ. ga.</note>
<note>6. viṣayaṁ tu jñānaṁ. ga.</note>
<note>7. arthāntaraghaṭanaṁ. ga.</note>
<note>8. pūrvānusandhānēna. ga.</note>
<note>9. asminnapi siddhāntē. ga.</note>
<note>10. pramitaviṣayatayā. ka.</note>
﻿<pb n="053"/>
<p><q>nanu ca tvayaivēti</q> pūrvapakṣasamarthanam । anēna viśēṣēṇa jātyādyanusandhānēna
jāyata iti । parairidamuktam---nirvikalpakēna yat svalakṣaṇaṁ bāhyārtharūpaṁ pratīyatē
tadvikalpapratyayasya paricchēdyaṁ na bhavati; ālambanaṁ tu bhavatīti । ēṣō'bhi-
prāyaḥ---na hi bāhyaṁ vastu jātyādibhiryōjayituṁ śakyatē, tasya vikalpairasaṁ-
sparśāt; kintu tadagr̥hṇantō'pi vikalpāsta1dgrahābhimāninō bhāsantē, tadabhimānānu-
rōdhēna tadālambanā ityucyantē; paramārthatastu nirālambanā ēvēti । ēvaṁ mithyātvamuktamēva
ca parēḥ । tasmānna paricchēdakatvamasyānusandhānapratyayasyēcchanti smr̥tivadētadvi-
kalpajñānamiti vadantaḥ । yathā smr̥tijñānaṁ bāhyaṁ vastu na gr̥hṇāti asphuṭāva-
bhāsitvāt, bāhyasya sphuṭarūpatvāt; na ca grāhakasāmagrībhēdēna sphuṭāsphuṭāvabhā-
sabhēdaḥ, vēdyābhēdāt; atō bāhyāvabhāsābhāvē'pi tadadhyavasāyitvēnōpajāyamānaṁ
tadālambanamiva bhāti smr̥tijñānam; tathā vikalpajñānamapi । taduktaṁ kīrtinaiva---
<quote>“śāstracintakāḥ svalvēvaṁ vivēcayanti, na pratipattāraḥ । tē tu dr̥śyavikalpāvarthā-
vēkīkr̥tya bāhyamēvānumanyamānāḥ pravartantē”</quote> iti । iṣyatē cāsmin rāddhāntē
mīmāṁsakānāṁ siddhāntē savikalpakasyāpi pramāṇatvam । na ca parēṣāmanu-
sandhānapratyayē vikalpamātravādināṁ dvayamidaṁ bādhakāraṇadōṣarūpaṁ laukikānāṁ
sākṣādastīti siddhaṁ sarvēṣām । tasmāt pūrpapakṣasaṁbhavādasya vikalpapratyayasya pramāṇa-
tvamicchatā bhāṣyakārēṇa kr̥tamidamavadhāraṇam---<quote>“sa ēvāsamīcīnaḥ pratyayaḥ”</quote> iti ।
<note>1. tadguṇābhimāninaḥ ga.</note>
﻿<pb n="054"/>
<q>kathaṁ punaranusandhānapratyayaṁ kalpanāṁ manyantē</q> ? a1yamabhiprāya---jātyādikaṁ
hi paramārthatō'styēva; tadviśiṣṭatayā svalakṣaṇaṁ gr̥hyamāṇaṁ pāramārthikamēva; ataḥ
satyārthapratītiḥ kalpanā na bhavatīti । pūrvapakṣī tvāha---<q>jātijātimatōrabhēdādanu-
sandhānapratyayē bhēdābhyupagamāccēti</q> । a2syārthaḥ---jātirjātimataḥ svalakṣaṇādbhinnā
nāsti; atha ca vikalpapratyayē bhinnaiva pratibhāti tadviśiṣṭatvēnāvagatēḥ, kathaṁ
punaravagamyatē bhinnā jātirna bhavatīti ? tatrāha---<q>ayaṁ gauḥ</q>---<q>iti hi laukikāḥ
pratipadyantē, na</q>---<q>idaṁ gōtvavat dravyam</q>---<q>iti</q> । asyārthaḥ---jātirjāti---
matō'bhinnā pratīyatē, na bhinnā; yadi bhinnā pratīya3tē, idaṁ dravyaṁ gōtvavat---
ityavagatiḥ syāt; na cāsāvasti ।</p>
<p><q>nanu ca bhēdapratyayē'pyabhēdōpacārō dr̥ṣṭaḥ---kuntān pravēśaya---iti</q> ।
asyārthaḥ---yadyapi pratītau bhēda ēva bhāti, tathāpi samānādhikaraṇaśabdaprayōgamātraṁ
bhavatyēvōpacārāt yathā puruṣasamānādhikaraṇaḥ kuntaśabdaprayōgaḥ; na punaḥ pratītau
tādātmyāvabhāsaḥ । uttaram---satyamayamabhēdōpacāraḥ---kuntān pravēśaya---iti
na punaḥ---ayaṁ gauḥ---ityatra laukikānāmabhēdōpacārabuddhiḥ, pratyayē tādātmyāva-
bhāsāt; upacārō hi śabdaprayōgamātram, na buddhau tādātmya4saṁvittiḥ । tasmādupa-
caritō'yaṁ pratyaya iti na śakyatē vak‍tum, pratyayasyōpacaritatvābhāvāt;
śabdaprayōgamātraṁ hyupacāratō bhavati ।</p>
<p>nanu bhavatu tarhi jātirabhinnā, tathāpi kathaṁ kalpanātvam ? tatrāha---
<note>1. Omitted ayamabhiprāyaḥ ga.</note>
<note>2. Omitted asyā rthaḥ. ga.</note>
<note>3. pratīyatē. ga.</note>
<note>4. tādātmyasaṁvit. ga.</note>
﻿<pb n="055"/>
<q>na ca svalakṣaṇaviṣa1yamātraparyavasāyyēvāyaṁ pratyayaḥ, arthāntarānusandhānāt</q> ।
asyārthaḥ---yadyapi bhinnā jātirnāsti, tathāpyayaṁ pratyayaḥ svalakṣaṇarūpō yō
viṣayastanmātraparyavasāyī na bhavati, viśēṣyapratyayatvādarthāntarēṇa jātyadinānusandhāya
yōjayitvā jāyamānatvāt । atō'rthāntarayōjanāyāmarthāntarasambandharahitē'pi
svalakṣaṇē jāyamānatvāt kalpanaivēyamiti manyāmahē । atra cōdayati---yadyaya-
manyathāgrāhī pratyayaḥ, kathaṁ na viparyēti ? yō hyanyadanyarūpēṇa bhāsayati yathā
śuktikārajatādijñānam, tasya---nēdaṁ rajatam---iti viparyayō bhavati, na ca2
gavādiṣu pratyaya3sya viparyayō'sti । tasmānnāyamanyathāgrāhīti । atra samādhiḥ---
yatra dravyaṁ dravyantarātmanāvasīyatē, tatra viparyayō bhavati yathā śuktikāyāṁ
rajatātmanāvasīyamānāyām; naivēdaṁ gōtvādi dravyāntaraṁ nīlapītādivadviśē-
ṣēbhyaḥ; yathā nīlāt pītaṁ dravyāntaram, na tathā viśēṣēbhyō gōtvādi । ka4smāt ?
pr̥thak‍tvēnāgrahaṇāt । yatkhalu yatō'rthāntaram, tattatō bhēdēna gr̥hyatē yathāṅguli-
bhyō'ṅguṣṭhaḥ; na ca viśēṣēbhyō bhēdēna gr̥hyatē jātiḥ । atō na bhinnēti ।</p>
<p>nanu ca---ayaṁ gauḥ---iti pratyayē bhēdēnaiva jātiravabhāti, tatrāha---<q>yata
ēva hīti</q> । yasmādviśēṣāḥ sāmānyapratyayēnāvalambyantē tasmātpr̥thaktvēna grahaṇaṁ
nāsti, ata ēva ca5 pramāṇaviparyayābhyāmayamanyō vikalpākhyaḥ pratyaya iti vika-
<note>1. Omitted viṣayamātra ga.</note>
<note>2. Omitted ca. ga.</note>
<note>3. Omitted sya. ga.</note>
<note>4. tasmāt. ga.</note>
<note>5. hi. ga.</note>
﻿<pb n="056"/>
lpavidaḥ । yata ēvamarthāntarātmanārthāntaraṁ na gr̥hṇātīti na viparyēti, ata ēva
vikalpavidō vadanti---pramāṇādayamanyō vikalpākhyaḥ pratyayaḥ anyathāgrāhitvāt,
viparyayāccānya ēvēti । sākṣādbādhakābhāvāt kāraṇadōṣābhāvāccēti । <q>guṇakalpa-
nāpyanēnaiva vyākhyātā, pr̥thagagrahaṇāditi</q> । yō'1yaṁ bhinnajātinirākaraṇahētuḥ
tēnaiva guṇakalpanāpi vyākhyātā । yathā hi vyatiriktā na pratīyatē jātiriti
jātiḥ kalpanā, tathā guṇō'pi guṇinō bhinnō nāva2bhāti; śuklamidam--- iti
hi laukikāḥ pra3tipadyantē, na---idaṁ śuklavat dravyam---iti pr̥thagagrahaṇāditi
hēturdvidhā va4rṇanīyaḥ । yadā vyaktiḥ pratīyatē, tadā tāvat pr̥thak na gr̥hyatē
jātiḥ । tathā yadi bhinnā jātiḥ syāt, tadā vyaktyagrahē'pi kadācit
gr̥hyēta; na ca gr̥hyatē; tasmānna bhidyatē jātiriti ।</p>
<p><q>nanu5 nām‍naḥ pr̥thagēva grahaṇamiti</q> nāmakalpanāmākṣipati । nāma hi nā-
minō bhinnam; bhinnē ca tasminnāmayōjanā na kalpanā yuktā । samarthana6māha---
<q>na, tatrāpi---ayaṁ viṣṇumitraḥ</q>---<q>ityabhēdapratyayāt</q> । asyārthaḥ---yadyapi bhinnaṁ
nāma, tathāpi na bhēdēnaiva pratīyatē; kintvabhēdēnaiva---ayaṁ viṣṇumitraḥ---iti
pratyayaḥ । bhinnē cābhinnapratyayō'pyaparamārthaviṣayaḥ kalpanaiva syāt । iyāṁstu
viśēṣō jātiguṇakalpanābhyām---yadēkatra jātikalpanāyāmabhinnayōrjātijātimatōḥ
<note>1. Omitted yō'yaṁ. ga.</note>
<note>2. nāvabhāsatē. ga.</note>
<note>3. pratiyanti. ga.</note>
<note>4. vivaraṇīyaḥ. ga.</note>
<note>5. nanu ca nām‍naḥ. ga.</note>
<note>6. samarthayan‍nāha. ga.</note>
﻿<pb n="057"/>
bhēdakalpanā, anyatra nāmakalpanāyāṁ bhinnayōrnāmanāminōrabhēdakalpanā । tasmā-
dupādhiviśēṣō'yaṁ kalpanāprakāra1bhēda ityarthaḥ । na punaḥ kalpanātvē viśēṣō'sti,
asatyaviṣayatvēna2 tulyatvāt ।</p>
<p>nanu cēti karmakalpanāmākṣipati । dvayamapyētadbhinnābhinnatvakalpanaṁ karma-
kalpanāyāṁ naiva saṁbhavati, bhinnaṁ hi kārakātkarma; bhinnaṁ3 ca bhēdēnaiva pratīyatē---
kāṣṭhaiḥ pacatīti, dēvadattēna pacyatē---iti । maivamityādinā samādhānam ।
atrāpi karmakalpanāyāma4pi abhēdōpacāraḥ abhēdapratītirēva dr̥śyatē, pacati dēvadattaḥ---
iti sāmānādhikaraṇyadarśanāt । nanu ca5 <q>vaiyadhikaraṇyamapi dr̥śyatē
iti</q> । anēnaitadāha---vaiyadhikaraṇyadarśanāt bhēda ēva6 pratīyatē; sāmānādhi-
karaṇyaṁ tu vyapadēśamātramiti । <q>kimidaṁ pralapyata iti</q> । asyāyaṁ
bhāvaḥ---yathā vaiyadhikaraṇyaṁ dr̥śyatē, tathā sāmānādhikaraṇyamapi; na caikasya
vastunō bhinnatvamabhinnatvaṁ vā saṁbhavati । tasmānnāstyēva bhinnamabhinnaṁ vā vastu,
parasparavirōdhēnānayōḥ pratītyōḥ parāhatatvāt । avidyamānavastvavabhāsī ca
pratyayō vikalpamātramēvēti । akṣarārthastu---yathā karmaṇi vaiyadhikaraṇyaṁ dr̥śyatē,
tathā jātiguṇanāmasvapi; na ca tāni bhinnāni, abhēdāvagamāt । atō'vidya-
mānamēva kadācidbhinnatayā kalpyatē kadācittvabhinnatayēti mantavyam ।</p>
<p><q>dravyē'pyēvam, daṇḍyayam---ityabhēdōpacārāt</q> । asyārthaḥ---daṇḍyayam---iti
<note>1. prakāraviśēṣaḥ. ga.</note>
<note>2. viṣayasya. ga.</note>
<note>3. Omitted bhinnaṁ ca. ga.</note>
<note>4. Omitted api. ga.</note>
<note>5. Omitted ca.ka, ga.</note>
<note>6. ēvāvasīyatē. ga.</note>
﻿<pb n="058"/>
pratītiḥ puruṣamēva pratipadyatē । naca puruṣamātraparyavasāyyēvāyaṁ pratyayaḥ, viśēṣyapratyaya-
tvāt । pūrvapakṣamupasaṁharati---tasmātpañcavidhēyaṁ kalpanā na pramāṇam, avidyamānajātyā-
dyadhyāsēnōpajāyamānatvāt; nāpya1pramāṇam, bādhakāraṇadōṣajñānayōḥ sākṣādanutpattēḥ ।
<q>ucyata ityādinā siddhāntamupakramatē</q> । tatra cēdamākūtam---jātyādyava-
bhāsīni tāvadētāni jñānānyutpadyantē; na cāvidyamānamēvākāraṁ jñānamavagamayati,
svalakṣaṇa2rūpavat sattvēnāvabhāsanāt । tatra vidyamānatā kadācidbahirartharūpatayā,
kadāci3t jñānākāratayā । tatra yadā vijñā4namapratyakṣamiti sthitam, tadā pāri-
śēṣyādarthākārakataivāvaśiṣyatē, tadā ca vidyamānārthākāragrahaṇān‍na kalpanārūpa-
tēti । tadāha---<q>bhavati kalpanājñānaṁ yadi pratyakṣasamadhigamyatā jñānasya
syāta; ānumānikatvaṁ tu jñānasya vakṣyati</q> । <q>nanvapratyakṣajñānapakṣē'nyākāra-
mālambanamanyathaiva jñānasyōtpattirnōpapadyatē</q> । anēna balātpratyakṣatā jñānasyāṅgī-
karaṇīyētyāpādayati । <q>kō'yamanyathābhāva iti pr̥cchati</q> । uttaram---
<q>a5yamanyathābhāvaḥ; śuktikā hi rajatavatprakāśata iti</q> । anēna
ca <quote>“nanu vyabhicārātparīkṣitavyaṁ nimittam”</quote> iti bhāṣyaṁ vyācaṣṭē ।
tasya cārthaḥ---śuktikāyām---rajatamidam---iti jñānamindriyatadbhāva---
bhāvi pratyakṣamēkamēva jñānam; tacca bahīrajatākārābhāvājjñānagatamēva
<note>1. nāpyaprāmāṇyam. ka, ga.</note>
<note>2. ṇavatsvarūpavattvēnā- ka.</note>
<note>3. cit bahiḥ. ga.</note>
<note>4. pi jñānaṁ pratyakṣaṁ na bhavatīti. ga.</note>
<note>5. Omitted aya---bahī---ga.</note>
﻿<pb n="059"/>
rajatā1bhāsākāramavabhāsayati । <q>śuktikālambanaṁ hi2 tajjñānam, na rajatālambana-
miti</q> । anēna yē mīmāṁsakāḥ---dvē ēva tē vijñānē, idam---ityēkaṁ
grahaṇātmakam, rajatam, iti smaraṇātmakam---iti vadanti; tānnirākarōti;
ēkamēvēdaṁ vijñānamanyathāgrāhi jāyatē; tacca rajatarūpēṇa śuktikāmēvālambatē,
na rajatam । <q>kathamavagamyata iti praśnaḥ</q> । <q>śuktikāsaṁprayuktē cakṣuṣi darśa3nāt
andhasyānutpādāt; na hyandhaḥ śuktikām---rajatam---iti vyapadiśati;
cakṣuṣmānēva hi śuktikāṁ---rajatam---iti manyatē rajatasannitkr̥ṣṭaṁ mē cakṣuḥ
iti</q> । asyārthaḥ---yadi---rajatam---iti smaraṇajñānamētat, tadā cakṣurnirapēkṣatvāt
smaraṇasya andhasyāpi syāt; na cāndhasyēdamasti । yadā tu śuktikālambanamēkamēva
grahaṇajñānam, tadā cakṣurapēkṣatvāt syādandhasyānutpādaḥ; cakṣuṣmata ēvōtpattiryuktā ।
anēna ca <quote>“yatpratyakṣaṁ na tadva‍yabhicarati”</quote>, idam---iti grahaṇajñānam, rajatam---iti
smaraṇādbhinnam । yadva‍yabhicaratīti bhavadabhimatamēkamēva---idaṁ rajatam---
iti jñānam, tatpratyakṣamēva na bhavatīti । kīdr̥śaṁ tarhi pratyakṣam ? tatsaṁprayōgē
purūṣasyēndriyāṇāṁ buddhijanma satpratyakṣam । yadviṣayaṁ jñānamutpadyatē, tēnaivēndri-
yasaṁprayōgē yā puruṣasya buddhirjāyatē, tat satpratyakṣam yathā---idam---
iti vijñānam; yattvanyasaṁprayōgē śuktikāsaṁprayōgē anyaviṣayaṁ rajata-
grāhi vijñānamutpadyatē, na tatpratyakṣam । kiṁ tarhi ? smaraṇamēva । kathaṁ punarida-
mavagamyatē---idamanyasaṁprayōgē, idaṁ nānyasaṁprayōgē---iti ? śuktirhi saṁprayuktā
ataḥ śuktiviṣayamēvēdaṁ jñānam, yatō---rajatam---iti śuktikāmēva vyapadiśati;
<note>1. tākāramavabhāsayatīti. ga.</note>
<note>2. naṁ ca jñānam. ka, ga.</note>
<note>3. tadbhavati. ka, ga.</note>
﻿<pb n="060"/>
yasmācchuktikāsaṁprayuktē cakṣuṣi---rajatasannitkr̥ṣṭaṁ mē cakṣuḥ---iti manyata iti
bhāṣyārthō darśitaḥ । na cāpratyakṣajñānapakṣa ētatsaṁbhavati । ataḥ pratyakṣaṁ jñānam;
pratyakṣaṁ cējjātyādikamapi jñānarūpamēva । tasmātsvākārabhūtajātyādyākāratayā bāhyaṁ
vastu gr̥hr̥t kalpanājñāna1mēvaitadityāpatitam । <q>nanu cāvidyamānākārā-
lambanajñānapakṣē nirālambanataiva jñānasya prāpnōti</q> । asyārthaḥ---
yadākārāvabhāsi yajjñānam, tattadālambanamucyatē; śuktikā ca na
rajatākārā । tasmādrajatākārasya jñānasya na śuktikālambanam । tasmānni-
rālambanajñānamēvēdamāpadyatē iti cōdyam । <q>maivamiti</q> । asyārthaḥ---nirā-
lambanatvē hi rajatajñānasya, śuktikāyām---rajatamidam---iti vyapadēśō na
syāt, bhinnatvācchuktikārajatajñānayōḥ; ēkamatra śuktikālambanam, aparaṁ-
tu nirālambanam । asti cāyaṁ vyapadēśaḥ । ta2smādēkamēva jñānaṁ śuktikāmēva
rajatākārēṇāvalambatē ।</p>
<p><q>nanvālambanajñānapakṣē'pīti</q> । ālambanasya jñānamālambanajñānam । ētaduktaṁ
bhavati---ālambanamēva jñāyatē, na tvanālambanam---ityasminnapi pakṣē'nyākāra-
mālambanamanyākāragrāhi ca jñānamiti nōpapadyatē । idamēvālambanasyālambanatvam,
yadutātmākāramēva jñānaṁ janayati । yadi punaḥ kārakatāmātramēvārthasya syāt; tadā
cakṣurādīnāṁ vijñānōtpattau vyāpr̥tānāmapi yathālambanabhāvō nāsti, tathārthasyāpi
syāt । tasmādyadālambanamabhimatam, tadākārēṇa jñānēnāpi bhavitavyam, anyathā-
<note>1. jñānamēvēdamāpāditam. ka.</note>
<note>2. kasmāt 1 ga.</note>
﻿<pb n="061"/>
lambanatvānupapattēriti । <q>kēnōktamiti</q> । atrāyamāśayaḥ---śuktikālambana-
midaṁ jñānamabhimatam; śuktikākāramēva tāvadidamutpadyatē; na punastadākāraṁ na
gr̥hṇāti, yadi paraṁ tamēvārthāntarayōjanayā gr̥hṇāti, tēna tadākāragrāhitvāttadālamba-
natvaṁ tāvadaviruddham । akṣarārthastu---kēnēdamuktam---ālambanībhūtasyārthasyākāramanapē-
kṣyaivēyaṁ kalpanā jāyata iti ? kintvālambanībhūtasvalakṣaṇākāragrāhiṇyēvēya1miti ।
<q>kathaṁ tarhi kalpanēti</q> । svalakṣaṇagrāhitvē sati nirvikalpakavatkalpanātvaṁ na
yuktamityarthaḥ । <q>arthāntarānusandhānatayēti</q> । arthāntarēṇānusandhānaṁ yōjanaṁ tadbhāvādi-
tyarthaḥ । <q>kimidamarthāntarānusandhānatayēti</q> । svarūpavivaraṇāya praśnaḥ । <q>idamidaṁ
yatsvalakṣaṇāntarēṇaikatāpattiḥ</q> । gaurayam---iti jñānē vyaktyantarēṇa sahaikyaṁ
tāvadavabhāti । <q>svātmani ca bhēdādhyāsaḥ</q> । yadyapyasādhāraṇaikātmakaṁ svalakṣaṇam,
tathāpi dva‍yātmakamiva pratibhāti । <q>kathaṁ tarhīti</q> । yadyālambanākāranirapēkṣēyaṁ
kalpanā na bhavati, svalakṣaṇaṁ cālambanam, tacca vidyamānamēvēti, kathamavidyamāna-
viṣayā jātyādipratyayāḥ ? atrōttaram---<q>svalakṣaṇē hyavidyamānabhēdābhēdādhyāsāda-
vidyamānaviṣayā ityucyantē jātyādipratyayāḥ</q> । <q>kō'yamadhyāsō nāmēti2</q> । ayama-
bhiprāyaḥ pr̥cchataḥ---pūrvapakṣiṇā hi vijñānaṁ sākāraṁ pratyakṣamityabhyupagatam । tatra
<note>1. vēyaṁ kalpanā. ka.</note>
<note>2. Omitted iti. ka.</note>
﻿<pb n="062"/>
yadyapi jñānasyaivāyamākāraḥ, tathāpi svalakṣaṇāsaṁsparśānna svalakṣaṇē bhēdābhēdāvabhāsō
ghaṭatē । tēna varaṁ jñānē cārthē cāvidyamānasyākārasyādhyārōpō'dhyāsō yukta iti ।
<q>vivēkāgrahaṇamityuttaram</q> । atrāyamāśāyaḥ---sākārē hi vijñānē tadīyō'yamākāraḥ
svalakṣaṇasya yadyapi na bhavati, tathāpi vivēkamagr̥hṇataḥ svalakṣaṇasambandhīvētyu-
papadyatē, sarvathā tvavidyamānatvē'nu1papattēḥ । <q>svarūpamātragrahaṇāt bhēdānanusandhānā-
tsāmānyādhyāsaḥ</q> । yadidaṁ jñānaṁ sādhāraṇākāraṁ jātam, tasya svalakṣaṇādbhēdō nānu-
sandhīyatē; kēvalaṁ svarūpamātramēva gr̥hyatē, tēna svalakṣaṇamēva sāmānyākāramivānu-
sandhīyatē । <q>abhinnasya cārthāntarēṇa sādr̥śyam; sadr̥śānanusandhānādbhēdādhyāsaḥ;
sadr̥śānavadhāraṇaṁ tu bhēdānanusandhānāt</q> । yadētatsādhāraṇākāraṁ vijñānaṁ jāyatē'-
rthāntarabhūtam, tasya svalakṣaṇēna sahātadva‍yāvr̥ttatayā sādr̥śyam; tacca sādr̥śyaṁ
nānusandhīyatē, bhēdasyānanusandhīyamānatvāt; tataśca tadapi sādhāraṇākārajñānaṁ svala-
kṣaṇēna sahānanusandhīyamānabhēdaṁ svalakṣaṇatādātmyēnaivāvabhāti । ēvaṁ caika2mapi svalakṣaṇaṁ
sādhāraṇāsādhāraṇarū3paṁ dva‍yātmakamivāvasīyatē । sādhitamarthamupasaṁharati---<q>sēyaṁ pañca-
vidhā kalpanā</q> । na cālambanavyatiriktaṁ svalakṣaṇavyatiriktaṁ rūpaṁ grāhyabhūtama-
trāsti; arthāntarānusandhānarūṣitaṁ tu arthāntarānusandhānamiśritam---na ca arthā-
<note>1. anupapattiḥ ga.</note>
<note>2. caikamidam. ga.</note>
<note>3. rūpaṁ dva‍yātmakamāśrīyatē. ga.</note>
﻿<pb n="063"/>
ntaraṁ=svalakṣaṇam ālambanam arthāntarānusandhitayā kalpanājñānasya anusandhā-
namanusandhiḥ tadbhāvēna---iti, svalakṣaṇālambanamapi kalpanētyucyatē । tasmātsva-
saṁvēdya1jñānapakṣa ēvaitadupapadyatē jñānānyatvasaṁvēdanama, svalakṣaṇaikālambanatvē'-
pi jñānākārasyāpi bhāsamānatvāt । yadi tvapratyakṣaṁ jñānaṁ syāt, tadāla-
mbanamātrāvagatirēva syāt । na ca bāhyamēva sāmānyamasti, yadga‍ūhaṇādākāra-
dvayāvagamō ghaṭatē; rūpāntarāgrahaṇāt sāmānyaṁ nāstīti pratipāditamēva
yataḥ । nanvēvamapi sarvadaiva sāmānyapratyayēna bhavitavyam, jñānākārasya
sannihitatvāttatrāha---<q>arthāntarasyānusandhānāccēti</q> । ētaduktaṁ bhavati---
sarvadaiva vikalpajñānamarthāntarākā2raṁ nōpapadyatē । tēnōtpattipakṣē sāmānyapratītiḥ;
anutpattau svalakṣaṇamātrāvagama iti । ēvaṁ ca yadā jñānamēva sākāraṁ-
pratyakṣama, tadānityē nityabuddhirasukhē sukhabuddhiranātmanyātmabuddhirityupapannāḥ
saṁsārahētavō viparītagrahāḥ, nityātmasukhānāṁ jñānākāratvāt । tadidamuktam---
<quote>“prāk bādhakajñānōtpattēḥ kathamavagamyatē”</quote> iti ।</p>
<p>ēṣā bhāṣyayōjanā---nanu pratyakṣaṁ vyabhicarati, kalpanājñānaṁ pra3tyakṣam ।
taccāvidyamānārthāntarānusandhānādva‍yabhicarati । nanu kathamavidyamānamarthāntaramanu-
sandhātuṁ śakyatē ? syādētadēvam, yadyēkāntēnēdamavidyamānaṁ syāt; svalakṣaṇē4
hyētadavidyamānam, jñānē tu vidyamānatvācchakyatē'nusandhātum । nanu jñānamapratyakṣam ।
maivam; śuktikā hi rajatavatprakāśatē । na ca rajatākāraḥ śukti-
kāyāmasti । atō jñānasyaivāyamākāraḥ prathatē, taccāpratyakṣē jñānē'nupa-
<note>1. vēdyasākārajñāna- ga.</note>
<note>2. kārēṇōtpadyatē. ga.</note>
<note>3. prati uktam. ka.</note>
<note>4. svalakṣaṇē tvēta- ka.</note>
﻿<pb n="064"/>
pannam । na cēdaṁ rajatajñānaṁ smaraṇam, purō'vasthitasya tēnākārēṇa vyapadēśāt ।
ataḥ pratyakṣamēvēda1m; tacca jñānagatarajatābhāsīti । tatrōttaram---nēdaṁ rajatajñānaṁ
pratyakṣama; yadviṣayaṁ jñānamutpadyatē, tēnaivēndriyasaṁprayōgē yajjñānaṁ jāyatē, tatpratyakṣam;
naca rajatēnēndriyaṁ saṁprayuktam; tasmānnēdaṁ pratyakṣam, smaraṇamēva; tacca bahīrajatā-
kārasaṁbhavāt bāhyālambanamēvēti siddhaṁ jñānasyāpratyakṣatvam । nanu kathamidaṁ jñāyatē
---atatsaṁprayōgē rajatamidam iti ? ucyatē---bādhakajñānōdayē sati tatra ca rajatābhāvē
khyāpitē'tatsaṁprayōgajatvaṁ jñāyatē । yatra tarhi bādhakapratyaya ēva na jāyatē, tatra
na śakyatē'tatsaṁprayōgajatvaṁ vak‍tuṁ yathā jātyādipratyayē; tasmājjātyādipratyayaḥ
pratyakṣaḥ; avidyamānajātyādyākāratvādva‍yabhicarati---iti । kathaṁ punarbādhakapratyayō
jātyādipratyayē nāsti ? tatrāha---<q>ēkālambanābhiprāyēṇēti</q> । svalakṣaṇajñānē'pi
svalakṣaṇamēvālambanaṁ sāmānyajñānē'pi tadēvēti prāguktam ।</p>
<p>kathaṁ pu2narēkālambanatā ? <q>na hyanyasaṁprayuktē cakṣuṣyanyākārasya
jñānasyōtpattiḥ saṁbhavati, andhasyānutpādādityuktam; ata ēvēda3mu-
cyata iti rāddhāntamupakramatē</q> । asyārthaḥ---svalakṣaṇamātra3mālambanam
indriyasaṁprayuktam anyākāraṁ svalakṣaṇam anyākārasya jñānasyōtpattihēturna-
bhavatīti । yadi tathā syāt, tadēndriyasaṁprayōgābhāvāttādr̥śēnārthēna saṁpra-
yōgānapēkṣatvē'ndhasyāpi syāt; na cāsti । tasmādubhayākāratvāt jñānasyōbhayā-
<note>1. ēvēdaṁ jñānam । tacca rajatākārāvabhāsīti. ga.</note>
<note>2. punarēkamālambanam ga.</note>
<note>3. uktamiti. ka.</note>
<note>4. mātramindri---ka.</note>
﻿<pb n="065"/>
kāramēvālambanam । <q>kathaṁ tarhi viparītagrahā anātmanyātmādayaḥ</q> । ayamabhi-
prāyaḥ---tavāpi tāvadviparītagrahāḥ kēcitsaṁmatāḥ । tatra yadi yathājñānamēva
vastu, na tarhi viparītatvam; atha viparītatvam, na tarhi yathājñānamēvālamba-
na1miti । uttaram---<q>ucyata ityādi</q> । viṣayāntaraṁ rajatācchuktikāṁ rajatasadr̥śī-
mālambya---idam---ityagr̥hītaviśēṣaṁ rajatādbhēdāvagamahētavō yē śuktikāyāṁ viśēṣāḥ,
tānindriyādidōṣēṇa satō'pyagr̥hītvā, sādhāraṇānēva śuktikāyāṁ dharmān gr̥hṇatō
yajjñānaṁ jā2tam, tatsadr̥śaviṣayāntarē smr̥tijñānahētutāṁ pratipadyatē dōṣavaśāt
khaṇḍitaśaktikē manasyanubhūtāvama3rśitābhāvēna---smarāmi---iti jñānaśūnyasya । tēna
gr̥hyamāṇasmaryamāṇayōḥ bhēdō nāvasīyatē । vijñānadvayaṁ caitat---idam---iti
pratyakṣam, rajatam---iti smaraṇam; anyathā rajatāvagatyasaṁbhavatā । na hi
tadindriyajam, tēna sa4ha saṁprayōgābhāvāt; a5saṁprayuktē cēndriyaṁ na vijñānaṁ
janayati, andhasyānutpādāt; ta6smātsmaraṇamēvēdam । upapannāni tāvacchuktikādiṣu
rajatādijñānāni smr̥tirūpatayā । <q>anātmādiṣu svapnādiṣu punaḥ katham ?</q> ātmā-
dīnāṁ kadācidapyananubhūtatayā smaraṇānupapattēḥ, svā7pamadamūrcchādiṣu smr̥tisaṁkārōdvō-
dhahētōrabhāvāt kathaṁ smr̥tiriti । svapnādiṣu tāvatpūrvēbhyō rajatādipratyayēbhyaḥ, saṁskā8rō-
dbōdhahētvatvabhāvēna smr̥titvaṁ na saṁbhavati---iti viśēṣaṁ pūrvapakṣē'bhidhāya punaḥ siddhāntē-
<note>1. Omitted. iti । uttaram. ka.</note>
<note>2. Omitted. jātam. ga.</note>
<note>3. maśībhāvēna ga.</note>
<note>4. Omitted. saha. ga.</note>
<note>5. asaṁyuk‍ta. ga.</note>
<note>6. Omitted. tasmāt. ga.</note>
<note>7. svapna. ga.</note>
<note>8. anyasaṁskāra- ka.</note>
﻿<pb n="066"/>
adr̥ṣṭasyōdbōdhahētutvādaviśēṣaṁ smr̥titvamēva vakṣyāmaḥ । <q>ā1tmavādē cānātmādiṣu</q> ।
pa2ramārthēnātmana ēva vidyamānatvādviparītagrahatvamēva nāstīti vakṣyati । <q>tasmānnā-
rthāntarānusandhānādhyāsanimittaṁ jātyādijñānam</q> । paramārthatō jñānabalēnaiva jātyādi-
bhāvāt yathājñānamēvālambanābhyupagamāt । ya3tpunaruktaṁ rūpāntarāgrahaṇāttadagrahē
tadba‍udhyabhāvāditi, tadasiddham; yasmādarthāntarānusandhānajñānasya svalakṣaṇajñānāda-
nyaviṣayatvamiṣṭam; anyathā kalpanaiva vak‍tuṁ na śakyatē । nanu satyami-
ṣṭamēvārthāntaraviṣa4yatvam, tattu jñānākāragrāhitvēna; tatrāha---<q>taccāpratyakṣa-
jñānavādinō'rtha ēva prāpnōti</q> । tasmādasiddhamēva5 hētudvayam । <q>tasmātsūkta-
manyasaṁprayuktē cakṣuṣyanyaviṣayaṁ jñānaṁ na pratyakṣamiti</q> । <q>kathaṁ tarhi viparyaya6
iti</q> । idam---iti jñānaṁ gr̥hyamāṇasatyaviṣayaṁ na viparītārtham, rajatam---i7ti smr̥tira-
pyaviparītārthaivēti । <q>agrahaṇādēvēti vadāmaḥ</q> । asyārthaḥ---vivēkāgrahaṇāt
gr̥hyamāṇasmaryamāṇa8yōrgrahaṇasmaraṇayōrapi bhēdaṁ na manyatē; tēna grahaṇavyavahāraṁ smaraṇē
pravartayati; smaraṇaṁ hi nāma gr̥hītagrahaṇam; tatra gr̥9hītaviṣayatvānanusandhānē
<note>1. ātmatvē. ga.</note>
<note>2. paramārthatayaiva. ga.</note>
<note>3. yatturūpā. ga.</note>
<note>4. viṣayam. ga.</note>
<note>5. Omitted. ēva. ga.</note>
<note>6. Omitted. iti. ka.</note>
<note>7. ityapi smatiravipa. ga.</note>
<note>8. māṇayōriva ga.</note>
<note>9. Omitted. viṣaya. ga.</note>
﻿<pb n="067"/>
grahaṇamātramēvāvabhāti । tadgrahaṇavyavahārahētutāṁ pratipadyamānaṁ vyavahārē visaṁvādaka-
tvādva‍yavahārē viparyayamāvahati । agrahaṇanimittatā ca viparyayasya darśitaiva bhāṣya-
kārēṇa---<quote>“yadi cakṣurādibhirupahataṁ manaḥ”</quote> iti । ka1thaṁ punaścakṣurādibhirupahataṁ
manaḥ---ityanēnāgrahaṇanimittatā darśitā bhavati ? <q><quote>“yadanyaviṣayaṁ vijñānam”</quote>---
ityasyāḥ pratijñāyā hētutvēnōpanyāsāt</q> । asyārthaḥ---<quote>“yadanyaviṣayaṁ jñānamanya-
saṁprayōgē bhavati, na tatpratyakṣam”</quote> । tatra punaḥ pr̥ṣṭam---<quote>“kathaṁ punaranyasaṁprayōgē'-
nyaviṣayaṁ jñānaṁ bhavati ?”</quote> iti । tatra hēturayam <quote>“yadi cakṣurādibhirūpahataṁ
maṁnaḥ”</quote>---iti । nanvēvamapi kathamagrahaṇanimittatā da2rśitēti, tatrāha---<q>yuktaṁ ca
duṣṭatāyāḥ kā3ryākṣamatvam, na punaḥ kāryāntarasāmārthyam</q> । na hi duṣṭā yavādayaḥ
śā4lyaṅkuraprasavasamarthatāṁ bhajantē । yaccōktam---bhasmakasya dōṣasya kāryā-
ntarōtpādakatvam---iti, tanna; śārīrasya vahnērbalapuṣṭa‍yā/?/dikaṁ kāryam, ta5cca tatra
nāstyēva; yattu ja6raṇam, tadagnimātrasya; tadapēkṣayā ca na dōṣatvam ।
anantaramupasaṁharati---<q>tasmādagrahaṇanibandhanā7 viparyayā iti</q> । adhikaraṇārtha-
mupasaṁharati---<q>ataḥ siddhamiti</q> ।।</p>
<note>1. kathamanēna cakṣu- ga.</note>
<note>2. darśitā bhavati. ga.</note>
<note>3. kāryākaraṇatvam. ka.</note>
<note>4. śālyādyaṅkara- ga.</note>
<note>5. Omitted. tacca ga.</note>
<note>6. karaṇam. ga.</note>
<note>7. nibandhanō'rthaviparyayaḥ. ga.<note>
﻿<pb n="068"/>
<p><q>nanu sarva ēva nirālambanaḥ svapnavat pratyayaḥ; kutastatsaṁpratyuktatvamatatsaṁ-
prayuktatvaṁ vā, yēna viśēṣēṇa pratyakṣāpratyakṣayōrviśēṣa upalabhyatē iti</q> । anēna
saṅgatimāha । yadi paramārthatō'rthaḥ syāt, tadā tatsaṁprayōgajaṁ pratyakṣamiti śakyatē
vak‍tum; sarvapratyayānāṁ tu nirālambanatvēna1 pāramārthikābhāvē nēdaṁ sidhyatīti pratyakṣala-
kṣaṇākṣēpēṇa sa2ṅgatamityarthaḥ । <q>kathaṁ punaḥ sarva ēva nirālambanaḥ pratyayaḥ ?</q>
uttaram---<q>pratyayasya hi nirālambanatā svabhāva upalakṣitaḥ svapnē</q> ।
ētadēvāsiddhamiti matvāha---<q>nanu śuktikāyāṁ rajatajñānaṁ---smarāmi---iti pramō-
ṣāt smr̥tijñānamuktam</q> । ēvaṁ ca svapnajñānamapi smr̥tirūpatvātsālambanamiti bhāvaḥ ।
<q>yuktaṁ rajādiṣviti</q> । viśēṣamāha । tatra bhāsvaraṁ yadrūpaṁ śuktikāvarti cakṣuṣā
<note>1. -tvē pārarmārthikārthā- ga.</note>
<note>2. saṅgatirityarthaḥ. ga.</note>
﻿<pb n="069"/>
paricchinnaṁ tadrajatasmr̥tērudbōdhakamityupapadyētāpi smr̥titvam । <q>svapnādiṣu punaḥ
kasyacidagrahaṇādarthāntarē smr̥tyudbōdhaparihāraḥ śakya i1va pratibhāti</q> । kasmāt ?
bāhyasyārthasya smaryamāṇasya gr̥hyamāṇasya ca kāraṇatvānupapattēḥ । <q>tasmādvā-
sanānibandhanamēvēdaṁ jñānajālamiti pratipadyāmahē</q> । nanvēvamapi kvacidarthaḥ kvacidvā-
sanā kāraṇamiti kathamidamēkāntēna niścīyatē---vā2sanā nimittamiti; tatrāha-sadr̥śa-
darśanāt sadr̥śē'rthāntarē smr̥tērudbōdhaḥ śuktikārajatādiṣvēva saṁbhavati; svapnē punaḥ
kasyacidagrahaṇāt smr̥tyudbōdhō na saṁbhavatītyuktam; vāsanā tu rajatādijñānēṣvapi
saṁbhavati । <q>tasmādvāsanaiva nimittamiti laghvī kalpanā</q> । sarvatra saṁbhavāt । <q>nārthā-
ntarāśrayaṇam, avyāptēḥ</q> । svapnādiṣu । sādhitama3rthamupasaṁharati---<q>ataḥ kuḍyādi-
ṣvapi jñānaṁ vāsanānimittamēva, na ku4ḍyādinimittamiti sthitiḥ</q> । <q>ucyatē---
kāryasidhyarthaṁ hi kāraṇaṁ kalpyatē, na5 kāryavināśāyēti</q> । sarvajanasiddham ।
<note>1. iti. ka.</note>
<note>2. vāsanaiva. ga.</note>
<note>3. Omitted. artham. ga.</note>
<note>4. kuḍyādyartha- ga.</note>
<note>5. na punaḥ. ga.</note>
﻿<pb n="070"/>
svapnādiṣu bahiravabhāsā jñānātiriktagrāhiṇī saṁvit; sā ca tādr̥śī bāhyama-
rthamantarēṇa na saṁbhavati, pratibhāsavirōdhāt; <q>yēna1 vinā yanna saṁbhavati, tattasya
kāraṇam</q> । tasmādarthēna vinānupapattērartha ēva kāraṇamiti yuktaṁ kalpayitum । nanu
ca svapnādiṣu bādhakēna pratyayēna nirālambanatvamēva khyāpyatē, tatrāha---<q>nirāla-
mbanatā tu naiva saṁvēdyatē pratyakṣāvabōdhēna</q> । kintu vivēkō gr̥hyatē; yasmātsvapnē'rtha
ēva kāraṇam, tasmāda2kṣajaṁ jñānam; na vāsanānimittamityuktaṁ bhāṣyakārēṇa ।
<q>nanu ca pra3tibuddhasya---svapnōpalabdhaṁ mithyā---iti jñānamutpadyatē;
na ca mithyābhāvasya kāraṇakalpanā yuktā</q> । asyārthaḥ---svapnādijñānaṁ tāva-
nmithyājñā4namiti siddham । ta5tra yadi bāhyālambanamēva, tatō mithyābhā6vō na
ghaṭatē jāgratsamyaka‍pratyayavat । na cārthakttvē/?/ satyapi mithyātvē kāraṇamanyatkalpayi-
<note>1. yēnaṁ ca yanna bhavati. ka.</note>
<note>2. darthajam. ka, ga.</note>
<note>3. prabuddhasya. ga.</note>
<note>4. Omitted. jñāna. ga.</note>
<note>5. tacca. ga.</note>
<note>6. bhāva ēva na. ga.</note>
﻿<pb n="071"/>
tuṁ yuktam । tasmādarthaśūnyataiva mithyātvamiti । <q>na1nu cākāraṇasya mithyā-
pratyayasyāpyutpādō na ghaṭatē</q> । asyārthaḥ---yathā mithyātvaṁ satyarthē na
ghaṭatē, tathārthābhāvē jñānōtpattirapi na ghaṭatē; tēna jñānōtpattyarthamarthō'-
pya2ṅgīkārya iti । <q>satyam</q> । na ghaṭatē । <q>na tvavagatyanuguṇaṁ tat;
tadānuguṇyē hi mithyājñānataiva na syāditi</q> । ētaduktaṁ bhavati---yadyapi
jñānōtpāda3kaṁ kāraṇaṁ kalpanīyam; tathāpyartha ēva na kalpyaḥ,
mithyātvānupapattēḥ; kintu vāsanāmātram । <q>tasmādva‍yāmōhahētavō mithyā-
pratyayāḥ</q> । vyāmōhaḥ arthaśūnyatvaṁ mithyāpratyayasya hētuḥ । nanu vā4sanāḥ
kathaṁ saṁbhavanti ? tatrāpyāha---<q>vyāmōhanibandhanāśca sāṁsārikyō vasanāḥ</q> ।
ētaduktaṁ mavati vāsanātō vyāmōhaḥ, vyāmōhādvāsanēti anāditvāt
bījāṅkuravadadōṣa iti । <q>atō vāsanānibandhanamēvēdaṁ jñānajālamuditaṁ tattva-
vidbhiḥ</q> । <q>nanu parihr̥tamētat---smarāmi---iti jñānaśūnyāni smr̥tijñānānyētā-
nītyanēna siddhāntamupakramatē</q> । smarāmi---ityaṁśasya pramōṣāt pratyakṣavyavahārapravartakatvā
<note>1. nanvakāraṇasya. ka, ga.</note>
<note>2. Omitted. api. ka.</note>
<note>3. danāya. ga.</note>
<note>4. vāsanā kathaṁ saṁbhavati ?
tatrāha. ga.</note>
﻿<pb n="072"/>
nmithyātvamupapannamarthālambanatvē'pi svapnādijñānasyētyarthaḥ । <q>nanu ta smr̥tērudbōdhakāraṇā-
bhāvānnaitatsaṁbhavatītyuktam</q> । <q>tadasiddham, svapnādāvapi hi cintādr̥ṣṭādisaṁbhavāt</q> ।
cintā ca na tadānīṁtanyēva sa1rvatra kāraṇam, kintu kiyatyapi pu2rastanē kālē
nirvr̥ttā'pi saṁskāramukhēna; tēna jāgraddaśābhāvinī cintāpi svapnasya hētu3radr̥ṣṭaṁ ca ।
kathamadr̥ṣṭasya hētutvam ? tatrāha---<q>svapnē'pi hi sukhaduḥkhamanubhūyatē; sukhaduḥkhahē-
tuścādr̥ṣṭamiti ।</q> svapnādijñānōtpādanadvārēṇa sukhaduḥkhē janayat svapnajñānahēturityarthaḥ ।
<q>atō'dr̥ṣṭahētu4kamēva svapnādijñānam</q> । adr̥ṣṭasya hētōrgamakaṁ svapnādijñānam, anyathāsaṁ-
bhavāt । <q>kiñcaccintādihētukamityupapan‍naṁ sva5pnādijñānasya śuktikādijñānatulya-
tvam</q> । atrāyamāśayaḥ---yatra cintā na dr̥śyatē, tatra svapnajñānakāryabalēnaiva kāraṇakalpanā;
yatra cintādikamasti, tatra tadēva kāraṇamiti । ē6tēna cēdamapi nirākr̥tam---yadāhuḥ
kimiti jāgratō'pi sva7pnāditulyā vibhramā na bhavanti ?---iti; kāryaikagamya-
madr̥ṣṭa8madr̥śyamānē kāryē nāstyēvēti । <q>tadidamuktam</q> । yadidamasmābhirucyatē---agraha-
ṇātmakaḥ pramōṣō mithyātvahēturiti, tadēva bhāṣyakārēṇōktam---<quote>“jāgratō buddhiḥ
supariniścitā kathaṁ viparyasiṣyati”</quote> iti bhāṣyēṇa । <q>kathamanēnēdamuktam</q> ? i9ttha-
<note>1. svapnakāraṇam. ga.</note>
<note>2. purastāt, ga.</note>
<note>3. hēturityarthaḥ adr̥- ga.</note>
<note>4. hēturēva ga.</note>
<note>5. Omitted svapnādijñānasya ga.</note>
<note>6. ētēnēda---ga.</note>
<note>7. svapnatulyavibhra- ga.</note>
<note>8. gamyamētadadr̥śya. ga.</note>
<note>9. Omitted itthamuktam. ga.</note>
﻿<pb n="073"/>
muk‍tam---niścitamavacchin‍namityarthaḥ । kathamavacchinnō'rthō'navacchinnō bhavati ?
bhāṣyakārō hi supariniścayēna mithyātvābhāvaṁ bruvannaniścayāt mithyātvamāha ।
yadi ca pramōṣādanyathaiva mithyātvam, kathamaniścayēna mithyātvam ? tasmātsupari-
niścayēna vipa1ryayābhāvābhidhānādagrahaṇamēva mithyātvē kāraṇam । nanvagrahaṇā-
nmithyātvē sarvajñānāni mithyā syuḥ, sarvātmanārthasya kēnacijjñā2nēnāgrahaṇāt;
anēna cā3bhiprāyēṇa pr̥cchati---<q>kathaṁ tarhi prabuddhō mithyēti jānātīti</q> ।
uttaram---uktaṁ smarāmīti pramōṣāt smr̥titvāparāmarśātpratyakṣa4saṁmitaṁ taditi
pratyakṣasādhāraṇēna rūpēṇa pratibhā5samānaṁ pratyakṣavyavahāraṁ pravartayatīti vyavahāravisaṁ-
vādādaprāmāṇyam । kathaṁ tarhi niścayaḥ---smaraṇamētaditi ? atrāha---<q>prabuddhasya cā-
paiti pratyakṣābhimānaḥ</q> । indriyadaurbalyē niścitē pra6tyakṣatānupapattēḥ smr̥titvaniścayaḥ ।
amumēvārthamagrahaṇātmakō bhrama iti spaṣṭīkarōti <quote>“<q>atha pratītistathābhāvasya hētuḥ,
na śakyatē---pratyayādayamanyaḥ---iti vaditum, yadi pratyayatvāt”</quote> iti ca</q> ।
<note>1. viparyāsā---ga.</note>
<note>2. śānēna cāgra---ka.</note>
<note>3. Omitted. ca. ga.</note>
<note>4. samānam. ga.</note>
<note>5. pratibhāsamānā ga.</note>
<note>6. hi niścitē pratyakṣānu---ka.</note>
﻿<pb n="074"/>
kathamanēna bhāṣyēṇēdaṁ spaṣṭīkr̥tamityatrāha---<q>nāvagatiṁ mithyēti manyatē; anyatō hi
svapnapratyayasya mithyābhāva iti pramōṣanimittatāṁ darśayati</q> । kutaḥ pramōṣanimitta-
tōktōtyatrāha---<q>i1ndriyadaurbalyadarśanāt</q> । indriyadaurbalyaṁ yasmāddarśitam---<quote>“nidrā-
krāntaṁ mē manaḥ”</quote> i2tyādinā bhāṣyēṇa । daurbalyaṁ ca kāryākṣamatvam, na kāryāntarō-
tpa3ttinimittatvamityuktaṁ vr̥ttikāragranthē । tasmādagrahaṇātmakō bhramaḥ, nārthaśūnyātmaka
iti siddham ।।</p>
<p><q>nanu śūnyastviti saiva nirālambanatōpanyastēti</q> । anēnādhikaraṇārambha-
mākṣipati । ākṣēpē cēyaṁ4 yuktiḥ---nirālambanatā pūrvaṁ nirastaiva; śūnyastviti
bhāṣyēṇāpi saivōpanyastā । na5 tvēvaṁ śaṅkanīyam---pūrvaṁ bāhyālambanābhāva āśaṅkya
nirastaḥ, saṁprati jñānasyāpyabhāva iti mādhyamikadarśanamupanyasya nirākriyatē---
iti; yasmātpratyayasyaivā6rthaśūnyatōpanyasyatē, na punaḥ---pratyayō'pi nāsti---iti ।
tasmāt bāhyālambanaśūnyataivēyamucyatē; sā ca nirastā । tasmātpunarnirāsāyādhi-
karaṇārambhō'narthaka iti । atrōttaram---<q>sa ēvāyaṁ nirāsaḥ punarākṣipyata iti</q> ।
<note>1. Omitted. indriya---nāt. ga.</note>
<note>2. ityēvamādinā ga.</note>
<note>3. utpattisāmarthyam. ga.</note>
<note>4. Omitted. iyam. ga.</note>
<note>5. na caivam. ga.</note>
<note>6. syaivēyamartha---ga.</note>
﻿<pb n="075"/>
kayā yuktyētyākṣēpayuktiṁ pr̥cchati । uttaram---<q>saṁvēdyaviṣayatvāt saṁvida iti</q> ।
asyārthaḥ---yatsaṁvēdyatē pratibhāsyatē tadēva saṁvidō viṣayaḥ । <q>sā cātmanō buddhērvā
jñāna ēva vā</q> । sā ca saṁvit ātmanō dharmaḥ buddhērvā manasō vētyarthaḥ; buddhiśabdēna mana
ēvōcyata; jñāna ē1vāvasthitā; jñānadharmō vētyarthaḥ । tataḥ2 kimityāha---<q>sa ēvā-
syā viṣayō yuktaḥ</q> । yatsthā sā saṁvit saṁbadhyayati । ēvaṁ ca sati sa ēva āśraya ēva
saṁvēdyatē । tasmāt na viṣayāntaramāśrayāt saṁvēdayituṁ kṣamā saṁvit । tathā ca sati
sarvō viṣayaḥ syāt । na cāśrayāśrayibhāvādanyaḥ sambandhō'sti । tasmādāśraya ēva
viṣaya iti yuktam । <q>śabdasparśarūparasagandhātmakatā āśrayabhūtasya jñānasyātmanō
buddhērvā pratipattavyā</q> । śabdādīnāṁ pratibhāsamānatvēna viṣayatvāt viṣayasya cāśraya-
tvāt jñānadīnāṁ cāśrayatvēna saṁbhāvyamānatvāt । <quote>“<q>kimarthajñānayōrākārabhēdaṁ nōpalabhā-
mahē</q>”</quote> <q>ityatra bhāṣyē jñānaśabdaḥ pradarśanārtha ēvābhiprētaḥ buddha‍yātmānāvupalakṣayati ?</q>
nētyuttaram । nōpalakṣaṇamētat, jñānamēva । yataḥ <q>saṁvidādhārē hi saṁvēdyē jñānamēvā-
vaśiṣyatē</q> । kasmāt ? <q>buddha‍yātmanōḥ śabdāditulyatvāt</q> । asyārthaḥ---
saṁvittāvatpratyakṣā, tadapratyakṣatvē sarvārthānāṁ darśanānupapattēḥ । taduktam---
<quote>“apratyakṣōpalambhasya dā/?/rthadr̥ṣṭiḥ prasidhyati”</quote> iti । na ca nirākā3rāyāḥ
pratyakṣatā yuktā । ēkaścāyamākārō gandhādyātmakaḥ; pratītasya viṣayatvē ēkasyāḥ
<note>1. ēvāvasthitaḥ ga.</note>
<note>2. kimityatrāha. ga.</note>
<note>3. nirākārāpratyakṣā ga.</note>
﻿<pb n="076"/>
saṁvidō viviktō viṣayaḥ syāt1 । atō'sāvākāraḥ saṁvida ēva । sā ca
saṁvinna buddhirūpā, nāpyātmarūpā, tayōḥ śabdāditulyatvāt, saṁvidva‍ya-
tirēkēṇāpi bhāvāttādātmyānupapattēḥ । jñānātmakatā tu saṁvidō yuktā,
jñānāvyabhicāritvāt । tadāha---<q>jñānāvinābhūtā</q> ca <q>saṁviditi</q> ।
nanu suṣuptāvasthāyāṁ jñānē satyapi saṁvinnāstīti yō manyatē taṁ pratyāha
---<q>jñānōpasaṁhr̥tirhi svāpa iti</q> । i2damālōcyōktam---<q>arthajñānayōrākārabhēdaṁ
nōpalabhāmaha iti</q> । abhiprāyamajānan pr̥cchati---<q>kva punaridaṁ dr̥ṣṭam, viṣaya
ēva saṁvidā saṁvēdyata iti</q> ? yāvatā saṁvēdyatayaiva hi saṁvēdyatāmavagacchāmaḥ, na
viṣayatayā । viṣayaśabdēnātrāśraya ēvābhiprētaḥ । kathaṁ punaratrānāśrayasyāsaṁbandhasya
saṁvēdyatvam ? kimatra saṁbandhāntarēṇa ? saṁvēdyataiva hi sambandhaḥ । tathā ca satyapyā-
śrayatvē guṇaṁ prati dravyasya na saṁvēdyatā । yadi ca sambandhāntarāpēkṣā, anavasthā
syāt । pūrvēktamabhiprāyaṁ vivr̥ṇōti---<q>kēna vōktamityādinā</q> । <q>kō hi nāma dvayōḥ
pratyakṣatāmavakalpayati saṁvidaḥ śabdādēśca ? tasmātsaṁvidrūpamēvēdaṁ śabdādijāta-
miti sthitiḥ, na bāhyaṁ kiñcanāstīti</q> ।</p>
<note>1. ētadanantaraṁ <quote>“na cāśrayāśrayi- āśraya ēva saṁvēdyatē”</quote> । iti prāguktavaipa-
bhāvādanyaḥ sambandhō'sti । tasmādāśraya ēva rītyēna dr̥śyatē ga.
viṣaya iti yuktam । ēvaṁ ca sati sa ēva</note>
<note>2. tadidam. ga.</note>
﻿<pb n="077"/>
<p><q>nanu cāyathārthā saṁvitprāpnōti; śabdādyākāratvē hi saṁvidō grāhyagrāhaka1-
sēvaṁdanaṁ nōpapadyatē</q> । ēkatvāt saṁvidō grāhyagrāhakatvaṁ nōpapadyata ityarthaḥ ।
<q>tasmāt kalpanā sēti kalpanīyam</q> । nānyathōbhayapratibhāsōpapattiḥ । <q>na ca
sarvalōkāvagamyō'rthaḥ kalpanēti yuktaṁ vak‍tum</q> । bādhakābhāvāt kāraṇadōṣābhāvācca ।
<q>na cārthāntarānusandhānānanuviddhaṁ kvacit kalpanāśabdābhilapanīyaṁ lōkē dr̥ṣṭam</q> ।
yathā nirvikalkapakamēva । na cātrārthāntarēṇa yōjanāsti yathā śuktikārajatādijñānē ।
tasmādvaramubhayōḥ saṁvidaḥ śabdādēśca pratyakṣatā; na punaravagatērapalāpaḥ,
dr̥ṣṭavirōdhaprasaṅgāditi bhāvaḥ । <q>saṁvidēva hi tadā hīyēta, kasyēyaṁ
śabdādirūpatā</q> ? atra sa2marthanam---<q>yuktam, yadi grāhyagrāhakasaṁvēdanamā-
kārāntarēṇa syāt</q> । asyārthaḥ---yadi grāhyasya grā3hakasya saṁvidaścākāratri-
tayamavabhāsēta, tadā tritayamapi pratyakṣaṁ syāt; <q>na cākārāntaramupalabhāmahē;
nīlādyākāramēva hyubhayaṁ pratibhātīti</q> । ēkākāraṁ ca <q>yadubhayapratibhānam,
tatkimanyadataḥ pratibhānāt</q> ? pratibhānamātramēva bhavēdityarthaḥ । <q>tadidamuktam---
<quote>“arthajñānayōrākārabhēdaṁ nōpalabhāmahē”</quote> iti</q> । <quote>“<q>pratyakṣā ca nō buddhiḥ”</quote>
iti</q> । mīmāṁsakasya buddhēranumēyasvādasiddhamētaditi matvānyathā vyācaṣṭē---
<note>1. grāhakatvam, ga.</note>
<note>2. samādhiḥ ga.</note>
<note>3. jñānasya. ga.</note>
﻿<pb n="078"/>
<q>pratyakṣā ca nō buddhiṁrityētaduktaṁ bhavati---pratyakṣā ca naḥ saṁviditi</q> ।
yadā ca pratyakṣā saṁvit tadā nirākārāyāḥ pratyakṣatvānupapattērnīlādyākārō'pi tasyā
ēvēti । tadāha---<q>pratyakṣaścāyamityādi</q> । śēṣaṁ sugamam । tasmādarthaśūnyaḥ pratyayaḥ ।</p>
<p>atrāyaṁ pūrvapakṣasaṁkṣēpaḥ-saṁvittāvatpratyakṣā । tatra yadi jñānamaparam arthaścāparō'-
bhyupagamyatē, tadātra trayāṇāmākārās‍trayō bhavēyuḥ, ēkaścāyamākārō nīlādiḥ prathatē । sa
cēdarthasya jñānasya vā1 syāt, tadā nirākārā saṁvidapratyakṣā syāt । tadapratyakṣatvē
cārthō jñānaṁ cēti dvayamasaṁvēdyamāpadyēta । saṁvidi cēdayamākārō nivēśitaḥ, apahnutē tarhi
bhavētāmarthajñānē, tayōrākāravirahē, saṁvēdyatvānupapattēḥ; asaṁvēdyasya ca durabhyupagamā
sattēti ।</p>
<p>yatpunaḥ kīrtinōditam---yadi nīlādyākārā saṁvinnābhyupēya2tē, tadā
pratikarmavibhāgō na syāt; na hi nirākāraṁ saṁvittimātraṁ nīlasaṁviditi
śakyāvagamam । taduktam---<quote>“na hi saṁvittisatta3yaiva tadvēdanā yuktā, tasyāḥ sarvatrā-
viśēṣādaviśēṣa4prasaṅgāt । tāṁ tu sārūpyamāviśatsarūpayituṁ ghaṭayēt”</quote> iti ।
sākārā cēt saṁvit ūrīkr̥tō'rthaḥ, idānīṁ tadatirēkī vidyatē---iti galitasārēyaṁ
kathā । tadaṅgīkārē prāmāṇābhāvāt । ākāra5vaicitryaṁ cētsaṁvidāmanyathānupapadyamānaṁ
pramāṇamiti kalpyēta, tanna; samanantarapratyayaprabhāvādapi tadupapattēḥ । taduk‍tam---
<quote>“niyamaṁ yadi ca brūyāt pratyayātsamanantarāditi ।”</quote> dr̥ṣṭaścāyaṁ samana-
ntarapratyayasya mahimā svapnādiṣu, bāhyārthavira6hē vividhākārasaṁvēdanōdayāvivādāt ।
<note>1. vāsthīyēta. ga.</note>
<note>2. nābhyupēyēta. ga.</note>
<note>3. sattaiva. ka.</note>
<note>4. prasaṅgāttusārūpyam, ga.</note>
<note>5. vaicitryaṁ yattatsaṁvi---ga.</note>
<note>6. virahē'pi vividha---ga.</note>
﻿<pb n="079"/>
tathā yadaparaṁ kīrtinābhihitam---yadi saṁvidō nīlādikaṁ bhidyatē, tadā saṁvidaṁ
vi/?/nā'pi kimiti nāvabhāsēta ? na hi bhinnayōrghaṭapaṭayōḥ sahōpalambhō niyataḥ,
kadācida1sahāpyupalambhō bhavēt । na hi saṁvidaṁ vinā kasyāṁciddaśāyāmarthaḥ prakāśatē ।
tasmādarthataddhiyōrabhēda iti । taduktam---</p>
<lg><l><quote>“sahōpalaṁbhaniyamādabhēdō nīlataddhiyōḥ ।</l>
<l>bhēdaśca bhrāntivijñānairdr̥śyētēndāvivādvayē”</quote> ।। iti ।।</l></lg>
<p>tathā saṁvidatirēkī prakāśa iti nōpapadyatē, jaḍasya prakāśāyōgāt ।</p>
<p>ta2didaṁ kimiti nōpanyasyatē ? kimatra pr̥cchyatē ? anupanyasanīyamēvēdam,
pūrvapakṣānarhatvāt । tathā hi pratikarmavibhāgō vināpyarthākāratāṁ ghaṭata ēva,
viśiṣṭārthasaṁbandhitvēnaiva phalabhūtāyāḥ saṁvidō nirākārāyā api sphuraṇādva‍yatirikta
svārthaḥ saṁvidō viśēṣamāvahatīti sarvasvasaṁvēdyam । kiṁ ca yadākāraṁ yataśca
saṁvēdanamutpadyatē yadi tadālambanaṁ tarhi dhārāvāhikavijñānānāṁ pūrvaṁpūrvamālambana-
muttarōttarasya syāt, utpādakatvātsarūpatvācca । taduktaṁ kīrtinaiva---</p>
<lg><l><quote>“tatsārūpyatadutpattī yadi saṁvēdyalakṣaṇam ।</l>
<l>vēdyaṁ hi syā3tsamānārthaṁ vijñānaṁ samanantaram ।।”</quote> iti ।</l></lg>
<p>tathā sahōpalambhaniyamō'pi vicāraṇīya ēva । kiṁ saṁvit saṁvēdyaṁ ca
sahaivōpalabhyatē yataḥ, tasmādabhēda iti ? tadida4masiddham---na hi saṁvidō'rthasya
vāpara upalambhō'sti । a5tō'rthasya sa ēvōpalambhō yā saṁvit, saṁvi6dō'pi nāpara upa
lambhō'sti, svayamupalambharūpatvāt । atō'rthasya saṁvidaśca sa ēvōpalambhō bhēdē7 '-
nupapadyamānō'bhēdaṁ sādhayatīti । tadapi nōpapadyatē, bhēdē'pyupapattēḥ, bhinna-
tyāpi hi nīlādēḥ sambandhinī saṁvit svayaṁ prakāśarūpatvānna prakāśāntara-
mapēkṣata iti kā'nupapattiḥ ? atō'yama8pyahētuḥ । yaccēdamucyatē---yadi bhinnō'rtha-
stadā saṁvidaṁ vinā9 kimiti na bhāsata iti, tadidaṁ bālajalpitamiva pratibhāti ।
kimidaṁ saṁvidva‍yatiriktaṁ bhā10sanaṁ nāma, yadasatyāṁ saṁvidi kimiti na bhavatīti
<note>1. cit sahāpi. ka.</note>
<note>2. tat kimiti. ga.</note>
<note>3. saṁvēdyaṁ syāt, ga.</note>
<note>4. masaṁbaddham. ga.</note>
<note>5. athārthasya. ga.</note>
<note>6. saṁvidā vināpara. ga.</note>
<note>7. bhēdō'nupapadya. ka.</note>
<note>8. Omitted. api. ga.</note>
<note>9. vināpi kimiti. ga.</note>
<note>10. bhāsamānam. ga.</note>
﻿<pb n="080"/>
paraṁ pratyāsa1jyatē ? saṁvidēva bhāsanam, tāṁ ca vinā bhā2sanaṁ nāstyēva; na hi
saṁvidō'parā saṁvidastīti । tathā jaḍasyāpi sambandhinī saṁvidaviruddhā, na cāja-
ḍasya saṁvidapēkṣatvamastīti । tasmādatipēlavamidaṁ sakalamēva kīrtinābhihitamiti
nōpanyastaṁ ṭīkākārēṇētyanavadyam ।</p>
<p><q>ucyatē---ubhayapratibhānamityādinā siddhāntamupakramatē</q> । tatra
cāyamāśayaḥ---saṁvidarthaśca dvayaṁ tāvatpratyakṣam, na tu jñānam । tatra yadyapyēka
ākāraḥ pratibhāti; tathāpi na saṁvidadvaitam, arthasya saṁvittē3śca bhēdēnāva-
bhāsanāt । na ca bhēdō mithyēti yuktam, bādhakāraṇadōṣābhāvē'4pi mithyātvē'
bhyupagamyamānē'tiprasaṅgadōṣasamāpattēḥ । na ca vācyaṁ nīlādyākārātirēkiṇī nirā-
kārā saṁvit kathamadhyakṣēti, tasyāḥ phalamātrarūpatvāt । na ca phalasya rūpāntarā5pēkṣā,
apēkṣāyāṁ phalatvānupapattēḥ । kathamidānīṁ jñānasiddhiḥ ? ucyatē---
phalabhūtāyāḥ saṁvidaḥ kāryarūpatvāt, kāryasya ca kāraṇamantarēṇānupapattēḥ,
nityakāryōdayāpattyā cātmanaḥ sthi6rasya kāraṇatvē nirastē, kādacitkaṁ jñāna7manumī-
yatē । nanu8 kiṁrūpaṁ tadanumīyatām ? tatra nīlādikamēva tadīyaṁ rūpaṁ bhavitubharhati,
<note>1. āśaṅkatē. ga.</note>
<note>2. bhāsamānam. ga.</note>
<note>3. Omitted. ca. ga.</note>
<note>4. Omitted. api. ga.</note>
<note>5. Omitted. rūpā---kṣā. ka.</note>
<note>6. śarīrasya. ga.</note>
<note>7. jñānaṁ kalpyatē. ga.</note>
<note>8. nanu kiṁ pratyakṣamanu---ga.</note>
﻿<pb n="081"/>
tadatirēkiṇō'parasyābhāvāt ? aviśēṣajñasya cōdyamētat । na hyanumēyānāṁ rūpānta-
rōpalabdhirasti; sanmātragrāhyanumānam । tasmādarthalambanatā siddhā pratyayānāmiti ।
u1bhayapratimānaṁ grāhyagrāhakākārapratibhānaṁ nīlapītādāvasiddham । ya2di hi nīlādikaṁ
grāhakātmakaṁ jñānarūpaṁ pratīyēta3, tadā jñānaviṣayā4 saṁvit pratyakṣā saṁvitsyāt; tadā
jñānamēva nīladyātmakaṁ syāt । na tvētadasti; grāhyatayaiva nīlādikaṁ pratibhāti, na grāha-
katayā jñā5narūpatayā । nanu yadi grāhakaṁ nīlādirūpaṁ na bhavati, kiṁrūpaṁ tadityatrāha---
<q>kiṁ tu grā6hakam grāhakamityēva manutē</q> । yuktyā kalpayati; yuktyā kalpanaṁ mananam;
grāhakaikarūpaṁ jñānamanumīyata ityarthaḥ । tadidamuktamarthajñānayōranyatvam---<quote>“sa hi bahi-
rdēśasambaddhaḥ pratyakṣamupalabhyatē”</quote> iti । kathaṁ punaranyatvamatrāha---<q>arthaviṣayā hi pratyakṣā
buddhiḥ; na buddhiviṣayēti grāhyatayaiva rūpapratimānaṁ darśayati</q> । na ca jñānamapyanu-
mīyamānaṁ nīlādirūpamanumīyatē । tadāha---<q>grāhakapratimānaṁ tu na rūpaviṣayam</q> । <q>kiṁ
tarhi</q> ? <q>jñānaviṣayam</q> । <q>na7nu ca rūpāntaramēva nōpalabhyata ityuktam</q> । tēna
nīlādirūpamēva jñānaṁ balādāpadyata iti । <q>kathamatra viṣayāntarōpanyāsaḥ</q> ? nīlā-
dipratibhānaṁ grāhyaviṣayam, grāhakapratibhānaṁ tu jñānaviṣayamiti viṣayāntarōpanyāsō na
ghaṭatē । u8ttaram---<q>pratyakṣavādinō hyayaṁ dōṣa iti</q> । pūrvamēva vyākhyātam । <q>nanu ca</q>
<note>1. ubhayatra. ga.</note>
<note>2. yadi punaḥ ga.</note>
<note>3. pratīyatē. ga.</note>
<note>4. vijñānaviṣayāpi. ga.</note>
<note>5. Omitted jñānarūpatayā. ga.</note>
<note>6. Omitted grāhakam. ga.</note>
<note>7. rūpāntarēṇaiva nōpapadyatē. ga.</note>
<note>8. ubhaya. ga.</note>
﻿<pb n="082"/>
<q>saṁvitpratyakṣētyuktam</q> । tataḥ kimityatrāha---<q>anyā ca saṁvidanyatsaṁvēdyamiti</q> । bhavān
manyatē । pu1narapi tataḥ kimityāha---<q>dvayōśca saṁvitsaṁvēdyayōḥ pratyakṣatvē rūpadvayō-
palabdhyā bhavitavyam; na cāsau rūpadvayōpalabdhirasti</q> । <q>tasmātsa ēvāyaṁ viṣayā-
palāpō nyāyyatāmāpadyatē</q> । asyārthaḥ---punarapi siddhamadvaitam, jñānasyāpi
tadānīṁ saṁvidatiriktasyānupapattēḥ; sarvasaṁvidāṁ svātmamātraparyavasāyinīnāṁ viṣayā-
ntarasiddhāvavyāpārāt, saṁvidāyattatvācca sarvasiddhīnāmiti । <q>avivēkō'yamāyuṣmata;
na hi phalē rūpāntaratēṣyatē</q> । tēna nīrūpā saṁvitpratyakṣētyarthaḥ । kasmātpunā
rūpāntaraṁ nēṣyatē, tatrāha---<q>rūpāntarasaṁvittau hi phaladvayāpattiḥ syāt</q> ।
nīlā2dēḥ saṁvēdyasyaikaṁ tāvat phalam, tathā saṁvidō'pi yadyaparaṁ phalātirēki
rūpāntaraṁ syāt, tadā phalāntaraṁ bhavēt; na caitadasti । <q>ēkasaṁvēdyaviṣayaiva
hyēkā saṁvit; na sā vēdyadvayaviṣayā</q> । <q>kimasaṁvēdyaiva saṁvit</q> ? । yadyēkamēva nīlādikaṁ
saṁvēdyam, ēvaṁ tarhi kimasaṁvēdyaiva saṁvit ? tathā ca sati kathaṁ śaśaviṣāṇavadasaṁ-
vēdyāyāḥ saṁvidaḥ sattābhyupaga3ma iti hr̥di sthitam । <q>na brūmō na saṁvēdyēti; saṁ-
vittayaiva hi saṁvitsaṁvēdyā, na saṁvēdyatayā</q> । <q>kēyaṁ vācōyuktiḥ---saṁvēdyā, na saṁ-
<note>1. tathāpi kimityatrāha. ga.</note>
<note>2. Omitted nīlādēḥ--- yadyēkamēva. ka.</note>
<note>3. gama ūhyata iti. ga.</note>
﻿<pb n="083"/>
<q>vēdyēti</q> ? <q>iyamiyaṁ vācōyuktiḥ</q>---<q>nāsyāḥ karmabhāvō vidyatē---itya1rthaḥ</q> । <q>karma ca
saṁvēdyābhidhēyam, na saṁvit</q> । svayaṁprakāśarūpatvātsaṁvidaḥ । na ca parādhīnaprakāśa
iti na karmatā; na ca prakāśābhāvaḥ । prakāśamānaṁ cāstītyucyatē; na punaḥ
karmataiva vivakṣitā; pratyakṣaśabdō'pi saṁvidāmaparōkṣatayā, na punarindriyavijñāna-
vēdyatayaivēti mantavyam । <q>na cāsaṁvēdyaiva saṁviditi</q> । na cāprakāśarūpētyarthaḥ ।
<q>tanmūlatvātsaṁvēdyabhāvasya sarvabhāvānām</q> । na hi saṁvittāvaprakāśamānāyām---
saṁvēdmīdam---iti bhavati matiḥ । <q>kiṁ tarhyatrānumānikamiti</q> । yadi saṁvitpratyakṣā,
kimaparamanumēyam ? na ca vācyam---phalabhūtā saṁvit, tatra kāraṇaṁ pramāṇarūpaṁ
phalajanaka2manumēyamiti; phalamēva hi yasmātpramāṇamiti pramāṇavidō manyantē ।
<q>kimiti manyantē ? na punaḥ phalamēva iti sthitāḥ3</q> । <q>kō'bhiprāyaḥ</q> ? ēkasmin
vastuni kimiti vibhāga ā4śrīyata ityarthaḥ । uttaram---<q>ēvaṁ hi laukikō vyavahāraḥ</q> ।
tēna laukikavyavahārānusāritvādubhayamaṅgīkriyata iti । pratyuttaram---<q>kimidam---ēvaṁ
hi laukikō vyavahāra iti</q> ? prativacanam---<q>idamidam, ākāradvayaṁ lauki-
kāḥ pratipadyanta ityarthaḥ</q> । ētaduktaṁ bhavati---laukikāḥ kāryakāraṇarūpēṇākāradvayaṁ
pratipadyantē, na punarēkatāṁ kāryakāraṇayōrmanyanta iti । asyōpa5pattiṁ brūtē---<q>siddhaṁ
tarhyarthadvayam</q> । saṁvidva‍yatirikta ēkastāvadarthō jñānarūpaḥ, aparaśca nīlādirūpaḥ । ka6thaṁ
punararthasya jñānasya ca bhēdaḥ ? tatrāha---<q>vijñānasyāsaṁvēdyatvādarthasya ca saṁvēdya-
<note>1. Omitted arthaḥ. ka.</note>
<note>2. janakatvam. ga.</note>
<note>3. sthitē kō'bhiprāyaḥ. ga.</note>
<note>4. āśrita. ga.</note>
<note>5. asyōpari brūtē. ka.</note>
<note>6. kathaṁ na puna---ka.</note>
﻿<pb n="084"/>
<q>tvāditi</q> । ētaduktaṁ bhavati---pratyakṣō'rthō'numēyaṁ jñānam, tēna tayōrbhēda iti ।
saṁvēdyaśabdasyārthaṁ vivēkēnājānan pr̥cchati---<q>kimasaṁvēdyamēva vijñānamiti</q> । pramēyaṁ
saṁvēdyaṁ caikaṁ manvānō bravīti---<q>bāḍhamasaṁvēdyam, na tvapramēyam</q> । kaḥ punaḥ pramēya-
<q>saṁvēdyayōrviśēṣaḥ</q> ? <q>yatra hi viṣayasya svarūpaṁ paricchidyatē, tatsaṁvēdyamityucyatē</q> ।
<q>ataḥ svasaṁvēdanaṁ pratyakṣamiti pramāṇavidaḥ</q> । yatō yatra svarūpaṁ paricchidyatē, tatsaṁ-
vēdyamityucyatē; tataśca svarūpaparicchēdaḥ saṁvēdanamucyatē । ataḥ svasya pratipattuḥ
saṁvēdanaṁ pratyakṣamucyatē; svarūpagrahaṇaṁ hi pratyakṣaṁ vihāyānyadatō nāstīti svarūpa-
grahaṇaṁ pratyakṣam; svarūpagrahaṇaṁ ca saṁvēdanam । ataḥ siddhaṁ sva1rūpasaṁvēdanaṁ pratya-
kṣamiti । jñānasyēdānīṁ mēyatāmasaṁvēdyatāṁ cāha---<q>asaṁvēdanaṁ ca pramitijñānē,
ākārāntarāgrahaṇāt</q> । svarūpāgrahaṇāj jñānamapratyakṣamanumēyatvācca pramēyamiti । ta-
smātsvarūpāgrahaṇāt jñā2naṁ pratyakṣamityayuktam । <q>kṣaṇikatvāccāsya pratyakṣatā na
saṁbhavati, pramāṇaphalayōrasāmpratatvāt । asyārthaḥ---jñānaṁ tāvatsvarasabhaṅaguram;
tēna jñānāntarōdayakālē3 vinaṣṭaṁ na pratyakṣam, avidyamānatvāt; vidyamānaviṣayaṁ ca
pratyakṣam । na ca---avidyamānaviṣayamapi pratyakṣamasti jātyādiṣviti śaṅkanīyam,
pramāṇaphalayōra4sāmpratatvādityuktaṁ vr̥ttikāragranthē । tadidamāha bhāṣyakāraḥ---
<quote>“kṣaṇikā hi sā, na buddha‍yantarakālamavasthāsyatē”</quote> iti । <q>athāyamabhiprāyaḥ---svayaṁ
pramāṇarūpatvātpramāṇāntaraṁ nāpēkṣatē jñānamiti</q> । na kārakaṁ kārakāntaramapēkṣatē;
<note>1. Omitted svarūpa. ga.</note>
<note>2. jñānaṁ na pratyakṣamityuk‍tam ga.</note>
<note>3. kālē'pi naṣṭamapratyakṣa---ga.</note>
<note>4. asaṁpravr̥ttatvāt. ga.</note>
﻿<pb n="085"/>
na hyuda1kāharaṇē ghaṭō ghaṭāntaramapēkṣatē । <q>taduktam---<quote>“utpadyamānaivāsau jñāyatē jñāpa-
yati cārthāntaraṁ pradīpavat iti yadyucyēta”</quote> iti । <q>satyaṁ pramāṇaṁ pramāṇāntaraṁ
nāpēkṣatē pra2mitau</q> । arthaparicchēdē; kintu svarūpaparicchēdē pramāṇamapi pramāṇāntara-
mapēkṣata ēva । <q>na ca vayamiti</q> । parihārāntaram । yadi hi pramitikāraṇa-
tayaiva pramāṇaṁ vijānīmaḥ, tadā3 yāvadvijñānaṁ vijñānāntaraṁ nāpēkṣēta; na caivam, taddhē-
tutvāt pratipattihētutvādvijñānasya; hētōśca bījādērjñāya4mānasya jñānāpēkṣā
dr̥ṣṭaiva । <q>na ca tadavasthaṁ jñānaṁ jñēyatayā jñānāntarasyāpi vadāmaḥ</q> । na ca kāryajana-
nāvasthaṁ jñānaṁ jñānēna jñāyatē, kintvativr̥ttajanakabhāvam । <q>kintu tadavasthā tāva-
dastītyanumānasya viṣayaḥ</q> । kasmātpunastadavasthā na jñāyata ityatrāha---<q>na hya-
satyāmavasthāyāmavasthāvatō'stitvaṁ śakyatē jñātum</q> । atikrāntatvādavasthāyāḥ ।
<note>1. udakadhāraṇē ga.</note>
<note>2. pratipattau ka.</note>
<note>3. Omitted yāvat ga.</note>
<note>4. jāyamānasya. ka, ga.</note>
﻿<pb n="086"/>
tadidamuktam---na hyajñāta ityādinā । <q>nanu ta jñātam---iti pramēyama1nusmaranti
pramāṇavidaḥ</q> । asyārthaḥ---jñātam---iti smaraṇamajñātē jñānē nōpapadyatē; tēna
jñānaṁ pratyakṣam । <q>satyaṁ jñātaṁ smaranti, na tu---jñātam---iti</q> । jñātaṁ pramēyaṁ
svarūpēṇa smaranti, na punaḥ jñānaviśiṣṭam । taduktam---<quote>“satyaṁ pūrvaṁ buddhirutpadyatē,
na tu pūrvaṁ jñāyatē”</quote> iti bhāṣyēṇa । atrāha---<q>nanu cēdaṁ lōkaviruddham---jñātō
hyaḥ---iti smaraṇaṁ vyapadiśanti; na punaḥ---ghaṭō hyaḥ---iti । jñātaḥ---iti
vyapadēśō jñānaviśiṣṭē'vakalpatē । <q>satyaṁ viruddham, yadi sarvadaivāyaṁ vyapadēśaḥ
syāt; bhavati hi kadācidētat yat jñātō'rthaḥ san---ajñātaḥ---iti</q> ।
atra cēdamabhiprētam---yadi pratyakṣaṁ jñānaṁ syāt, tadā sarvadaiva jñātattrājjñānasya---
jñātam---ityēva2 vyapadēśaḥ syāt; ānumānikatvē tu jñānasya kadācilliṅgā-
<note>1. Omitted anu. ka.</note>
<note>2. ityēvaṁ. ga.</note>
﻿<pb n="087"/>
nanusandhānāt1 tadajñātvā bhavēdavyapadēśaḥ; kadācilliṅgānusandhānājjñānaṁ jñātvā
bhavēdva‍yapadēśa2 ityupapannam । tadāha---yatra hi jñāta iti smr̥tiḥ, sā pratyakṣānu-
mānapramāṇadvayavyāpārajā । tasmādvivēkaśūnyaṁ vacō diṅnāgasya---<quote>“smr̥tēruttarakā3laṁ
ca na hyasāvapi bhāvyatē ।”</quote> iti । kiñca, ubhayōrarthajñānayōḥ pratyakṣatvē'rthēna
jñānasya vyapadēśaḥ---ghaṭajñānam---ityādikō nōpapadyatē rūpasparśayōriva; na hi
rūpavyapadēśēna sparśaḥ pratīyatē । <q>na cārthavyapadēśamantarēṇa buddhērūpōpalambhanam</q> ।
<q>tasmānna buddhiviṣayaṁ pratyakṣam; arthaviṣayaṁ hi tat</q> । <q>ataḥ siddhamānunāni-
katvaṁ buddhēḥ phalataḥ</q> । saṁvidrūpāt kādācitkāt kādācitkasya kāraṇaṁ vinānu-
papadyamānatvāt । <quote>“kāmamēkarūpatvē”</quote> ityādi bhāṣyam । tatrēdamupapādayati---
ēkarūpatva iti kimarthamidamuktam ? ēvamartham---<q>yaścāsā4vavivēkaḥ kalapramēyayōḥ
<note>1. sandhānāt jñānaṁ jñātvā ga.</note>
<note>2. vyapadēśadvayamiti. ga.</note>
<note>3. kālē hi na hyasāvavi. ga.</note>
<note>4. yaścāyamavivēkaḥ- ka, ga.</note>
﻿<pb n="088"/>
<q>pramāṇāntarābhāvāta, sa tadviṣayō yuktaḥ</q> । ēkasaṁvitsaṁvēdyatvāt ghaṭādērghaṭādi-
saṁvidaśca parasparaṁ vivēkō na gr̥hyatē; tēna saṁvidō ghaṭādivyatiriktāyā a1pahvavō
yuktaḥ । ataḥ pramāṇāpalāpa ēva nyāyyaḥ, na2 pramēyāpalāpaḥ । anumānagamyatvāttasya
phalābhāvē'numānānupapattēḥ । ataḥ kāmamēkarūpatvē buddhērēvābhāvaḥ, na tvartha-
sya pratyakṣasyēti । <q>kiṁ punaḥ kāraṇaṁ tulyē phalāpalāpē pramāṇasyaivāpalāpaḥ</q>, na
punaḥ pramēyasya । ubhayōḥ pramāṇapramēyayōḥ phalāyattatvāt pramitinibandhanatvāt ।
<q>maivam; utpattai hyubhayōḥ phalāyattatā3, na punaḥ pramitau</q> । pramāṇapramēyayōḥ
karaṇakarmakārakayōḥ phalōtpattinibandhanā kārakatvōtpattiḥ pramitistu pramēya-
sya pratyakṣataḥ phalanirapēkṣā; pramāṇasyānumānikatvātphalāyattaiva pramitiriti ।
imamarthamajānan pr̥cchati---<q>kasyōtpattau ? jñāpakē hi phalē pramēyamēva jñēyam,
nōtpādyam</q> । phalēna jñāpakēna jñēyaṁ pratīyata ēva param, nōtpadyatē; jñānē ta4ddhi-
<note>1. apalāpaḥ. ga.</note>
<note>2. Omitted. na pramēyā-
palāpaḥ. ga.</note>
<note>3. phalāyattatvam. ka, ga.</note>
<note>4. tu viparyayō'pi yāvatpramāṇā-
yāttā. ga.</note>
﻿<pb n="089"/>
paryayō'pīti yāvat । pramāṇāyattā ca pramitiḥ, pramāṇōtpādyamēva hi phalamityutpattāvi-
tyasambaddham; utpattāvubhayōḥ tadāyattatvamityasambandhamityarthaḥ । <q>pramitau hi kriyākā1-
ratvamaṅgīkr̥tyōtpattiruktā</q> । pramityāyattā pramāṇapramēyayōḥ kārakatvōtpattirityarthaḥ ।
nāvagamyamānatāma2ṅgīkr̥tyōtpattiruktā; a3vagatirutpattiśabdēna nōktā । yadi hi
ta3thōcyēta, tadā pramēyasya tadāyattatā na syāt, phalānanumēyatvātpramēyasya ।
<q>jñānē tvavagamyamānatā4pi phalāyattaivēti yuktamuktam</q> । anumēyatvājjñānasya phalāyattā
pramitiḥ; tēna phalāpalāpē pramāṇāpalāpa5 ēvāpadyatē, nārthāpalāpaḥ । <quote>“api ca, niyata-
nimittaḥ6”</quote> ityādi bhāṣyam, tadayuktam; jñānamātravādē'pyarthayōriva jñānayōrēva
pratiniyataḥ kāryakāraṇabhāvō bhaviṣyatīti । atrōttaraṁ likhati---<q>kiñca, jñāna-
mātravādē hi jñānavāsanayōrēva janyajanakabhāvaḥ, na jñānasya jñānāntarēṇa</q> ।
<q>atastantujñānōtpādē'pi paṭajñānōtpādō nōpapadyatē; dr̥ṣṭa7śca niyatanimittastantu-
ṣvēvōpādīyamānēṣu paṭapratyayaḥ । i8tarathā atantūpādānē'pi kadācit paṭabuddhira-
vikalēndriyasya syāt । vāsanōdbōdhasyāniyatanimittatvāt । <q>tasmānna vāsanāni</q>-
<note>1. mūlē kriyākāratvamiti bhāvyam.</note>
<note>2. -tāmāśrityō. ga.</note>
<note>3. nāvagatirutpattiśabdēnōk‍tā. ga.</note>
<note>4. Omitted. api. ga.</note>
<note>5. Omitted. pramāṇāpalāpa. ka.</note>
<note>6. niyatanimittakaḥ. ga.</note>
<note>7. dr̥ṣṭaṁ ca niyatanimittatvam. ka.</note>
<note>8. itarathā tantū. . . ghaṭabuddhiḥ. ka.</note>
﻿<pb n="090"/>
<q>bandhanamēvēdaṁ jñānajālam</q> । <q>kiṁ tarhi ? arthanibandhanamiti sthitam</q> । ata upapannaṁ
bahira1rthasadbhāvādindriyārthasannikarṣasya saṁbhavāt pra2tyakṣapramāṇasya lakṣaṇamiti ।।</p>
<p>iti pratyakṣaprakaraṇam ।</p>
<p><quote>“anumānaṁ jñātasambandhasyaikadēśadarśanādēkadēśāntarē'sannikr̥ṣṭē'rthē buddhiḥ”</quote>
ityanēnānumānalakṣaṇamanuvadati vyākhyātum । <q>jñātasambandhasyētyucyatē, kasya
jñātasambandhasya</q> ? asyārthaḥ---jñātasambandhaśabdēna kasya nirdēśa iti pr̥cchati ।
nanvēkadēśasya---ityuttaram । ēkadēśasya jñātasambandhasya darśanādityarthaḥ । <q>naitadupapadyatē,
darśanōpasarjanatvādēkadēśasya</q> । jñātasambandhaśabdēna darśanaṁ pratyupasarjanībhūta ēka-
dēśō viśēṣṭuṁ na śakyatē । kutaḥ ? <q>na hyupasarjanaṁ padaṁ padāntarēṇa sambadhyatē
rājapuruṣavat</q> । yathā rājapuruṣē rājñaḥ puruṣōpasarjanībhūtasya padāntarēṇa visēṣaṇaṁ
<note>1. bahirarthasya. ga.</note>
<note>2. pratyakṣasya. ga.</note>
﻿<pb n="091"/>
na bhavati; na hi bhavati---r̥1ddhasya rājapuruṣaḥ---iti । <q>pu2ruṣasamudāyayōścā-
nupādānādēvāsambandhaḥ</q> । athōcyēta---mā bhūdēkadēśasya jñātasambandhaśabdēna
nirdēśaḥ; jñātaḥ sambandhō yēna1 puruṣēṇēti puruṣō viśēṣyatām । jñātaḥ sambandhō
yasyēti vā4 samudāya ēkadēśayōrliṅgaliṅginōrviśēṣyatām । atraivaṁ sambandhō
bhavati---jñātasambandhasya puruṣasya buddhiriti । na cā5nupāttānyapadārthatā dōṣaḥ,
buddhisambandhēnaiva bōddha‍urupasthānāt । tathā jñātasambandhasya samudāyasyaikadēśadarśanātta-
syaivaikadēśāntarē---ityatrāpi caikadēśābhyāṁ samudāyōpasthānādanupāttānyapadārtha-
tā nāsti । puruṣasamudāyau caupalakṣaṇam; ēvaṁ dēśasyāpi draṣṭavyam । tada6pi
na saṁbhavati, gamyamānasyārthasya viśēṣaṇādarśanāt । tadāhurvārtikakāramiśrāḥ---</p>
<lg><l><quote>“gamyamānasya cārthasya naiva dr̥ṣṭaṁ viśēṣaṇam ।</l>
<l>śabdāntarairvibhaktyā vā dhūmō'yaṁ jvalatītivat”</quote> ।। iti ।</l></lg>
<p>sādhitamarthamupasaṁharati---<q>tasmānna vidmaḥ kasya jñātasambandhasyēti</q> । pa1ri-
harati---<q>ucyatē---sambandhāparijñānanibandhanō'yaṁ vyāmōhaḥ । kaḥ punarasau
sambandhaḥ</q> ? <q>ayamasau sambandhaḥ---anumānamēkadēśadarśanādēkadēśāntarē'-
sannikr̥ṣṭē'rthē buddhiḥ; kasyaikadēśasya darśanāt ? jñātasambandhasyēti ।
nanvasminnapi sambandhē ēkadēśasyōpasarjanatā tadavasthaiva</q> । tataśca kathaṁ
<note>1. asya rājapuruṣaḥ. ga.</note>
<note>2. na hi puruṣasamudāyayōranupādā
nāt. ga.</note>
<note>3. yēna sa jñātasaṁbandhaḥ puruṣaḥ. ga.</note>
<note>4. vā samudāyaikadēśayōḥ. ga.</note>
<note>5. Omitted na ca. ga.</note>
<note>6. ēkadēśyapi draṣṭavyaḥ ga.
ēkadēśasyāpi. draṣṭavyam.
tadētadapi. ka.</note>
<note>7. atra pariharati. ga.</note>
<note>8. Omitted. sambandhaḥ. ga.</note>
﻿<pb n="092"/>
jñātasambandhaśabdainēkadēśō viśēṣyatē, yadi paraṁ vākyabhēda1mātramadhikam ?
atrōcyatē---pauruṣēyē vākyaṁ vākyabhēdāpattiradōṣa ityasakr̥duktam । yattūpasarjana
tvēnāsambandha iti tatrāha---<q>upasarjanamiti</q> । nēdaṁ sambandhē kāraṇam । yathōpasarjana-
miti na sambandhē kāraṇam, <q>tathā anupasarjanamityapi</q> । yēnānupasarjanatvābhāvē
sambandhō na syāt । kiṁ tarhi kāraṇamityatrāha---<q>ākāṅ‌kṣitaṁ pūraṇasamarthaṁ ca
sambandhitāmāpadyatē</q> । <q>tatra caikadēśadarśanādityuktē---kasyaikadēśasya ? ---
ityākāṅkṣā bha2vati</q> । tēna satyāmākāṅkṣāyābhākāṅkṣāpūraṇasamarthaṁ jñātasamba-
ndhapadamēkadēśaviśēṣaṇaṁ bhavati । kāraṇāntaraṁ cāha---<q>darśanasya dr̥śyapradhāna-
tvāt</q>। u3pasarjanatvamapi cātra, nāsti, darśanaṁ pratyēkadēśasya pradhānatvāt । na
ca pradhānatāpi na nirvahati । <q>tajjanyatvāccārthāntarabuddhēḥ</q> । ēkadēśādēva darśana-
saṁskr̥tādarthāntarabuddhirupajāyatē । tasmātpradhānabhūta ēkadēśaḥ padāntarēṇa saṁbadhyatē;
yataśca pūrvapadārthabhūtō'pyēkadēśaḥ pradhānam । <q>ata ēva ca---atrōttarapadārthapradhāna-
tā, atra pūrvapadārthapradhānatā---iti kvacit kva4cit sthāpitam</q> । anyathā5
sarvatra uttarapadārthapradhānataiva syāt । yasmādēvamākāṅkṣāyāṁ sambandhaḥ,
<q>tasmātprayōgasidhyarthaivēyamupasarjanasaṁjñā</q> । <quote>“prathamānirdiṣṭaṁ samāsa upasarjanam”</quote>
iti yēyamēkadēśasyōpasarjanasaṁjñā, sā pūrvanipātamātrasidhyarthāṁ <quote>“upasarjanaṁ pūrvam”</quote>
<note>1. Omitted. mātra. ga.</note>
<note>2. Omitted. bhavati. ga.</note>
<note>3. upasarjanatāpi. ga.</note>
<note>4. kiñcit. ka, ga.</note>
<note>5. anyathā . . . . . . uttara. ka.
anyathā sarvatra tatprati uttara. ga.</note>
﻿<pb n="093"/>
iti, na punarupasarjanatvēna padāntarāsambandhārthā1 । kasmādityāha---<q>arthasambandhē
hi yasmādarthākāṅkṣaiva hēturnōpasarjanatānupasarjanatā vā, kasya gurukulam ?
---ityēvamādiṣu2 upasarjanātmakasyāpi darśanāt</q> । gurukulam---ityuktē
kasya gurukulam---ityākāṅkṣāyāṁ guruviśēṣaṇairdēvadattādibhiḥ sambandhadarśanāt---
dēvadattasya---iti । ta3thācōktam---<quote>“atha śavdānuśāsanam । kēṣāṁ śabdā-
nām ? laukikānāṁ vaidikānāṁ ca”</quote> iti । <q>ucyatē---vyāpyaṁ hi dr̥ṣṭaṁ vyā-
pakaṁ gamayati</q> । <q>jñātasambandhasyēti ca4 na vyāpyē ēṣā ṣaṣṭhī; sambandhimātra-
vacanāddhi prātipadikāt ṣaṣṭhīṁ smaranti</q> । anēna jñātasambandhapadamākāṅkṣā-
yāmapi na viśēṣṭumēkadēśaṁ śaknōti---iti cōdayati । yasmāt jñātaḥ sambandhō
yasyēti ṣaṣṭhyarthē'yaṁ bahuvrīhiḥ । na ca ṣaṣṭhī vyāpya ēva---pratisambandhivyāpya ēva
tatsamba5ndhāvyabhicāriṇyēva bhavati, yēna ṣaṣṭhyarthaṁbahuvrīhibalēna pratisaṁbandhibhūtā-
gnyādisambandhāvyabhicārī dhūmādirēva jñātasambandha ucyatē । yāvatā sambandhi-
mātravacanādēva ṣaṣṭhī, pratisambandhinō'vyāpyādapi, yathā rājñaḥ puruṣaḥ---iti ।
na hi rājā puruṣāvyabhicārī; tēna jñātasambandhaśabdēna vyāpya ēvaikadēśō nōcyatē;
vyāpyastu gamakaḥ, na vyāpakō'pi; tēna lōkasiddhajñāpakābhimatavyāpyabhūtaika6-
dēśāsamarpakatvājjñātasaṁbandhaśabdō naikadēśaviśēṣaṇam । jñātasambandhasyēti vigraha-
vākyē jñātaḥ sambandhō yasyēti ṣaṣṭhī na vyāpya ēvētyarthaḥ । <q>u1cyatē---satyaṁ
saṁbandhini ṣaṣṭhī, vyāpya ēva tu sambandhī bhavatīti</q> । anēna pariharati ।
kathaṁ punarvyāpya ēva tu sambandhī bhavatīti ? ucyatē---sambandhō yasyāsti, sa
<note>1.---rthakatvādityāha. ga.</note>
<note>2. ---diṣu darśanāt. ga.</note>
<note>3. athavōk‍tam ga.</note>
<note>4. Omitted. ca. ka.</note>
<note>5. sambandhō'vyabhi- ga.</note>
<note>6. ayamaṁśas‍truṭitaḥ. ka.
ēkadēśasamarpaka. ga.</note>
<note>7. Omitted. ucyatē. ka, ga.</note>
﻿<pb n="094"/>
sambandhī; yasya ca sambandhō'sti nāsti ca, nāsau sambandhīti vyapadiśyatē;
asādhāraṇēna hi vyapadēśō bhavēditi । nanvavyāpyē'pi ṣaṣṭhī dr̥śyatē, atrāha---
<q>avyāpyē'pi hi vastuni vyāpyavivakṣāyāmēva yathā ṣaṣṭhī bhavati, tathā tatra
tatra ṣa1ṣṭhyarthaṁ vyākhyāsyāmaḥ</q> । tathā ca laukikaiḥ---mamāya---iti vya2pa-
diśyatē; asādhāraṇēna hi vyapadēśō bhavēditi ṣaṣṭhyā saṁbandhivyāpyatōcyatē ।
ayaṁ punaranyasyāpi---iti pratisambandhivyā3pyataivōcyatē । tēna ṣaṣṭhyarthē bahu-
vrīhisamāsāśrayaṇēna jñātasambandhapadēna vyāpya ēvōcyatē, na vyāpaka iti siddham ।</p>
<p>ētāvattvatra vācyam. kaḥ4 punariha sambandhō'bhimataḥ ?---iti । tatra
tāvatkēcittādātmyatadutpattī ēva sambandhāvanumānakāraṇatvēnāhuḥ । tatra tādātmyā
t---vr̥kṣō'yam, śiṁśapātvāt---iti । tadutpattērapi---agniratra, dhūmāt---iti ।
tadidamanupapannam, ēkārthasamavāyalaikṣaṇādapi sambandhādrasādrūpānumānadarśanāt ।
syānmatam---rasādrasahēturanubhīyatē; pravr̥ttasāmarthyarūpahētusahakārī ca rasahētū-
rasajanaka iti tathāvidhakāraṇānumānāt pravr̥ttasāmarthyarūpahētū5pasthānāttasya ca
kāryāvyabhicārādrasādru/?/pānumānamiti । tadidamaṅgīkr̥tapakṣarakṣaṇakṣiptacētasaḥ
kāśakuśāvalambanamityanādaraṇīyam । na hyēvaṁ lōkaḥ pratipadyatē; laukikaṁ ca
pramāṇaṁ parīkṣakaira9nusaraṇīyam । yaccēdaṁ kāraṇāt kāryānumānam, na tat svabhāva-
hētukam, bhinnatvātkāryakāraṇayōḥ । nāpi kā10ryahētōḥ, kāraṇasya kāryatvāsaṁbhavāt ।
api ta kāryaṁmapi kāraṇaṁ kathamavagamayati ? tadavyabhicārāditi cēt; tarhyanya-
<note>1. ṣaṣṭhyarthē. ka, ga.</note>
<note>2. Omitted. vyapa---bhavēditi.
ga.</note>
<note>3. vyāpakētavōcyatē. .ka</note>
<note>4. kayaṁ punariha. ga.</note>
<note>5. dhūmavattvāt. ga.</note>
<note>6. samavāyādi. ga.</note>
<note>7. Omitted. hētūpa. ga.</note>
<note>8. laukikāḥ pratipadyantē. ga.</note>
<note>9. parīkṣakērapyanu ga.</note>
<note>10. Omitted kāryaṁ. ga.</note>
﻿<pb n="095"/>
syāpi yadyavyabhicāraḥ syāt, kō gamakatvamapahērat ? na cānyasyāpyavya1bhicārō
na śakyatē'vagantumityupariṣṭādvakṣyāmaḥ । na ca tādātmyē gamyagamakatā ghaṭatē, ēkasya
sakr̥jjñātatvājñātatvāyōgāt । udāharaṇamapi kalpanānirāsādva‍r̥kṣatvaśiṁśapātvayōrbhē-
dvādanupapannam । ētēna yē'pi sa2mavāyasaṁyōgaikārthasamavāyakāryakāraṇabhāvavirō-
dhāravyān pañcasambandhānanumānāṅgamāhuḥ, tē'pi pa3rākr̥tāḥ, kr̥ttikōdayādrōhiṇyāḥ
satyanumānē pañcānāmasaṁbhavāt । yatpunarniyamāparaparyāyāṁ vyāptimēva sambandhāntarabhū-
tāmanumānakāraṇaṁ manyantē, tadapi na sundaram; na hi svasvāmibhāvādivyatiriktō
vyāptirnāmāparaḥ sambandhō'sti; kintu sambandha ēva kāryakāraṇabhāvādiḥ kasyacit
vyāpakaḥ kasyacittu nēti viśēṣaḥ । tatra yasya sambandhēna vyāpyatā,---
yathā dhūmaraya---tasya gamakatā; dhūmō hi vahnikāryatayā vahnisaṁyōgitayā vyā4ptaḥ,
agnistu na sarvadā dhūmasambandhīti sambandhāvyāptō na gamakaḥ । tēna kāryakāraṇabhāvā-
daya ēva sambandhā ihānumānāṅgatvēnābhimatāḥ । nanu kathaṁ vyāpyatā dhūmādēravasī-
yatē ? na tāvatpratyakṣasya tatra sāmarthyam, tasya vartamānakālā kalitasannihitadē-
śāvasthitārthamātraviṣayatvāt; avyabhicārō hi vyāptiḥ; avyabhicāraśca sakala-
dēśakā5lavyāpitvē sati iti । na cānumānamatra pramāṇam, svayamasiddhatvāt । na6
śābdam, kāryaikaviṣayatvāt । nōpamānam, sādr̥śyamātraviṣayatvāt । arthāpattistu
siddhāvyabhicārōpajīvinī iti nātra kramatē । yadapi kō'pi paripakvapadapaktrimayā
bhāṣayā bhāṣatē---mānasamidamēvaṁvidhaṁ pratyakṣamudīyatē---iti, tadapi na nirā-
sādaramarhati; yataḥ sarvatra manasō bahirarthēṣu sahakārinirapēkṣasya na pravr̥ttiḥ ।
sahakāriviśēṣāpēkṣāyāṁ ca tasyaivāsādhāraṇatvāttēnaiva vyapadēśāt na pramāṇānta-
rāpattiḥ । asādhāraṇakāraṇānupravēśanibandhanaṁ hi pramāṇāntaratvam; anyathā sarvatra
manasō vyāpārānmānasamēkaṁ pratyakṣaṁ syāt । atra pramāṇamālāparimalavimalamatayaḥ
pratīkāramārabhantē---yadvastu yēna pramāṇēna sambandhaviśiṣṭaṁ gr̥hyatē---yathā pratyakṣēṇa
dhūmō'gnisambandhaviśiṣṭaḥ---tasya tēnaiva pramāṇēna sambandhē vyāpyatāpi gamyatē ।
<note>1. Omitted. api. ga.</note>
<note>2. Omitted. samavāya ga.</note>
<note>3. nirākr̥tāḥ. ga.</note>
<note>4. vyāpyaḥ. ga.</note>
<note>5. Omitted kāla. ga.</note>
<note>6. nāpi. ga.</note>
﻿<pb n="096"/>
tathā hi svasaṁvēdanaṁ tāvadidaṁ bhabān bhāvayatu---dhūmō'yamagnisambaddhaḥ iti । kimatra
dēśakālābhyāṁ dhūma ēva kēvalamā1kalitaḥ prathatē, atha sambandhitāpi tasya
dēśakālavyavacchinnā pra2thata iti । tatra vayaṁ tāvadidaṁtayā sannihitavartamānā3tmi-
kayā liṅginō dharmibhūtō dhūmō'vabhāti iti paśyāmaḥ, na ca dharmabhūtō'gni-
sambandhō'pi paraviśēṣaṇabhāvōpakṣīṇasvabhāvaḥ । tatra dhūmasattaiva kēvalaṁ kālāntara-
dēśāntarapravr̥ttayē pramāṇāntaramapēkṣatē; agnisambandhastu dhūmamātrānusambandhī
siddha ēva । a4ta ēva pratītē'pi viṣayē pramāṇāntaratvē yatnaḥ kariṣyatē ।
nanvēvaṁ tarhi vahnirapi dhūmasaṁbandhī liṅgaṁ syāt । na syāt, ētadasaṁbandhō'pi
tasyāstīti । dhūmasya na5 bhaviṣyatīti kimatra pramāṇam ? ataḥ saṁdigdha6
vyāptikō dhūmō'pi syāt । tatra ta ēva pramāṇavicārapāradr̥śvānō viśēṣama-
bhidadhati---yadvidhē hi yasya darśanam, tathābhūta ēva tadāśaṅkāvatarati; yasya
ca kutaścidupādhēḥ sambandhaḥ yathārdrēndhanasambandhādagnyādēḥ dhūmēna, tasya tadupā-
dhivigamādasambandhō'pi । na ca dhūmasyāgnisambandha aupādhika । kathamayaṁ vibhāgō
vivēcanīya iti cēt, a7nvayavyatirēkābhyām । yasya hi yatrōpādhitvaṁ saṁbhāvyatē,
tadvigamē'pi cēdupalabhyatē, jñāyatē---nāyaṁ tadupādhika iti । ētaccāsakr̥ddarśana-
prabhāvādityuktam---<quote>“avyabhicārastvasakr̥ddarśanagamyaḥ”</quote> iti । tadiyaṁ digupadarśitā ।
atra ca jñātasambandhaśabdēnāsādhāraṇasādhāraṇaviruddhahētavō vyudastāḥ । atrā-
sādhāraṇaḥ---gandhavattvānnityā pr̥thivī---iti । asya hi bhūmātravartitvā-
ttasyāśca siṣādhayiṣitanityatākhyadharmatvā8siddhau ca saṁbandhinā saha sambandhāvadhā-
raṇānupapattērna jñātasambandhatvam । sādhāraṇastu---nityaḥ śabdaḥ pramēyatvāditi ।
asya pramēyatvalakṣaṇasya dharmasya nityatayā saha sambandhō'sti, vyāptistu nāsti;
tēna jñātaḥ sambandhō yasyēti ṣaṣṭhyarthābhāvānna jñātasambandhatvam । viruddhaḥ punaḥ---
<note>1. vyavacchinnaḥ pratīyatē. ga.</note>
<note>2. pratīyatē. ga.</note>
<note>3. ---tmikatayā. ka.</note>
<note>4. tata ēva. ga.</note>
<note>5. dhūmasya ca bhaviṣya-ga.</note>
<note>6. sambandhanyāptikō dhūmō'pi
syāt ga.</note>
<note>7. tadanvayavyatirēkābhyāṁ tu. ga.</note>
<note>8. -dasiddhēna ca. ga.</note>
﻿<pb n="097"/>
ghaṭō nityaḥ kr̥takatvāt iti । asya saṁbandha ēva nāsti ityajñātasambandhatā ।
ēkadēśadarśanāditi apakṣadharmasya hētutvaṁ nirastam, yathā pratyakṣaṁ karma rūpavattvāditi;
na hi karmaṇō rūpaṁ dharmaḥ । kasya tarhi ? dravyasya । tathā asiddhasya hētutvaṁ
darśanagrahaṇēna nirastam । tadēvaṁ sa1mbandhavyāptipakṣadharmatvē hētu2rūpē niścitē anu-
mānāṅgamiti sthitiḥ ।</p>
<p>tattu dvividhamityanēna bhāṣyaṁ paṭitamākṣipati---<q>kimidaṁ dvaividhyam ?
lakṣaṇadvaividhyaṁ tāvannāsti, <quote>“ēkadēśadarśanāt”</quote>---ityēkatvāllakṣaṇasya</q> ।
ēkadēśadarśanādityēkaṁ lakṣaṇaṁ jñātasambandhasyēti viśēṣaṇam; ta3ccōbhayōrapyēkam ।
<q>atha pramēyadvaividhyamaṅgīkr̥tyaitad‍dvaiṁvidhyamucyatē</q> । pramēyadvaividhyaṁ ca darśayati---
<q>ēkatra viśēṣādviśēṣō'vagamyatē</q>; dhūmākr̥tikāddhamāt agnyākr̥tyupalakṣaṇēna jñā-
tāgnisambandhavyāptēragnyākr̥tikō viśēṣō'vagamyatē, anyatra sāmānyāddēśāntaraprā4pti-
mātrādādityē taddhētumātramanumīyata iti hētumad‍dvayabhēdāt hētōrapi dvaividhyam, viśēṣa-
sāmānyātmakatvāt । atrāha---<q>kiṁ punaranayōrbhēdakathanēna prayōjanam</q> ? na kiñci-
dityarthaḥ । <q>lakṣaṇābhidhānēna cāvyābhicāritōktā bhavati</q> । tadarthaścāyam avyabhi-
cāritvārthaḥ, prayāsaḥ lakṣaṇātmakaḥ । <q>hētuhētumatōrdvaividhyaṁ bhavatu vā mā vā</q> ।</p>
<p>atra kēcinnītijñaṁmanyā anavadhr̥tasvalakṣaṇam ajñātapratyātmakaviśēṣaṁ
<note>1. sambandhē. ga.</note>
<note>2. hētō rūpē. ga.</note>
<note>3. taccānayōḥ ga.</note>
<note>4. prāptirgātimātrāt. ga.</note>
﻿<pb n="098"/>
saṁbandhitvēnādr̥ṣṭaṁ naiva kiñcidanumānēna, sāmānyataḥ sāmānyarūpēṇa, gr̥hyata iti
manyantē; <q>tadbhramāpanuttayē idamuktam</q>---tattu <q>dvividhamiti</q> । vipratipattinirāsārthamukta-
mityarthaḥ । nanu sa viṣayō nāstyēvaivaṁvidha ityatrāha---<q>a1dr̥ṣṭasvalakṣaṇaviṣayamanumāna-
masti kriyādiṣu</q> । kriyāyāṁ śaktau ca । cōdyābhiprāyamidānīmāha---kathaṁ puja-
punaradr̥ṣṭasvala2lakṣaṇayōḥ saṁbandhigrahaṇam ? vinā3 saṁbandhibōdhātsambandhānupapattēḥ ।
<q>utpattimataḥ phalasya darśanāt ityupapāditamasyābhiḥ śūnyavādē</q> । asyārthaḥ---
tantusaṁyōgē sati paṭāvayavī dr̥śyatē; atrōtpattimatastantusaṁyōgāt pratyakṣasya phala-
syāvayavilakṣaṇasya4 darśanādadr̥ṣṭasvalakṣaṇayōrapi sambandhadarśanaṁ bhavati । ētacca
śūnyavādē pramāṇaphalayōrbhēdaṁ laukikāḥ pratipadyanta ityatra pradarśitamasmābhiḥ ।
ētadanēnābhihitam---yadyatphalabhūtaṁ tattadutpattimatō'nantaramiti sāmānya5tastantvā-
disaṁyōgādiva avayavīti saṁbandhadarśanē sati dēśāntaraprāptiṁ kādācitkīṁ phala-
bhūtāmavadhāryōtpattimatprāgbhāvi kiñcidanumīyatē । tatraca lōkasya karmaśabdaprayōgaḥ ।
na ta dravyamēvōtpattimaditi śakyāvagamam, tasya pratyabhijñayā sthāyitvēnāvadhr̥tatvāt ।
na ca dr̥ṣṭaviruddhamanumānamavirōdhini saṁbha6vati yuktam । tasmādda‍vyātirēki
karmānumīyatē ।</p>
<p>atrāparaḥ parōtkarṣavya7līkakaluṣitāntaḥkaraṇaḥ karmaṇaḥ pratyakṣatāmākāṅkṣa8-
nnēvamāha---nanu nānumēyaṁ karma; kiṁntu rūpidravyasamavētacākṣuṣamēva, gacchatyayam---
<note>1. sō'tra svalakṣaṇa. ga.
atra truṭitaḥ. ka.</note>
<note>2. svalakṣaṇayōḥ sambandhagrahaṇam.
ka.</note>
<note>3. vināpi. ga.</note>
<note>4. svādarśanāt. ga.</note>
<note>5. sāmānyam, ataḥ. ga.</note>
<note>6. saṁbhavatīti. ga.</note>
<note>7. vyālōka. ka., ga.
idaṁ bhāvanāvivēkasthamanūdyamānam.</note>
<note>8. ākāṅkṣatē, tāmāha. ga.</note>
﻿<pb n="099"/>
iti pratītērindriyavyāpārāyattatvāt । tathā ca tantrā1ntarē'pi sūtram---<quote>“saṁkhyāḥ
parimāṇāni pr̥thaktvaṁ saṁyōgavibhāgau paratvāparatvē karma ca rūpidravyasa2mavāyāccākṣuṣā-
ṇi”</quote> iti । atha saṁyōgavibhāgānumita3kriyāviṣayō'yaṁ pratyaya iti; tadanupapannam;
ākāśasyātīndriyatvāttēna saha saṁyōgasya vāyuvanaspatisaṁyōgavadapratyakṣatvālliṅgā-
bhāvāt pata4tsu patatriṣu---patati---iti buddhirna syāt । athōcyēta---vihāyasi
vitataistaraṇikiraṇaiḥ saha saṁyōgavibhāgau pratyakṣau liṅgamiti; tanna; sāndra-
tarāndhakārē'tiniśīthē jhaṭiti taḍiti sphurantyām---calati---iti pratītēḥ ।
api ca saṁyōgavibhāgau gamyē gantari ca staḥ; tābhyāṁ cētkarmānu-
mēyam, gantarīva tadba‍uddhirgamyē'pi syāt । kiñca kāryavirōdhi karma । tataśca saṁyō-
gāduparatē karmaṇi vartamānāvabhāsō na syāt । kiñca na saṁyōgavibhāgau karmā-
numāpayitumīśātē, tasyāpi kādācitkatvēna hētvantarāpēkṣatvāttaddhētvabhimatādēva
tayārupapattaḥ ।</p>
<p>tadēta5dvidhuradōṣavilāsamātram । anumitakriyānimittaḥ---calati---iti
pratyayaḥ । vidyuti tu mēghāvayavasaṁyōgavibhāgaliṅgānumitā calanakriyēti nānu-
papattiḥ । na ca gamyē kriyānumānam, gantr̥samavētayaiva kriyayā saṁyōgavibhāga-
yōrupapattēḥ । na cēdaṁ viparītamāpādayituṁ śakyatē---gamyakriya6yaiva gantari phalaṁ
prastutamiti, uttaradēśasaṁyōgasya kriyāntarānumāpattēḥ । dēvadattagatā tu kriyā pūrvadēśēna
vibhāgamuttaradēśēna saṁyōgaṁ cārabhata ityubhayamupapannam । na ca calati---iti
vartamānāvabōdha ēkakriyākṣaṇābhiprāyēṇa, kṣaṇasya paurvāparyābhāvāt । tasmātkriyākṣa-
ṇānāṁ santānanimitta ēvāyaṁ---calati---iti vartamā7nāvasāyaḥ । tēna kṣaṇāntarē
naṣṭē'pi kṣaṇāntarē'nāgatē'pi prārabdhāparisamāptatvādēkaphalāvacchinnasya kriyā-
santānasya vartamānatā nānupapannā । saṁbhavati ca phalōddēśēnōttarakṣaṇaparāmarśādēṣā
pratītiḥ । taduktam---</p>
<note>1. tantrāntarē ca. ga.</note> 
<note>2. dravyē ca samavāyāt. ga.</note>
<note>3. anumitikriyā. ga.</note>
<note>4. vāt ....... triṣu ka.</note>
<note>5. badhira. ka, ga. vidhuram matyavasādaḥ । <quote>“vidhuraṁ kimataḥ param”</quote> iti. kirātā-
rjunīyam 2---7.</note>
<note>6. kriyaiva. ga.</note>
<note>7. mānatāvasāyaḥ. ga.</note>
﻿<pb n="100"/>
<lg><l><quote>“yadā tvādyaparispanda1prabhr̥tyā phalalābhataḥ ।</l>
<l>kriyā pūrvāparībhūtā lakṣyatē vartatē tadā”</quote> ।। iti ।</l></lg>
<p>na ca karmahōtērēva saṁyōgavibhāgōdayaḥ । tathā hi---ātmaśarīrasaṁyōgā-
dātmāśritaprayatnānugr̥hītātpādahastādiṣu karmēṣyatē । taduktam---<quote>“ātmaśarīra-
saṁyōgaprayatnābhyāṁ hastē karma”</quote>---iti । saṁyōgaśca saṁyōginyēva kārya-
mārabhatē yathāvayavinabhavayavasaṁyōgaḥ । saṁyōgavibhāgau ca na kēvalamāśraya-
samavētau, anāśrayē'pi dēśē samavāyāt । tēnātmasaṁyōgātiriktamaparaṁ karmānumīyatē । na
ca tatrāyaṁ niyamō dr̥ṣṭaḥ---svāśraya ēva phalamārabhatē---iti, tasyāpūrvatvāt; tēnānumēya-
tvē'pi na kaściddōṣaḥ । pratyakṣatvaṁ tu pratītiviruddham; na hi saṁyōgavibhāgātiriktaṁ
nipuṇamapi nirūpayadbhiraparaṁ vastūpalabhyatē । taduktam---<quote>“na hi tē pratyakṣē”</quote>
iti । kimarthaṁ tarhi---<quote>“dēvadattasya gatipūrvikāṁ dēśāntaraprāptimupalabhyādityē'pi
gatismaraṇam”</quote> ityuktam ? dēvadattē'pyanumēyatvāt । ucyatē---dēvadattē
tāvadātmasaṁyōgātirēkiṇyanu2mitē tatsāmānyādādityē'pi gatirēvānumīyatē, dēvadattē
dēśāntaraprāptēstatkāraṇatvēna niścitatvāt । ētaduktaṁ bhavati---sarvatra cētanē
vācētanē vā gatirēva dēśāntaraprāptau nimittamiti । <q>ataḥ sāmānyamātraparyavasāyya6-
pyanumānamasti</q> । <q>darśitaṁ ca dēvadattasya gatipūrvikāmiti</q> ।</p>
<p>idānīṁ lakṣaṇābhidhānaprayōjanaṁ pr̥cchati---<q>kaḥ pu4naranumānē vyabhi-
cāraḥ yathā pratyakṣē śuktikārajatādiṣu ? </q> vyabhicāranirākaraṇārthaṁ hi
<note>1. parispandāt. ka.</note>
<note>2. anumīyatē. ga.</note>
<note>3. Omitted. api. ga.</note>
<note>4. kaḥ prayōjanaḥ punaḥ. ka</note>
﻿<pb n="101"/>
lakṣaṇamucyatē । apramāṇē hi pramāṇābhimānō vyabhicāraḥ; na cāsāvanu-
mānē'sti । nanvidānīprēva dvividhaśabdēnōktam---sāmānyatō dr̥ṣṭamanumānaṁ
nāsti---iti vipratipattinirākaraṇāya dvaividhyamuktamiti । atra puna-
rākṣēpābhiprāyamāha---<q>nanvanānumānikē hyānumānikatvaṁ nirasanīyam, na
punaranumānasyōddhārō va1ktavyaḥ</q> । kārts‍nyēnōddhāṭanamuddhāraśabdēnōcyatē ।
<q>kaścātra viśēṣa iti</q> । pramāṇaviṣayaṁ hyajñānaṁ nirasanīyam; idamapi cā-
jñānaṁ yadānumānikamanānumānikamucyatē tadāha---yē'pi hyānumānikaṁ kriyādi-
jñānamanānumānikamicchanti tē'pi hyanumānaṁ vyabhicārayantyēva lōkaprasiddhādanumāna-
rūpādanumānaṁ vyabhicārayantyēva । tasmāttadapi nirākāryam । <q>tasmādatrāpi vyabhi-
cāranivr̥ttirēva lakṣaṇābhidhānasya prayōjanam</q> । kiñca, pramēyē'pi saṅkarō'sti
avivēkō'sti; sō'pi lakṣaṇēna nivartyatē । <q>na mahānasādiṣu dr̥ṣṭō dhūmaḥ parvatastha-
mag‍niṁ pratipādayituṁ kṣama iti kēcit</q> । anyasya sambandhē gr̥hītē anyasyāga-
<note>1. vācyaḥ. ga. vaktavyaḥ । atra punarākṣēpābhiprāyamāha. ka.</note>
﻿<pb n="102"/>
makatvāt । <q>viśēṣā ēvāvagamyanta ityaparē</q> । sāmānyatō dr̥ṣṭasya sambandha-
grahaṇābhāvēnānupapattēḥ । <q>smr̥timātramityanyē</q> । sambandhi1vyāptigraṇēna gr̥hītatvāt ।
yasmādēvaṁ saṅkarō'sti, tasmāt jñātasambandhasyaikadēśasyētyēkadēśaṁ viśinaṣṭi;
ēkadēśāntarē'sannikr̥ṣṭa iti ēkadēśāntaraṁ2 viśinaṣṭi । kimanēna viśēṣaṇēna
nirākr̥tam ? smaraṇaṁ tāvadasannikr̥ṣṭa iti nirastam, asannikr̥ṣṭatayā hyē-
kadēśāntaraṁ pratīyatē । <q>apratipattirapi nirastaiva, buddha‍yutpādavacanāt</q> । buddhiśabdēna
lakṣaṇagatēna । na cājñātasambandhasya gamakatvam sāmānyēnōpalakṣitānāṁ sambandha-
jñānāt । <q>sambandhāvagamāditi viśēṣāvagatirapi nirastaiva</q> । sambandhagrahaṇasya
sāmānyatō viśēṣataśca sambhavāt viśēṣāvagatirēvānumānēnēti nirastam । <q>atrāha---na3nu
na buddha‍yutpādamātrāt pramāṇatā śakyatē vak‍tum</q> । śuktikārajatādiṣu smr̥tirūpāsu
vyabhicārāt । atha mā bhūtsmr̥tiriti sambandhajñānāpahnavaḥ kriyatē, tatrāha---
<q>asambandhasya tu darśanaṁ sambandhāvaga4mābhidhānādēva nirastam</q> । sambandhāvagamē ca
pratisambandhitayā pūrvānubhavō'gnyādīnāṁ durnivāraḥ । <q>ahō anubhavā5vivēkinō
mahān pramādaḥ</q> । yasmādēvamucyatē । kiṁ pūrvānubhūtasyānubhavō na saṁbhavati ? yadā hi
<note>1. sambandhē vyāpti. ga.</note>
<note>2. Omitted.viśinaṣṭi. ga.</note>
<note>3. Omitted. nanu. ga.</note>
<note>4. Omitted. avagama. ga.</note>
<note>5. mūlē ka. ga. yōśca <quote>“nayā-
vivēkinaḥ”</quote>.</note>
﻿<pb n="103"/>
yatpūrvānubhūtam, tatra ca yadi punaranubhavō na saṁbhavēt, tadā smāraṇamēvēdaṁ bhavēt;
asti tu dhārāvāhikādiṣvanu bhūtiḥ । <q>anubhūtiśca naḥ pramāṇam</q> । dhārāvāhika-
vijñānāntaravat । nanvatra sambandhasmaraṇē sambandhitayāg‍niḥ smaryata ēva । tatrāha
---<q>anyā ca smr̥tiḥ anyō'nubhavaḥ</q> । tadēvāha---<q>satyam, sambandhasya
darśanāditi smr̥tiḥ</q> । dhūmē'g‍nisambandhitayā । sambandhyantarē tvagnyākhyē'nubhava ēva
saḥ-ityapratītēḥ । yataśca pūrvānubhūtē'pyanubhavō bhavati । <q>ataścā1sannaṁ punaḥ punardr̥śya-
mānam---dr̥śyata ēva---iti laukikā vyapadiśanti, na-smaryatē---iti ।
ataḥ siddhamanumānādiṣu pramāṇatvamanubhūtēḥ</q>। ētēna yē kālātirēkēṇa prāmāṇyaṁ
dhārāvāhikēṣvāhustē nirākr̥tāḥ, kṣaṇabhēdasyāvēdyatvāt । yē hi tatra tadādyadarśanamēva
pramāṇamiti bauddhā āhuḥ, tē'pi sarvēṣāṁ tulyatvēna nirākr̥tāḥ । kimidaṁ
tarhyasannikr̥ṣṭatvāditi ? smaraṇābhimānaśūnyatvādityarthaḥ । asānnikr̥ṣṭatvēna gr̥hyatē,
tēna smaraṇābhimānō nāsti । <q>sannikr̥ṣṭāvamarśanē2 hi smaraṇamēvēti manyantē</q> ।
na cātra sannikr̥ṣṭāvamarśō'sti3 । tasmānnēdaṁ smaraṇam ।</p>
<note>1. asaṁśayam. ka, ga.</note>
<note>2. anusandhānāt. ga.</note>
<note>3. astīti. ga.</note>
﻿<pb n="104"/>
<p><q>nanu ca smr̥tipramōṣatulyataivaṁ prāpnōti</q> । gr̥hītaviṣayatvāt, gr̥hītatvānanu-
sandhānācca । <q>na, karaṇāntarasya vidyamānatvālliṅgādēḥ</q> । ayamāśayaḥ---pūrvānubhavō-
pajīvi vijñānaṁ smaraṇam; tacca tadupajīvitvaṁ pratibhāsatō vā, sa ghaṭaḥ---ityādau
anubhūtatvasya vidyamānatvāt; kāryatō vā, rajatādipratītēranyathābhāvāt । anu-
mānasya liṅgādyēva kāraṇamastīti pūrvānubhavōpajīvitvaṁ nāsti । ataḥ pramāṇāntaramēvē-
dam, na smaraṇam; tadāha-<q>na hyatra pūrvānubhūtirēva kāraṇam</q> । yathā rajatādipratītēḥ ।
na1nu rajatādipratītēḥ kathaṁ smr̥titvam, grahaṇabuddhēḥ ityatrāha-<q>tatra hi pramōṣaḥ</q> ।
smarāmi---ityaṁśasya khaṇḍanam, smr̥tiviparyayē grahaṇābhimānē hētuḥ । nanvatrāpi pramōṣa-
nibandhanaḥ pramāṇābhimānaḥ kiṁ na bhavati ityatrāha---<q>iha tu liṅgādi pratyutpannaṁ kāraṇa-
mastīti</q> । kāryānyathānupapattyā hi smr̥tirūpatā pratītyanārūḍhāpi kalpyatē; iha tu
kāraṇāntaramastīti । <q>siddhaṁ prāmāṇyamiti</q> । anēnōpasaṁhāraḥ । yasmādēvaṁ vyabhi-
cārasambhavō'numānē, <q>tasmādatrāpi yatpramāṇam, na tadva‍yabhicaratīti vaktavyam;
uktaṁ ca</q>, bhāṣyakārēṇa । <q>idamupamānādiṣvapi yōjyam</q> । tatrāpi svarūpaviprati-
pattirēva vyabhicāraḥ । lakṣaṇābhidhānēna cāvyabhicāra uktaḥ ।।</p>
<p>ityanumānaprakaraṇam ।</p>
<note>1. nanu pratītēḥ. ga.</note>
﻿<pb n="105"/>
<p><q><quote>“śāstraṁ śabdavijñānādasannikr̥ṣṭē'rthē vijñānam”</quote></q> । kimidaṁ śabdavi-
jñānāditi ?</q> kiṁ śabdādvijñānamarthaviṣayaṁ śabdavijñānamabhimatam, uta śa1bdē vijñānaṁ
śabdavijñānam ? <q>yadi tāvacchabdē vijñānaṁ śabdavijñānaṁ śabdālambanamityarthaḥ</q> । tatrā-
nantarapakṣē dōṣamāha---<q>tadayuktam, na tasmācchāsanamavagamyatē</q> । prēraṇaṁ ca śāsa-
nam; yata śca śāsanamavagamyatē, tacchās‍tram; śāsanācchās‍tramiti laukikavyu-
tpattēḥ । na ca śabdālambanādvijñānācchāsanāvagatiḥ; kintu kāryāvagatiḥ; kāryā-
vagamāddhi prēraṇāvagamaḥ । tasmācchabdālambanādvijñānāda2rthē vijñānaṁ śāstramiti
lakṣaṇamayuktam । atha śabdādyadarthē vijñānamutpadyatē, tacchabdavijñānam kāryavijñānam;
tasmādasannikr̥ṣṭē'rthē prēra3ṇē yadvijñānaṁ tacchās‍tramiti । satyamēvamupapadyatē lakṣaṇam; kintu
viśēṣāvagatau kāraṇaṁ vaktavyam, vyutpattiviśēṣāvagamē pañcamīsamāsaparigrahē kāraṇaṁ
vācyam; saptamīsamāsasyāpi sambhavāt । atra pariharati---<q>u4ktaṁ ca śāstramiti</q> । uktaṁ
ca viśēṣāvagatau kāraṇaṁ śāstramiti; lakṣyānurūpaṁ hi lakṣaṇavarṇanam । iha ca5
śāstraṁ lakṣyatē, tēna6 tadanurūpaṁ lakṣaṇaṁ vaktavyam । bhavatvēvam, tathāpi kimityāha
<note>1. Omitted. śabdē vijñānam. ga.</note>
<note>2. arthavijñānamiti. ga.</note>
<note>3. prēraṇāyām. ga.</note>
<note>4. taduktaṁ ca. ga.</note>
<note>5. tu. ga.</note>
<note>6. tadētadanurūpaṁ lakṣyam. ga.</note>
﻿<pb n="106"/>
---śāstraṁ hi śāsanāt</q> । taccārthaviṣaya ēva vijñānē śa1bdavijñānaśabdē pañcamī-
samāsāśrayaṇēna gr̥hyamāṇē upapadyatē, na śabdasvarūpaviṣayē । tasmāt pañcamīsamāsō'-
yamiti niścīyatē । dvitīyē'pi pakṣē saptamīsamāsē'pi kāryajñānēna2 vyavadhānēnāpi
śabdālambanajñānasya prēraṇājñānanimittatayā lakṣaṇasyōpapattēḥ siddhaṁ śāstralakṣaṇam;
śāstragrahaṇāllakṣyānurūpēṇa pāramparyēṇa nimittatvamāśrayaṇīyamiti yāvat ।</p>
<q>nanu ca śabdābhāsamapi dr̥ṣṭam---<quote>“ēṣa vandhyāsutō yāti”</quote> ityēvamādi;
tadapi śabdādēvāvagamyatē</q> । anēnāti3vyāptatayā lakṣaṇadōṣamāha, śabdābhāsē'pi
lakṣaṇasya vidyamānatvāt; tadapi hi śabdavijñānādēvārthavijñānam । kuta ityāha---
na hi bāṣpāditulyaṁ yathā anumānābhāsē li4ṅgābhāsaṁ kiñcit kāraṇamatrōpalabhāmahē ।
tatrāpi śabdatēdbhāvabhāvitvācchabda ēva kāraṇam । atra samādhiḥ---
<q>parihr̥tamētat <quote>“taccēt pratyayitāt”</quote> iti</q> । a6yamarthaḥ---pauruṣēyaṁ vākyaṁ liṅgabhūtaṁ
pramāṇāntarōpasthāpanamukhēnārthaṁ pratipā7dayati; tataśca liṅgābhāsōtthamētaditi
<quote>“taccētpratyayitāt”</quote> iti bhāṣyē vyākhyātam । <q>lakṣaṇābhidhānēna cāyamēva vyabhicā-
rō nirastaḥ</q> । pauruṣēyavākyasamu8tthamapi jñānaṁ śābdamiti yē manyantē, tē'pi nirastāḥ;
taddha‍yanumānamityuktam ।।</p>
<p>iti śās‍traprakaraṇam ।</p>
<note>1. Omitted. śabda. ka.</note>
<note>2. jñānēnāvyavadhānēnāpi. ga.</note>
<note>3. ativyāptilakṣaṇa-ga.</note>
<note>4. bhāsaḥ kiñcitkāraṇāntara-ga.</note>
<note>5. śabdatattvabhāvābhāvitvāt. ga.</note>
<note>6. asyārthaḥ. ga.</note>
<note>7. pādanāya tattalliṅgā-ga.</note>
<note>8. samutthānamapi. ga.</note>
﻿<pb n="107"/>
<p><q>upamānamapi sādr̥śyamasannikr̥ṣṭē'rthē buddhimutpādayati; yathā gavaya-
darśanaṁ gōsmaraṇasyēti</q> । atra vadanti---sādr̥śyaṁ nāma na kiñcidasti
dravyaguṇakarmasāmānyasamavāyaviśēṣātiriktaṁ tadantarbhūtaṁ vā, tēṣāṁ saṁgrahē'paṭhitatvāt
---iti padārthavidaḥ । atrōcyatē---<q>sādr̥śyamiti hi sā1dr̥śyam</q> । asyārthaḥ---
<quote>‘sādr̥śyam’</quote> iti yatra jñānam, tat sādr̥śyam । asti cēdaṁ jñānam; tannibandhanā
ca2 viṣayavyavasthā । tēna jñānabalēna guṇādivyatiriktaṁ tadantarnivōśi vā3 sādr̥śyama-
bhyupagamanīyam । gōsmaraṇasyēti bhāpyamayuktam, na hi smaraṇasya buddhirutpadyatē;
tatrāha-<q>gōsmaraṇasyēti, anubhūtagōḥ puruṣasyētyarthaḥ</q> । gōsmaraṇasyēti gavi smaraṇaṁ
yasyēti bahuvrīhirvā; gā4 smaratīti vā; kartari nandyādibhyō lyusmaraṇāt; gō:
smaraṇō gōsmaraṇa iti ṣaṣṭhīsamāsaḥ । kiṁ punaratrānumānādviśiṣyatē ? atrāpi hi
sādr̥śyaṁ jñātasambandhamēva gavayē dr̥ṣṭaṁ gavi jñānamutpādayati; gōsādr̥śyaṁ hi gavayavarti
gōvartinā gavayasādr̥śyēna jñātasāhacaryasambandhaḥ । ayamēva viśēṣō dhūmādibhiḥ
ya5dbhinnadharmidharmabhūtau gamyagamakau; anumānē hi dhūmādirhi yatra dr̥ṣṭa, tatna jñānamutpā-
dayati; ētacca <quote>“ēkadēśāntarē”</quote> ityatrāntaraśabdēnōktam, sādr̥śyaṁ tvanyatra ।
<note>1. sādr̥śyamiti kiṁ sādr̥śyam. ga.</note>
<note>2. Omitted. ca. ga.</note>
<note>3. Omitted. vā. ga.</note>
<note>4. gāḥ smaratīti. ga.</note>
<note>5. bhinnadharmē dharmibhūtō gamyagamakaḥ । anumānaṁ hi. ga.</note>
﻿<pb n="108"/>
<q>nanu ca jñātasambandhitā tulyā</q> । sādr̥śyasya dhūmādēś‍ca । sā cātrānu1mānē'pi
lakṣaṇam । <q>tatra vānyatra vēti kvēdamupayujyatē ? bāḍhamupayujyatē; ē2kadēśadarśanā-
diti hi tatra lakṣaṇam</q> । ēkadēśasya pradhānatvāt । <q>jñātasambandhasyētyēka
dēśaviśēṣaṇam</q> । upasaṁharati---atō gavayasthaṁ sādr̥śyaṁ gōrēkadēśabhūtaṁ na bhavati ।
kiṁbhūtasya gōḥ ? sadr̥śāvagatēḥ ‘sadr̥śaḥ’ ityavagatiḥ yatrētyarthaḥ; pakṣībhūtasya
jijñāsitadha3rmiṇa iti yāvat । <q>kiñca, asakr̥ddr̥ṣṭasambandhō hyanumānasya hētuḥ</q> ।
nirupādhikatvēna sambandhini gr̥hītē hētutā; nirupādhikatvaṁ cānēkadarśanagamya-
mityuktam । sā4dr̥śyaṁ tu na jñātasambandham, prathamadarśanē'pi vijñānōtpattēḥ । tathā
asakr̥ddarśanākāṅkṣāpi nāsti, sakr̥ddarśanē'pi gamakatvāt । <q>asajātīyavyāvr̥tti-
savyapēkṣaśca</q> । asajātīyēbhyō'nagnibhyō yā dhūmasya vyāvr̥ttiḥ tadapēkṣaśca । tadāha
vārtikakāraḥ---</p>
<lg><l><quote>“yāvaccāvyatirēkitvaṁ śatāṁśēnāpi śaṅkyatē ।</l>
<l>vipakṣasya kutastāvaddhētōrgamakatābalam6 ।।”</quote> iti ।</l></lg>
<p>atra tvasajātīyavyāvr̥ttirnāpēkṣyata itīdaṁ pramāṇāntaramupamānam ।</p>
<p><q>kiṁ punaratra vyabhicāradarśanam, yannivr̥ttyarthamidaṁ lakṣaṇam ? kimanya-
dataḥ sādr̥śābhāsāt</q> । vya5bhicāradarśanam । sadr̥śābhāsē hi <quote>‘sadr̥śaḥ’</quote> iti yat
jñānam, tadupamānaṁ na bhavatīti darśitam; tasya sādr̥śyānupapattēḥ । na hi yō
<note>1. Omitted. api. ka.</note>
<note>2. Added. bhr̥śamupayujyatē. ga.</note>
<note>3. dharmiṇā iti. ga.</note>
<note>4. sādr̥śyaṁ tu tajjñāta. ga.</note>
<note>5. sāt । vyabhicāridarśanam. ga.</note>
<note>6. gamanikābalam, vācaspatimiśraḥ.</note>
﻿<pb n="109"/>
yēna sadr̥śō na bhavati, sa tēna sadr̥śa iti yathā palāṁlakūṭaṁ dr̥ṣṭā---ētatsa-
dr̥śō hastī---iti jñānaṁ sadr̥śābhāsaviṣayamiti ।</p>
<p>uktaṁ tāvat sādr̥śyajñānagrāhyaṁ sādr̥śyamastīti; 1tadidānīṁ kiṁ sāmānyamēva,
utānyaditi vivēk‍tuṁ paramatamupanyasyati---<q>atra sāmānyamēva kaiścitsādr̥śya
muktam</q> । sāmānyamēva guṇāvayavaka2rmatvādikaṁ dharmyantaragataṁ jñāyamānaṁ sādr̥śyamuktam-</p>
<lg><l><q>sāmānyāni ca bhūyāṁsi guṇāvayavakarmaṇām ।</l>
<l>bhinnapradhānasāmānyavyaktaṁ sādr̥śyamucyatē ।।</q> iti ।</l></lg>
<p>tatrāha---<q>na tatsādr̥śyam</q> । sādr̥śyaṁ bhinnam; anyadēva hi gavi gavaya-
sādr̥śyam; anyacca gavayē gōsādr̥śyam; gu3ṇatvādikaṁ tu tadēva tat dharbhyantarē,
gōtvādērēkatvāt; karṇatvādērapi tadaviśēṣādēkatvamēva ।</p>
<p><q>nanu cātra pramēyamēva nāsti</q> । pūrvaṁ hi yēna gaurdr̥ṣṭaḥ, tasya
gōsādr̥śyaṁ gavayē pratibhāti; tasya ca dr̥ṣṭagōḥ puruṣasya kimaparaṁ pramēyamastī-
ti kēcinmanyantē; tatrāha---<q>tadayuktam, anubhūtamapi kāraṇāntarāvagamyaṁ
pramēyamēvētyuktam</q> । anumānē । iha punarananubhūtamēva gavi gavayasādr̥śyaṁ kāraṇā-
ntarēṇa gavayagatagōsādr̥śyēna saṁprati dr̥śyamānēnānubhūyata iti sutarāṁ prāmā4ṇyaṁ
yuktam । upabhānasvarūpaṁ tu---</p>
<lg><l>sādr̥śyāddr̥śyamānādyat pratiyōgini jāyatē ।</l>
<l>sādr̥śyaviṣayaṁ jñānamupamānaṁ taducyatē ।।</l></lg>
<p>ityupamānaprakaraṇam ।</p>
<note>1. Omitted. tatū. ga.</note>
<note>2. karmādikam. ka.</note>
<note>3. karṇatvādikam. ga.</note>
<note>4. prāmāṇyamuktam. ga.</note>
﻿<pb n="110"/>
<p><q>arthāpattirapi dr̥ṣṭaḥ śratō vā'rthō'nyathā nōpapadyata ityarthakalpanā, yathā
jīvatō dēvadattasya gr̥hābhāvadarśanēna bahirbhāvasyādr̥ṣṭasya kalpanēti</q> । vyākhyēyam ।
kēyamanyathānupapattirnāmētyādinā anumānāntargatatvēnārthāṁpattēḥ pr̥1thaglakṣaṇaṁ na kārya-
mityāha---<q>yadi tāvadasya sadbhāvō'nēna vinā nōpapadyata iti---tadā tadēvēdaṁ
kā2ryādarthataḥ kāraṇānumānamupanyastam, na pramāṇāntaram</q> । anyathāśabdēna
hi prakr̥taprakāravyatiriktaprakārāntaravācinā kalpyābhāva uktaḥ, <quote>“nōpapadyatē”</quote>
ityanēnāpi nāstitvam । tēnāyamarthaḥ saṁpadyatē---kalpyābhāvē'yārthō nāstītyavagamyā-
rthāntarakalpanēti । tathā ca kāryataḥ kāraṇānumānamida prāptam; kāryamapi hi
kāraṇēna vinā nōpapadyata ityavagataṁ sa3tkāraṇamanumāpayati । <q>athēdamucyatē---
jñātasambandhasyētyanumānalakṣaṇam; ajñātaścātra sambandhaḥ; tasmātpramāṇā</q>-
<note>1. pr̥thaggrahaṇam. ga.</note>
<note>2. kāryārthataḥ ga.</note>
<note>3. sarvatra kāraṇam. ga.</note>
﻿<pb n="111"/>
<q>ntaramiti</q> । ayamāśayaḥ---yadyapyanyathānupapattistulyā, tathāpi sambandhajñānā-
bhāvādananumānamiti । <q>tadayuktam, kathamajñātasambandhaḥ śakyatē'vagantum---
ayamanēna vinā nōpapadyatē---iti</q> ? kasmānna śakyata ityāha---<q>na hyanyathānu-
papattiḥ pratyakṣasamadhigamyēti</q> । yadi hyanyathānupapattiḥ pratyakṣēṇāvagamyatē, tadā
sambandhajñānaṁ vināpyasau niścīyatē; na cāsau pratyakṣasamadhigamyā । na1 cānya-
thānupapattiraniścitaivāvagamikēti; yatō bhāṣyakārēṇōktam---<quote>“anyathā nōpapadyatē
iti”</quote> iti । itiśabdaśca2 jñānanirdēśapradhānō lōkē dr̥ṣṭaḥ; na cāniścitāyā-
manupapattau viśiṣṭāvagamē kāraṇamasti; tasmā3davagataivānupapattiḥ kāraṇam । kintu
kāryāvyabhicārasamadhigamyā hi sā । kāryasya hi kāraṇāvyabhicārēṇēdaṁ samadhi-
gamyatē---kāryaṁ kāraṇēna vinā nōpapadyatē---iti । <q>avyabhicāraścāsakr̥ddarśana-
pūrvakaḥ</q> । asakr̥ddarśanēna hi kāryasya svābhāvikaḥ kāraṇasambandhō niścīyatē;
svābhāvikakāraṇasambandhaniścayaścāvyabhicāraniścayaḥ । <q>tasmāddr̥ṣṭamadr̥ṣṭaṁ vā jñāta-
sambandhamēvāvagamyatē'nyathānupapattyā</q> । ataḥ dr̥ṣṭaṁ svalakṣaṇatō dr̥ṣṭam yat4 sva-
lakṣaṇatō'dr̥ṣṭaṁ sāmānyatōdr̥ṣṭam, tat jñātasambandhamēva sa5danyathānupapattyā anyathā-
nupapadyamānatvēna vijñāyatē, na punarajñātasambandhamapīti । atō jñātasambandhādarthā-
diyamavagatiranumānamēvēti pramāṇāntaraṁ mr̥gatr̥ṣṇikaiva । <q>satyaṁ yadi yadyēna
vinā nōpapadyatē, tadēvāvagamakaṁ syāt</q> । asyārthaḥ---yasya yēna vinā6nupapattiḥ,
yadi tattasyāvagamakaṁ syāttadānumānamidaṁ bhavēt । <q>iha tu ya7nnōpapadyatē, tadē-
<note>1. na cēdaṁ vācyamanyathā. ga.</note>
<note>2. śabdaśca nirdēśa-ka.</note>
<note>3. tasmānnāvagataiva. ga.</note>
<note>4. Omitted. yat svalakṣaṇa-ga.</note>
<note>5. tadanyathā. ga.</note>
<note>6. Omitted. vinā. ga.</note>
<note>7. Omitted. yat. ga.</note>
﻿<pb n="112"/>
<q>vāvagamyam</q> । ēvaṁ siddhāntinōktē pūrvapakṣī brūtē---<q>ki1matra nōpapadyatē ? jī-
vatō gr̥hābhāvadarśanādanyatrābhāvō nōpapadyatē</q>---ityēkagranthēna । jīva2tō'pi
gr̥hābhāvē dr̥ṣṭē'nyatrābhāvō'nupapannaḥ, jīvanābhāvaprasaṅgāt । tataḥ kimiti pr̥ṣṭē
svāśayamāviṣkarōti---<q>nātrābhāvasya gamyatā । kasya tarhi ? bhāvasya ।
na cāsau gr̥hābhāvadarśanēnōpapadyatē iti</q> । bahirdēśē bhāvō'vagamyatē । taduktam---
<quote>“bahirbhāvasyādr̥ṣṭasya kalpanā”</quote> iti । na ca tasya gr̥hābhāvē satyanupapatti:,
pratyuta yāvadupa3pattirēva; yasya cābhāvasyānupapattiḥ, na4 tasya gamyatā । tēnānu-
papadyamanamēva gamyatē'rthāpattyētyaghaṭamānam । athōcyēta---satyaṁ gr̥hābhāvadarśanē
satyanyatra bhāvasyānupapattirnāstīti, kintu gr̥hābhāvadarśanēna vinānupapattirbhavatyēva
bahirbhāvasya5; anyathāśabdēna vināśabdārtha ēvōcyatē; tēna gr̥hābhāvadarśana-
vyatirēkēṇānupapattirbahirbhāvasyēti । ta6nna; na cāsau gr̥hābhāvadarśanēna vinā
nōpapadyatē । yō'pi hi dēvadattādērgr̥hābhāvaṁ na pasya/?/ti, tasyāpi bahirbhāva7mātra-
darśanē'nupapattipratibhāsō nāsti । tasmādayama8pi prakārō nōpapadyatē । <q>bāḍhaṁ
nōpapadyata iti</q> । siddhāntī vadati । atrēdamākūtam---nātra gr̥hābhāvadarśanēna
vinānupapattirucyatē; kiṁ tu gr̥hābhāvadarśanēna bahirvinā bhāvō nōpapadyata iti ।
tēna gr̥hābhāvadarśanaṁ bahirdēśasambandhē'navagatē bhāvasyānupapattau kāraṇam;
anupapattiśca pramāṇāntaravirōdhaḥ । gr̥hābhāvadarśanē9 sati, anavagatē bahirdēśasambandhē,
pramāṇapratītamapi jīvanam---kathamiha nāsti ? jīvati vā---iti saṁ10śayyamānaṁ
<note>1. kiñcātra. ga.</note>
<note>2. jīvatō hi. ga.</note>
<note>3. upapattiravaśyaṁ cābhāvasya. ga.</note>
<note>4. na ca tasya ga.</note>
<note>5. bhāvasya hyanyathā. ga.</note>
<note>6. tannacāsau gr̥hābhāvadarśanēnāpi. ga.</note>
<note>7. bahirbhāvaścātra. ga.</note>
<note>8. api hi. ga.</note>
<note>9. darśanēna satyanava-ga.</note>
<note>10. saṁśayamānam. ga.</note>
﻿<pb n="113"/>
bahirdēśasambandhitayāvagamyatē । atō'tra sa ēvānupapannō bhāvaḥ; sa ēvāvagamyata
iti siddham । <q>na hi gr̥hābhāvadarśanēna vinā bahiḥ bhāva upapadyata iti</q> ।
gr̥hābhāvadarśanēna bahirvinā bhāvō nōpapadyata iti granthārthaḥ । bāḍhaśabdēna cānu-
papattiratiśayēnētyuktam ।</p>
<p><q>nanu ca <quote>“dr̥ṣṭaḥ śrutō vārthō'nyathā nōpapadyatē”</quote> iti gama-
kasyānyathānupapadyamānatāṁ darśayati</q> । na gamyasya । dr̥ṣṭō'rthō'nyathā
nōpapadyata iti sambandhaḥ pratibhātītyabhiprāyaḥ । <q>agranthajñō dēvānāṁ priya iti</q> ।
ākrōśē ṣaṣṭhyā aluk <quote>“ākrōśē dēvānāṁ priya ityasyōpasaṁkhyānaṁ kartta-
vyam”</quote> iti । paramārtha darśayati---<q><quote>“dr̥ṣṭaḥ śrutō vārthō'rthakalpanā”</quote> iti---
kimidamarthakalpanēti ?</q> sāmānādhikaraṇyaṁ nōpapadyata ityarthaḥ । <q>dr̥ṣṭaḥ śrutō
vārthō'rthāntarasya pramāṇamityarthaḥ</q> । kalpanāśabdō'tra pramitipara ityabhiprāyaḥ ।
<q><quote>“anyathā nōpapadyatē”</quote> iti kēna saṁbadhyata iti</q> । yadi dr̥ṣṭaḥ śrutō
vētyanēna sa1mbandhō nōcyatē, kēna tarhi saṁbadhyata iti । <q>pramityēti vadāmaḥ</q> ।
yēyamarthāpattisaṁjñitā2 pramiti:, tayā saṁbadhyata iti vadāma iti । tatra vacanavyakti-
māha---<q>anyathānupapadyamānatāmāpādayannarthāntaraṁ gamayatīti</q> । anyathā, ka-
<note>1. vētyanēna na sambandhaḥ. kēna. ga.</note>
<note>2. saṁjñikā. ga.</note>
﻿<pb n="114"/>
lpyasyākalpanāyām, anavagatē bahissambandhē, anupapadyamānatām pramāṇā-
ntaravirōdham, āpādayan gr̥hābhāvō bahirbhāvamarthāntaraṁ gamayatīti । <q>kimatra
jñātasambandhitā naivāpēkṣyatē ?</q> anēna punarapyāśaṅkyatē । asyārthaḥ---yāvajjī-
vanaṁ dēśēna nityasambaddhamiti nāvagataṁ tāvadga‍r̥hābhāvadarśanēna bahirbhāvamanavabudhya-
mānasyāpi nānupapattiḥ । tēna sambandhijñānāpēkṣitvādanumānamēvēdam । <q>apēkṣyatē
hi sambandhamātrajñānam, na tu sambandhitā</q> । satyam; jīvanasya dēśēna saha
sambandhō'pēkṣyatē, na punargamakasya gr̥hābhāvasya bahirbhāvēna sa1ha sambandhitā ।
atō'rthāpattau jīvanasya dēśēna saha sambandhamātrajñānama2vagatyaṅgam । <q>anumānē
tu <quote>“jñātasambandhasya”</quote> iti ṣaṣṭhyā sambandhitaivāvagamikētyuktam</q> । jñātaḥ
sambandhō yasya---iti vigrahavākyagatayā ṣaṣṭhyā sambandhina ēvaikadēśasya dr̥śya-
mānasya gamakatvam; tēna yasya jīvanasya dēśēna sambandhō'vagataḥ, tasya gama-
katvaṁ nāsti; yasya ca gamakatvam, tasya sambandhajñānāpēkṣā nāstīti siddhaṁ
pramāṇāntaram । atra ślōkā bhavanti---</p>
<lg><l><quote>“vinā kalpanayārthēna nayatānupapannatām ।</l>
<l>arthāntaraṁ kalpyatē yattadarthāpattigōcaraḥ ।।</l></lg>
<lg><l>abhāvēna gr̥hē bhāvō bahiḥ kalpanayā vinā ।</l>
<l>nayatānupapannatvaṁ ka3lpyamānō bahiryathā ।।</l></lg>
<lg><l>gamyasyānupapannatvamiha kalpanayā vinā ।</l>
<l>mānāntaravirōdhēna sa4ndēhāpattilakṣaṇam ।।</l></lg>
<lg><l>dēśēna hi vinā bhāvō na kadācana dr̥śyatē ।</l>
<l>gr̥hābhāvēna siddhō'pi tēna sandēhamr̥cchati ।।</l></lg>
<lg><l>tatsandēhavyudāsāya kalpanā yā pravarttatē ।</l>
<l>sandēhāpādakādarthādarthāpattirasau smr̥tā ।।</l></lg>
<lg><l>gamakasyānumānē tu vipakṣāsa5ttvalakṣaṇam ।</l>
<l>gamyatē'nupapannatvaṁ vinā ga6myēna vastunā ।।</l></lg>
<note>1. Omitted. saha ga.</note>
<note>2. mavagamakamiṣyatē. ga.</note>
<note>3. kalpanātaḥ. ga.</note>
<note>4. sandēhōtpatti. ka.</note>
<note>5. sa ca lakṣaṇam. ga.</note>
<note>6. gamyēta. ga.</note>
﻿<pb n="115"/>
<lg><l>tatsāmagrīvibhēdēna bhinnē ētē parasparam ।</l>
<l>arthāpattyanumānākhyē pramāṇē iti niścitam ।।”</quote> iti ।</l></lg>
<p><q>dr̥ṣṭaḥ śrutō vēti darśanaśravaṇōpanyāsaḥ kiṁ kāraṇāntara1vyudāsāya ?</q>
dr̥ṣṭagrahaṇēna pratyakṣaparicchinnō gr̥hyatē, śrutagrahaṇēna tu śabdāvagataḥ । yadi
tu dr̥ṣṭagrahaṇēnōpalabdha ucyatē, tataḥ śrutagrahaṇamatiricyēta । tasmāt pramāṇa-
dvayaparigrahāyāparapramāṇavyudāsāya ca <quote>“dr̥ṣṭaḥ śrutō vā”</quote> ityuktamiti pūrvapakṣa-
vādyēvāpādayati । tataśca pramāṇāntarapūrvikārthāpattirna saṁgr̥hītēti dūṣaṇaṁ hr̥di sthitam ।
siddhāntī tvāha---<q>nēti vadāma iti</q> । na pramāṇāntaravyudāsāya । kiṁ tarhi dr̥ṣṭaḥ
śrutō vēti ? <q>upalabdhō'rtha ityarthaḥ</q> । tataścōpa2labdhamātragrahaṇātsarvapramāṇasaṅgrahō
bhavatītyarthaḥ । <q>śrutagrahaṇamidānīṁ kimartham ? dr̥ṣṭa ityēva vaktavyam</q> । dr̥ṣṭagraha-
ṇēnaivōpalabdhavācinā śrutasyāpi saṁgr̥hītatvāditi ।</p>
<p>nanu ca yadyapi śrutō'pyupalabdha ēva, tathāpi śrutapūrvikāyā
arthāpattēḥ pramāṇagrāhiṇītvēna viśēṣaṁ sūcayituṁ śrutagrahaṇaṁ kr̥tamiti ।
nanu śrutārthāpattāvapi śrutō divābhōjanābhāvō rātribhōjanaṁ vinā pīna3tva-
syānupapannatvē satyanupapadyamānō rātribhōjanamēva kalpayati, na śabdam; na hi
śabdēna vinārthasyānupapattiḥ; kiṁ tu arthēnaiva । satyamēvam, arthamēva kalpayituṁ
pravr̥ttārthāpattiḥ tasyārthasya savikalpakajñānagrāhyatvācchabdapurassaratayā pratītēḥ
śabda ēva prathamōpanipātini paryavasyati, nārthaṁ yāvadgacchati; śabda ēva tvavagatō'rtha-
<note>1. Added. pramāṇāntara-ga.</note>
<note>2. palabdhimātra. ga.</note>
<note>3. Omitted. pīnatvasya. ga.</note>
﻿<pb n="116"/>
mu1pasthāpayati । nanvēvaṁ pratyakṣādiṣvapi savikalpakajñānānyartha na2 gr̥hṇīyuḥ, kiṁ tu
śabda ēva paryavasyēyuḥ । tiryagādipra3tipattiṣu śabdaśūnyāsvindriyasyārtha ēva sāma-
rthyamavadhr̥tam; tēna savikalpakadaśāyāmapi tatraiva bhavitumarhati; nānyatra, śakti-
kalpanāparikṣayāt । śrutārthāpattistu kadācidapi tiraścāṁ nāsti, śabdavyutpatti-
nibandhanatvāttasyāḥ; na hyavyutpannaḥ śabdapūrvakaṁ vākyārthamavabudhyatē । nanu dr̥ṣṭārthāpattau
tāvadarthāpattērartha ēva sāmarthyamavadhr̥tam; atrāpi tathaiva bhavitumarhati । satyamartha ēva
sāmarthyaṁ dr̥ṣṭam, kiṁ tu u4papādakatvēna; na hyarthō'pi svarūpataḥ pratīyatē, kiṁ tu
upapādakatayā; tacca upapādakam, yasminnavagatē'nupapattiḥ śāmyati; śabdē'pi ca5
sākṣāduccaritē'nupapattiśāntirbhavatīti prathamōpanipātini śabda ēva śrutārthāpa-
ttērvyāpāra; । tadāha bhagavān vārtikakāraḥ---</p>
<lg><l><quote>“na cārthēnārtha ēvāyaṁ dvitīyō gamyatē pu6naḥ ।</l>
<l>savikalpakavijñānagrāhyatvāttu tirōhitaḥ ।।</l></lg>
<lg><l>agnirindriyaliṅgābhyāṁ nāgnirityēva gr̥hyatē ।</l>
<l>tathā cārthātmanaivāyaṁ tiryagbhirapi dr̥śyatē ।।</l></lg>
<lg><l>śrutārthāpattibōdhastu tiraścāṁ na kadācana ।</l>
<l>śabdavyutpattijā hyēṣā śrutārthāpattidhīrmatā ।।</l></lg>
<lg><l>śabdāntarāṇāṁ buddha‍yāsau nārthamēvādhigacchati ।</l>
<l>tēnaiṣā niyataṁ tāvatprathamaṁ vākyagōcarā ।।</l></lg>
<lg><l>vākyamēva tu vākyārthaṁ gatatvādgamayiṣyati ।”</quote> iti ।</l></lg>
<p>tadētat ṭīkākārō bhagavānna mr̥ṣyati । yathāgurudarśanaṁ kiñciducyatē---
savikalpakavijñānēṣu śabdō'rthāvacchēdakarūpaḥ pratīyatē, vācakatayā ca śabdō'rtha-
mavacchinatti । tēna---gauḥ---iti jñānē <quote>‘gōśabdavācyō'yam’</quote> ityēvamarthaḥ
parigr̥hyatē । na ca śabdavācyatāṁ śabdō vakti । tēnārthasya aprati-
pādakō'smin viṣayē śabdaḥ; kiṁ tu vr̥ddhavyavahārāvagata7vācakatayā vācyaṁ
<note>1. mutthāpayati. ga.</note>
<note>2. Omitted. na. ga.</note>
<note>3. pratītiṣu. ka.</note>
<note>4. utpādakatvēna. ga.</note>
<note>5. Omitted, ca. ga.</note>
<note>6. tu naḥ ga.</note>
<note>7. gatayā vācaka. ga.</note>
﻿<pb n="117"/>
viśiṁṣa1nnavabhāti । tēnāsāvarthānupasthāpakatvāt prathamabhāvyapi nānupapattiṁ
śamayitumalamiti nārthāpattipramēyatāmanubhavitumarhatīti । tēnārthaviṣayaivēyamapīti
viśēṣapradarśanārthamapi śrutagrahaṇaṁ na bhavati । yē tu---śabda ēva viśva-
jidādiṣvaparipūrṇatvādanupapanna iti manyantē; tēna tadupapādakaḥ śabda ēva kalpyatē
iti vadanti, tē svamanīṣikākalpanayā viklabaṁ bhāṣamāṇā upēkṣāmarhantō'pi bālai-
rādr̥tā iti bālajanaparibōdhanāya kiñciducyatē ।</p>
<p>kā tāvadiyaṁ śabdasyānupapattirarthānupapattyatirēkiṇī ? aparipūrṇatā cēt,
kā punaḥ śabdasyāparipūrṇatā ? artha ēva hi kēnacidarthabhāgēna vināparipūrṇō bhavati ।
arthāparipūrtēḥ śabdō'pyaparipūrṇaḥ iti cēt, bhavatvēvam; 2yannibandhanā hi
tasyānupapattiḥ tasyaiva tarhyupapattiraṅgīkaraṇīyā; anyathā tadavasthaiva śabdasyāpari-
pūrṇatā syāt । tasmādaparipūrṇatvē'pi śabdasya artha ēva kalpanīyaḥ । na cārthānu-
papattau śabdasyānupapattiḥ, bhinnatvācchabdārthayōḥ । athōcyēta---arthānupapattau pramē-
yābhāvē śabdasya pramāṇatāpyanupapannaiva---iti; ēvamapi pramāṇatānupapannā syāt,
na śabdaḥ । na ca pramāṇatā pr̥thaganupapannā, kiṁ tu arthānupapattyaiva; ēvaṁ cēnmūla-
bhūtārthānupapattirēvārthāpattyupasthāpikāstu । api ca pramāṇatāpi kēnacidarthēna vinā
pramēyābhāvaśaṅkayānupapannā, na śabdābhāvēna, yēna śabdaṁ kalpayēdityalamativicā-
rēṇa । dūramantaritā vayaṁ prakr̥tamanusarāmaḥ ।</p>
<p>ta3trōttaram---<q>abhidhānāntaramēvēdamupalabdhērvācakam</q> । asyārthaḥ---dr̥ṣṭa-
śabdamātrēṇa na sarvaparigrahaḥ, kiṁ tu śrutaśabdasahitēna; tēna śrutagrahaṇaṁ nānarthakam ।
kathaṁ punaḥ śrutagrahaṇasahitēna dr̥ṣṭaśabdēnōpalabdhatōcyatē ? śrūyatām-dr̥ṣṭaśabdēna yadya-
pyupalabdhamātramucyatē, tathāpi śrutaśabdasannidhānāt gōbalīvardanyāyēna śabdapramitavya-
tiriktamucyatē । nanvētasya gōbalīvardanyāyasyāśrayaṇē kiṁ prayōjanam ? ucyatē---
laukikā vayam; lōkaścētyamapi vyavaharamāṇō dr̥śyatē; na ca lōkē paryanuyōgāvakāśō'-
sti, anāditvāt । ata idamuktamabhidhānāntaramēvēdaṁ lōkapratītamupalabdhērvācakamiti ।।</p>
<p>ityarthāpattiprakaraṇam ।।</p>
<note>1. nna bhavati. ga.</note>
<note>2. nibandhanā tarhi tasyānupapattiḥ tasya ca tarhyupapatti. ga.</note>
<note>3. atra. ga.</note>
﻿<pb n="118"/>
<p><q><quote>“abhāvō'pi pramāṇābhāvō nāstītyasyārthasyāsannikr̥ṣṭasya”</quote> ।
abhāvō'pi pramāṇābhāva iti kimidaṁ pramāṇalakṣaṇamiti</q> । pūrvapakṣavādinaḥ
praśnaḥ । atra cāyamabhiprāyaḥ---</p>
<p>yadi pramāṇalakṣaṇamidam, tadanupapannam, pramēyābhāvāt । atha na pramāṇa-
lakṣaṇam, tarhi ṣaṣṭhaṁ pramāṇamiti prasiddhibādhaḥ; tadā granthō'yamasaṅgatō niṣprayō-
janaścēti । a1tra cācāryadēśīyaḥ prāha---<q>ōmityucyata iti</q> । pramāṇalakṣaṇami-
damaṅgīkriyata ityarthaḥ । ayaṁ ca tatrābhiprāyaḥ---bhūtalādiṣu ghaṭādīnāmabhāvastāva-
tpratīyatē---bhūtalē ghaṭō nāsti---iti; na hīyaṁ pratītirbhūtalamātrālambanā,
satyapi ghaṭē prasaṅgāt । na ca nirālambanā, svayamēvālambanasādhanatvāt ।
tēnēyamabhāvamēvālambatē । na cēyamapramāṇam, bādhakābhāvānniścayātmakatvācca ।
ata ēvāsyāṁ pramāṇātmikāyāṁ pratītau pratibhāsamānatvāt pramēyatvamapi tasya
yuktam । yadi cābhāvō na pratīyatē, bhūtalādiṣu caraṇanyāsādivyavahārō
na syāt; na hyasau bhūtalamātraparicchēdāt, kaṇṭakādimatyapi bhāvāt
na ca kēvalabhūtalagrahaṇāt, abhāvasyāpramēyatvē kaivalyāparicchēdāt; kaivalyaṁ
hi bhūtaladharmaḥ nābhāvādanyat । na cānyāsaṁsr̥ṣṭasvarūpamātragrahaṇāt ।
sūkṣmakaṇṭakādiyōgini bhūtalē svarūpamātrēṇa gr̥hītē pravr̥ttiprasaṅgāt, prayatnapūrvi-
kāyā jijñāsāyā ayōgāt । tathā abhāvasyāpramēyatvē śaśaviṣāṇādīnāmapyanumānaṁ
<note>1. Omitted. atra ca. ga.</note>
<note>2. anyāsaṁdr̥ṣṭa-ga.</note>
﻿<pb n="119"/>
nirbādhamāsajyēta । tasmādabhāvaḥ pramēyaḥ । na cēyamabhāvapratītiḥ pratyakṣam, ani-
ndriyasaṁprayōgajatvāt । nanu ca bhāvapratītivadindriyasaṁprayōgānuvidhāyinī kathama-
nindriyajā ? ucyatē-bhāvagrahaṇapurassarō'yamabhāvāvasāyaḥ; bhāvagrahaṇaṁ cēndriyēṇēti
tadbhāvabhāvitvamanyathāsiddham; kimatra pramāṇamiti cēt, gr̥hītabhāvasvarūpamātrasyō-
paratēndriyavyāpārasyāpi dēśāntaraga1tasya kāraṇāntarōpajātajijñāsasyābhāvapratipatti-
darśanāt । na cēdamanumānamapi, sambandhagrahaṇānupapattēḥ; na hyagr̥hītē sambandhini
sambandhāvasāyaḥ sugamaḥ । na cābhāvasya sambandhinō grahaṇamasti । tadidamabhāvākhyaṁ
pramāṇāntaraṁ bhāṣyēṇānēna lakṣitamiti ।</p>
<p>tatrāhācāryaḥ---<q>kimanēna pramīyata iti</q> । na kiñcidasya pramē-
yamiti bhāvaḥ । <q>uktaṁ nāstītyayamartha iti</q> । <quote>“nāsti---ityasyārtha-
syāsannikr̥ṣṭasya”</quote> ityēnēna-nāsti-ityayamarthaḥ pratīyata ityuktam । ētannirākarōti---
<q>kiṁ ca tannāstīti</q> । nēdamatra pratīyata ityarthaḥ । i2damatra nāstīti śabdasya nēdamatra
pramīyata ityarthaḥ । tataśca nāstīti yaducyatē, tadasya pramēyamityēta3dāpadyatē; tathā ca
sati yanna pramīyatē, tatpramēyamityapramīyamāṇasya pramēyatvam; yacca na pramīyatē, na
tasya pramitirasti; anyathā hi pramīyamāṇataiva syāt । <q>ataścāpramitēḥ
pramāṇatētyalaukikamiva pratibhāti</q> । nanu mā bhūdyanna pramīyatē, tasya pramēyatvam;
kiṁ tu tasya tu yannāstitvamabhāvaśabdavācyaṁ bhūtalādyadhikaraṇam, tat pramēyamastviti ।
nētyucyatē ; apramīyamāṇatvamēva hi nāstitvam, nāparam । yō'pi hi pr̥thagbhūta-
mabhāvamāha, tēnāpi bhā4vasya pramīyamāṇatāpyaṅgīkaraṇīyaiva; tayaiva ca nāstitva-
vyavahārōpapattēḥ kimarthāntarābhyupagamēna ? na cāpramīyamāṇataiva pramēyam; yasmātta-
<note>1. gatakāraṇā-ka.</note>
<note>2. vākyamētannāsti. ga.</note>
<note>3. tāvat. ga.</note>
<note>4. bhūtalasyāpi. ga.</note>
﻿<pb n="120"/>
darthāsaṁsr̥ṣṭānubhavayuktataivātmanastasyārthasyāpramīyamāṇatā; sā cāvasthā ātmanaḥ sva-
saṁviditaiva । ataḥ pramēyaṁ nāvaśiṣyatē । kiñca yō'pyabhāvaṁ pramāṇamāha, tasyāpi
tajjñānōtpattau tadasaṁsr̥ṣṭānubhavayōga ēva kāraṇam; sa ca na cakṣurādivadajñāta ēva
sattāmāṁtrēṇa jñānajanakaḥ; yataḥ samprati dr̥śyamānē'pi bhūtalādiṣu kasmiṁścidarthē asa-
tyapi tadanupalambhē---nāsīdidaṁ prāgiha---iti pratītirdr̥śyatē । ataḥ saṁprati nāsti-
tvabuddhiḥ prāktanādēva kēvalōpalambhādadhunā smr̥tisamārūḍhādupajāyata iti balāda-
bhyupagamanīyam । tataśca kēvalōpalambhalakṣaṇamēva nāstitvamastu; kimarthāntarapari-
grahēṇa ? yā ca sā kēvalōpalambhayōgitā ātmanaḥ sā ca kvacida1rthē upalambhaka-
sāmagrīvaikalyēna, kvacicca sākalyēnaiva । tatra yēyamabhāvavyavahāraṁ pravarttayati, tāmēva hi
tādr̥śīṁ daśāmanusandadhataḥ---kṣititalē ghaṭō nāsti---iti vyavahāraḥ pravarttatē ।
na cātrātiprasaṅgō'sti---saṁyuktē'pyabhāvavyavahāraḥ syāt---iti, saṁyuktōpalambhāt
kēvalōpalambhasyānyatvāt । prayatnapūrvikāpi ca jijñāsā bhūtalādiṣu sūkṣmakaṇṭa-
kā2diviṣayōpalambhahētusākalyē'pyēṣāvasthēti paryēṣitumiti kānupapattiḥ ? anyathā
hi sūkṣmatvādiyamavasthā ātmana iti śaṅkayā niḥśaṅkō nābhāvavyavahāraḥ syāt;
asyāmēva ca pratipakṣabhūtāyāṁ nāstitvātmikāyāṁ siddhāyāmanumānaṁ śaśādisamba-
ndhināṁ viṣāṇādīnāṁ na pravartata ityabhāvasya pramēyāntaraṁ nāstīti siddham । <q>lakṣa-
ṇamapi ca pramāṇābhāva iti pramāṇaṁ na bhavatītyēva lakṣayati</q> । pramāṇābhāvō'-
bhāvaḥ---ityuktē pramāṇaṁ na bhavatīti pratīyatē; na hi---pramāṇaṁ pramāṇābhāvaḥ---iti
śakyatē vak‍tum । tasmānnēdaṁ pramāṇalakṣaṇam । adhunā pūrvapakṣī brūtē---<q>asti
cēyaṁ prasiddhiḥ mīmāṁsakānāṁ ṣaṣṭhaṁ kilēdaṁ pramāṇamiti । na cāsya granthatō</q>
<note>1. arthōpalambhaka. ga.</note>
<note>2. kādiṣu. ga.</note>
﻿<pb n="121"/>
<q>jamiti</q> । anēna prasiddhivirōdhaṁ darśayati । siddhāntī tvāha---<q>kimatra na jñāyata
iti</q> । nirmūlāpi prasiddhirastīti bhāvaḥ । <q>granthatastāvatpramāṇābhāva ēvāvasī-
pūyatē; nāstītyapyuktē pramēyasyābhāvaṁ laukikāḥ pratipadyantē</q> । ē1tacca prāgvyā-
khyātatvānna punarvyākhyāyatē । <q>kiṁ tarhyanēna lakṣitēnēti</q> । lakṣaṇagranthavirōdhaṁ pūrva-
pakṣavādyāha । yasmātpramāṇāvagatyarthō'yamārambhaḥ tadanusārī pramāṇānusārī arthanirṇayaḥ2
kathaṁ syādityavēmarthaṁ pramāṇalakṣaṇamucyatē । yacca pramāṇamēva na bhavati, kiṁ tēna
lakṣitēnēti । atrōttaram---<q>ata ēvēdamucyatē, yasmātpramāṇāvagatyarthō'yamā-
rambhaḥ</q> । pramāṇāvagamārthamēvēdaṁ lakṣaṇamityarthaḥ । <q>kimanēna pūrvōktānāṁ pramāṇānāṁ
svarūpamavasīyatē-iti praśnaḥ । yatpūrvōktaiḥ svalakṣaṇaiḥ nāvasīyatē---ityutta-
ram</q> । ya3tsvarūpaṁ pūrvōktairlakṣaṇairnāvasīyatē, tadanēnāvasīyatē ityarthaḥ । kathamityāha---
<q>sarvasvalakṣaṇābhidhānavākyaśēṣō'yaṁ granthaḥ</q> । kiṁ punaranēna svalakṣaṇābhidhāna-
vākyaśēṣabhūtēna granthēna kriyata iti tatrāha---<q>na4 hyutpādamātrājjñānasyārthē
tasmin pramāṇasya pramāṇatāvasīyatē</q> । na hyutpannaṁ jñānamityētāvatārthē sva5viṣayē
jñānasya pramāṇabhūtasya pramāṇatāvasīyatē; yata6statsaṁprayōgajatvādikē pratītē'pi
<note>1. tataśca. ga.</note>
<note>2. niścayaḥ ga.</note>
<note>3. yasya rupaṁ ga.</note>
<note>4. nahyutpādanamātrādityādi. ga.</note>
<note>5. arthē'sya viṣayē. ga.</note>
<note>6. yataḥ samprayōga. ga.</note>
﻿<pb n="122"/>
na pramāṇatāvasīyatē tasmāt । kāryasamadhigamyatvāt sa1rvapramāṇānām; pramāṇaṁ
hi nāma karaṇakārakam; sarvaṁ kārakaṁ kāryasamadhigamyam; kāryaṁ ca pra2māṇasya
arthaniścayalakṣaṇam; niścayaśca <quote>‘ayamēva’</quote> iti sāvadhāraṇō'nubhavaḥ; avadhāraṇaṁ
cārthāntarādva‍yavacchēdaḥ । taduktaṁ matāntarē---</p>
<lg><l><quote>“ayamēvēti yō hyaṣē bhāvē bhavati nirṇayaḥ ।</l>
<l>naiṣa3 vastvantarābhāvasaṁvittyanugamādr̥tē ।।”</quote> iti ।</l></lg>
<p>tatra yadānēna granthēna nāstītyasyāsannikr̥ṣṭasyāpramīyamāṇasya yaḥ pramāṇābhāvaḥ,
sō'bhāvaḥ---ityabhāvalakṣaṇaṁ kr̥tam । ślōkaścātra bhavati---</p>
<lg><l><quote>“yannāsti bhūtalādau
ghaṭādi tasyāpramīyamāṇasya ।</l>
<l>yō'sau pramāṇavirahaḥ
pramāṇaviṣayē'pi sō'bhāvaḥ”</quote> ।। iti---</l></lg>
<p>tadā pūrvōktēnaiva lakṣaṇēna niścayaparyantamapi pramāṇasvarūpaṁ lakṣyata iti jñāyatē; yasmāda-
rthāntaravyavacchēdō'pyupalambhakasāmagrīsākalyē kē4valōpalambhalakṣaṇaḥ tatpramāṇānutpā-
dātmaka ēva, tasmāt---kāryapratyastamayāt pramāṇakāryasaṁvidanudayātkēvalōpalambhāditi
yāvat-nāstīti vyavahārō yasmāttasmāt, anēna pūrvōktasyaiva pra5māṇalakṣaṇasya sādhutō-
cyatē । yadi hi yāvadanya ēvābhāvō nāma bhāvāt, tadā pūrvōktaṁ pramāṇalakṣamaṁ sarvamēvā-
sādhu syāt; tanmātrēṇābhāvānavagamāt tatpurassaravastuniścayābhāvāt aniścaya-
phalasya pramāṇatvānupapattēḥ apramāṇaṁ ca pramāṇamiti lakṣaṇamātraṁ bālajalpitamēva
<note>1. sarvakārakāṇām. ga.</note>
<note>2. pramāṇaniścayārthasya arthaniścayārthalakṣaṇam. ga.</note>
<note>3. na sa. ga.</note>
<note>4. kēvalaṁ lakṣaṇaṁ tat. ga.</note>
<note>5. Omitted. pramāṇa. ga.</note>
﻿<pb n="123"/>
syāt । <q>kēyaṁ tarhi prasiddhiriti</q> । punaḥ prasiddhipraśna uttaradānāya । <q>prasiddhi-
rvaṭayakṣaprasiddhivaditi</q> । vyāmōhapūrvikēyaṁ prasiddhiriti yāvat । <q>yadi tāvadva‍yava-
hārānyatvāt kāraṇānyatvaṁ manyantē, tadā vayaṁ kiṁ kurmaḥ ?</q> bhā1vavyavahārō
vināpi dr̥śyānupalambhānusandhānēna bhavati; abhāvavyavahārastu dr̥śyē'pi tasminnarthē
kēvalōpalambhānusandhānādityētasmādēva vyavahārānyatvāt yadi kēcinmīmāṁsakāḥ
pramāṇānyatvaṁ manyantē, tadā vayaṁ kiṁ kurmaḥ ? na hi vyāmugdhānadhikurutē puruṣaprayatna
iti tēṣāmupēkṣā kāryā । nanu vyavahārānyatvāt paramārtha ēva kasmātpramāṇabhēdō
na bhavati, ityatrāha---<q>na hi vyavahārānyatvātpramāṇānyatvasiddhiḥ</q> । pra2mē-
yānyatvēnaiva hi pramāṇānyatvaṁ bhavati; na hi vyavahārānyatvamātrēṇa pramēyānyatvamiti
na pramāṇāntaramidam । upasaṁharati---<q>atastallakṣaṇamēvēdam</q> । tēṣāṁ pramāṇānāmēvēdaṁ
lakṣaṇam, na3 svatantrapramāṇāntaralakṣaṇam । idamēva ca tallakṣaṇam tasyābhāvasyēda-
mēva lakṣaṇam । na punaranyadvastudharmō'bhāvō nāmētyādikam । yathā cānyanna lakṣaṇam,
tathōktamiti । <q>tasmāt prasiddhatvādaparīkṣyaṁ nimittamiti</q> । mūlaprastāva
upasaṁhr̥taḥ ।।</p>
<note>1. Omitted. bhāva-kurmaḥ. ka.</note>
<note>2. pramāṇānyatvēna. ga.</note>
<note>3. Omitted. na-mēva lakṣaṇam. ka.</note>
﻿<pb n="124"/>
<p><q>pratyakṣādīnyanyāni bhavantu nā1ma pramāṇāni; śabdastu na pramāṇam ।
kutaḥ ? animittaṁ vidyamānōpalambhanatvāt; animittamapramāṇaṁ śabdaḥ; yō
hyupalambhaviṣayō nōpalabhyatē, sa nāsti yathā śaśasya viṣāṇam । upalambhanāni
cēndriyāṇi paśvādīnām; na ca paśukāmēṣṭyanantaraṁ paśava upalabhyantē । atō
nēṣṭiḥ paśuphalā । pratyakṣādīnyanyāni bhavantu pramāṇāni, śabdastu na pramāṇa-
miti kō'bhiprāyaḥ ?</q> asya praśnasyāyamarthaḥ---śabdādarthaviṣayaṁ vijñānaṁ jāya-
mānaṁ kathamapramāṇamiti । <q>ayamabhiprāyaḥ---yaduktamanapēkṣatvāditi pramāṇānta-</q>
<note>1. Omitted. nāma. ga.</note>
﻿<pb n="125"/>
<q>rānavagamyamarthamavagamayatītyētā1vanmr̥ṣā</q> । anapēkṣatvāditi sūtrāvayavēna pramāṇā-
ntarānavagamyamarthaṁ śabdō'vagamayati pra2māpayatīti yaduktaṁ tanmr̥ṣā । kutaḥ ?
yasmāt <quote>“bhaviṣyaṁścaipō'rthaḥ”</quote> iti bhāṣyēṇa bhāvyatayā kāryatayā śabdārthasya
kāryasya cānanyapramāṇāvagamyatvāt svātantryēṇa prāmāṇyamuktam, tadatra citrādau
na saṁbhavati । <q>kathaṁ punarasaṁbhavaḥ</q> ? kimaniyōgakam niyōgābhidhā3yakatayā niyujya-
tē'nēnēti vyutpattyā niyōgaśabdābhidhēyaliṅādirahitaṁ vākyamasti, yēnāsaṁbhavaḥ ?
yāvatā sarvamēva saniyōgakaṁ vākyam । tathā ca sati kāryābhidhāyakatvāt saṁbhavatyēva
prāmāṇyam । a4trōttaram - kimatra niyōgō liṅādiśabdaḥ kariṣyati ? na svāta-
ntryēṇārthamavagamayatīti yāvat । pramāṇāntarāvagamyē'pi para2tantrē'pyarthē tasya liṅādē-
rdarśanāt smr̥tyādau । ētaduktaṁ bhavati---liṅādēḥ paratantrārthatva3mavivādam ;
svātantryaṁ ca na kvacidapi dr̥ṣṭam; dr̥ṣṭānusāriṇī ca kalpanā nyāyyā । tasmā-
dviniyōgāvagamyamarthamēva parasparānvitābhidhāyipadajātagamyamēva, citrāyāgasya paśūnāṁ
ca yō'yaṁ sādhyasādhanasambandhaḥ pratīyatē tamālōcya, niyōgasya liṅā-
dēḥ viṣayō vaktavyaḥ । ētaduktaṁ bhavati-phalasādhanatānibandhanāmēva kāryatāṁ yāgasya
liṅādirvadatīti । ēvaṁ khalvabhyupagamyamānē śabdasvātantryamadr̥ṣṭaṁ na kalpitaṁ bhavi-
ṣyati, asvātantryaṁ ca dr̥ṣṭaṁ na parityaktaṁ bhaviṣyati । kiñca sa cāyam viniyōgaḥ
<note>1. ityētanmr̥ṣā. ka.</note>
<note>2. Omitted. pramāpayati. ga.</note>
<note>3. niyōgānabhidhāyakaṁ. ga.</note>
<note>4. athōttaram. ka.</note>
<note>5. pāratantryē. ga.</note>
<note>6. Added, tāvat. ga.</note>
﻿<pb n="126"/>
anvayābhidhāyipadajātātmakō vidyamānōpalambhanaviṣaya ēva vidyamānamupalambhanamupala-
bdhikāraṇaṁ pramāṇāntaraṁ yasya yāgēna saha paśūnāṁ sādhyasādhanabhāvasya sa vidyamā-
nōpalambhanō viṣayō yasya sa vidyamānōpalambhanaviṣaya ēvōpalabhyatē <quote>“citrayā yajēta
paśukāmaḥ”</quote> ityādi । pha1lasādhanatānibandhanā kāryataiva liṅādibhirabhidhīyatē iti ।
<q>kātra vidyamānōpalambhanatā ? kriyānantaraphalabhāvitā</q> kriyānantaraṁ phalasya bhavana-
śīlatā । <q>dr̥ṣṭārthatvācca vr̥ṣṭyādēḥ</q> । śuṣyatsu vrīhyādiṣu vr̥ṣṭyādi kāmyamānamanantara-
phalabhāvitayaivāvaga2myata ityanayā'pi yuktyānantarabhāvitā yuktā । śakyatē cānantara-
phalabhāvitayā karmaṇaḥ pramāṇāntaragamyatāsya sādhyasādhanabhāvātmakavastunō vak‍tumu-
ktēna nyāyēna । saṁbhavati ca pramāṇāntaraviṣayatvē phalanibandhanayāgakartavyatāviṣa-
yatvē, kō hi nāmādr̥ṣṭaṁ svātantryaṁ kalpayituṁ lōkē śabdasya kṣamaḥ ? tasmānniyōgaḥ
praiṣādyarthatulya ēva; yathā praiṣādiṣu laukikēṣu vaidikēṣu ca niyōgaḥ, sa ca pramāṇā-
ntarapūrvakaḥ, tathā vidhyuddēśagatō'pīti pratipattavyam । yadidamuktasmābhiḥ tadidam
<quote>‘kutaḥ’</quote> ityasya praśnasya <quote>‘vidyamānōpalambhanatvāt’</quote> ityuttaraṁ dattaṁ bhāṣyē । <q>nanvēvaṁ
granthē vyākhyāyamānē <quote>“paśavō nōpalabhyantē”</quote> ityādiranarthakō granthaḥ</q> ।
upalabhyantāṁ paśavō mā vōpalabhyantām, sarvathā pramāṇāntarasāpēkṣaṁ śābdamityē-
tāvat sādhya3m ; tacca siddhamēva; kimarthamataḥ4 paraṁ phalānupalabdhirūpamupanyasyatē ?
<note>1. yataśca phala---ga.</note>
<note>2. kāmyatē ga.</note>
<note>3. atra sādhyam. ga.</note>
<note>4. aparaṁ. ga.</note>
﻿<pb n="127"/>
parihāramāha---<q>satyamētāvatsādhyam; kēna cōktamanyat sādhyamiti ?</q> yēna
dūṣaṇaṁ syāt । a1trāpara āha---<q>tarhyanupalabdhyupanyāsō na ghaṭatē</q> anarthakatvā-
dityuktam । samādhirucyatē-<q>na na ghaṭatē, ghaṭata ēva</q> । yasmāt <q>pramāṇāntarasadbhā-
vaparīkṣayā prāmāṇyaṁ vaktavyam, na svataḥ-ityēvaṁparō granthaḥ</q> । asyārthaḥ---
yadētatpramāṇāntarānupalambhēna prāmāṇyābhidhānam tat pramāṇāntarasāpēkṣatvapratipādana-
param; nirapēkṣasya hi pramāṇāntarānupalabdhē'pi prāmāṇyamupapadyata ēva svāta-
ntryēṇa; sāpēkṣasya ca pramāṇāntarāyattaṁ prāmāṇyam । tacca pramāṇāntaramēvaṁ syāt,
yadi kriyānantaraṁ phalaṁ syāt; tadabhāvē pramāṇāntarēṇāyamarthaḥ pratyētuṁ na śakyata
iti tadapēkṣasyāprāmāṇyaṁ yuktamēva । tasmātpramāṇāntarasāpēkṣatvapradarśanārthatvē'sya
granthasya na kiñcidanupapannam । nanu pramāṇāntarasāpēkṣatvē'pi kimiti pratyakṣādya-
bhāvēnāprāmāṇyam, tatrāha---<q>taccātra pramāṇāntaraṁ dr̥ṣṭam</q> । dr̥ṣṭaśabdēna cātra pratya-
kṣādikamucyatē । <q>kathaṁ punaratra dr̥ṣṭāvagatiḥ ?</q> dr̥ṣṭamēvātra pramāṇamiti kathamavaga-
myata ityarthaḥ । <q>kriyānantarabhāvitvātphalasya</q> । yasmādyatphalam, ta2t kriyāna-
ntaramēva bhavati; kriyānantarabhāvini ca sādhanatvaṁ dr̥ṣṭapramāṇāvagamyamēva । <q>kathaṁ
tarhi kr̥ṣyādēḥ ?</q> yadi sarvaṁ phalaṁ kriyānantaram, tarhi kr̥ṣyādau kathamanantaraṁ
phalaṁ kālāntarē sādhyamadhigamyatē ? atrōttaram---<q>kiṁ kr̥ṣyādērnānantaraṁ phalamupala-
bhyatē ?</q> yēnaivaṁ vadasi । ēkagranthēnāha---<q>kiṁ kriyāphalaṁ nāvagamyatē, uta prayō-</q>
<note>1. apara āha---tadantarapha. lānupa. ga.</note>
<note>2. Omitted. tat---uta. ga.</note>
﻿<pb n="128"/>
<q>janaphalamiti</q> । punarapyēkagranthēnāha---<q>pāṭanaṁ tāvadbhūmyavayavānāṁ kriyāphala-
mavagamyata iti</q> । kr̥ṣyādērapyanantaraphalatā । vrīhyutpattistu prayōjanam, tadartha-
tvātpuruṣapravr̥ttēḥ । tathā ca prayōjanalakṣaṇamakṣapādōktam---<quote>“yadadhikr̥tya kr̥1tiḥ
pravartatē, tat prayōjanam”</quote> iti । kiñca, <q>na ca prayōjanādarśanādadr̥ṣṭatō-
cyatē</q> । yadi hi prayōjanasyānantarādarśanādasmābhiradr̥ṣṭatā dr̥ṣṭapramāṇaśūnyatā
citrādāvucyēta, tadā sarvatra prayōjanaṁ kriyānantaramēva bruvāṇā vayamupālabhyēmahi-kathaṁ
tarhi kr̥ṣyādēḥ?-iti; yāvatā vayaṁ phalādarśanādēva brūmahē; tatra cāvyabhicāra iti ।
nanvatrāpi sasyādhigamavatkālāntarē'pi paśavō bhavēyuḥ, tatrāha---<q>atra hi prayōjanaṁ
phalaṁ ca paśava ēvāvagamyantē, phalāntarādarśanāt</q> । na2nvasti havirvikārādiḥ,
tatrāha---<q>yacca kiñciddhavirvikarādyavagamyatē na tatpāṭanādivat vrīhyādyutpattēḥ
paśukāraṇatayā śakyatē vak‍tumadarśanāt</q> । asyārthaḥ---yadyapyēvaṁ dr̥śyatē, tathāpi
paśavō'pyanantaramēva bhavantīti vaktavyam; kālāntarē tadutpattērayōgāt, kriyāyā
vinaṣṭatvāt, havirvikārasya ca tadutpattyananuguṇatvāt; yathā pāṭanaṁ sasyōtpattau
kāraṇam, tata ēva tadutpattiḥ; tasmādanantarabhāvitvātphalasya paśūnāṁ ca phalatvāt
dr̥ṣṭamatra pramāṇāntaram; tēna tadabhāvē'prāmāṇyamiti siddham । sādhitamarthamupasaṁ-
harati---<q>tasmāt pramāṇāntaraparīkṣaivātra dharmajijñāsubhiḥ kartavyā, na punaradhyaya-
nāddharmāvagatiḥ । kathaṁ punaḥ svargakāmādiṣu vidyamānōpalambhanatā ?</q> svargaṁ prati
<note>1. <quote>“yamarthamadhikr̥tya pravartatē tat prayōjanam”</quote> iti mudritanyāyasūtrapāṭhaḥ.</note>
<note>2. Omitted. nanvasti-śakyatē. ga.</note>
﻿<pb n="129"/>
sādhyasādhanabhāvasyādr̥ṣṭapramāṇasamadhigamyatvāt; tataśca svargakāmādicōdanānāṁ
svātantryēṇa prāmāṇyaṁ syāditi । atrōttaram---<q>niyōgasya tāvanniyōgatvaṁ paśvā-
dāvapahr̥tam; ēkaścāyaṁ niyōgō'nubandhabhēdāt bhidyata iti sthi1tiḥ; tasmā-
tsarvatra sāpēkṣa ityuktaṁ bhavati</q> । asyārthaḥ---niyōgasya niyōjaka1tvaṁ tāvannāsti;
pramāṇāntarasamadhigamyā phalasādhanataiva karmaṇāṁ niyōktrī, tadanuvādakāstu
liṅādaya iti yadā paśvādāvuktam tadā svargādāvapyēkatvānniyōgasyādhikāra-
<note>1. sthitam. ga.</note>
<note>2. janakatvaṁ nāsti; tēna. ga.</note>
﻿<pb n="130"/>
viṣayānubandhamā1trēṇa bhinnasya sarvatra niyōjakatvaṁ nāsti, tēna tatrāpi sāpēkṣatvāt-
sarvatra sāpēkṣaḥ śabda ityuktaṁ bhavati । <q>atō yatra pramāṇāntaramasti, bhavatu tatra
tathātvam</q> । na punaḥ prāmāṇyam, anuvādakatvāt । yatra nāsti pramāṇāntaram,
tatra tathātvamapi mā bhūt; dūrata ēva prāmāṇyam । <q>tasmā2tsuṣṭhūktam---<quote>“śabdastu
na pramāṇam”</quote> iti</q> । sarvathā pramāṇatvābhāvāt । atra mūlayuktiḥ pāratantryadarśa-
nāt sāpēkṣatvamiti । vidyamānōpalambhanatā tu sāpēkṣatva ēvāmyuccayayuktiriti ।
svargakāmādhikārē'pi sāpēkṣatvādaprāmāṇyamiti sthitam ।</p>
<note>1. mātrē bhinnasya. ga.</note>
<note>2. tasmāt sūktam. ga.</note>
﻿<pb n="131"/>
<p>dr̥ṣṭaviruddhaṁ ca kiñcidvaidikamityādinā ēvaṁjātīyakaṁ ca pramāṇaviruddhaṁ vaca-
namapramāṇamityantēna bhāṣyaṁ paṭhitvākṣipati---<q>kathaṁ punaridaṁ pramāṇaviruddham ? arthavā-
dō'yam; arthavādēṣu ca sarvē pramāṇavirōdhā guṇavādēna vyākhyātāḥ</q> <quote>“guṇavādastu/?/”</quote>,
﻿<pb n="132"/>
iti sūtrēṇa । athāyamabhiprāyaḥ ---arthavādā nādyāpi guṇavādāśrayaṇēna vyākhyātāḥ
iti, bāliśabhāṣitamētat; na hyuktasyārthasya pūrvam ucyamānasya vā saṁprati---
ityētaccōpalakṣaṇaṁ vakṣyamāṇasya vā---sthita1sya nyāyōpapannasyākṣēpō yuktaḥ, tasya ca
sthitatvē guṇavādō'pi sthita iti bhāṣyamanupapannam । <q>anyatra viśēṣābhidhānāt</q> ।
viśēṣābhidhānē tu viśēṣābhidhānārthamēvākṣēpō yuktaḥ; iha2 tannāsti । <q>uktōcyamānatā-
viśēṣē hi vivakṣyamāṇē sarvamanavasthitaṁ syāt</q>। sarvasya sarvatra vakṣyamāṇasyōpayō-
ginō'bhidhānāpattēḥ । <q>tasmātsthitatvātsthitatvamēva vaktavyāvaktavyayōḥ kāra-
ṇam</q> । kiñca a3ttrōpanyastasya pramāṇavirōdhasya, guṇavādāśrayaṇēna ca parihr̥tasya,
punastatrārthavādādhikaraṇē <quote>“śāstradr̥ṣṭavirōdhā4t”</quote> ityupanyāsō na ghaṭatē । samādhiḥ-
<note>1. syānyathōpapannasya. ga.</note>
<note>2. Omitted iha tat. ga.</note>
<note>3. Omitted atra. ga.</note>
<note>4. virōdhādyapanyāsaḥ. ga.</note>
﻿<pb n="133"/>
<q>ucyatē, sthitē ēvārthavādānāṁ guṇavādēna vyākhyānē idaṁ vacanamākṣipyatē</q> ।
yasmādatra taduktā, arthavādavyākhyānōktā guṇavādataiva na bhavati । yajñāyudhīśabdēna
lakṣaṇayātmaivōcyatē; tasya cādhikārābhiprāyaṁ svargayānamiti yēyaṁ guṇavādatā
paratra paraśabdapravr̥ttyabhiprā1yēṇa lakṣaṇātmikā, sā na saṁbhavati । kasmāt ? <q>guṇa2vā-
dō hi pramāṇāntarapratipattibalēnōpajāyatē</q> । yathā gaṅgāyāṁ ghōṣa iti । <q>atra
ca pramāṇāntarapratipattiḥ śarīra ēva</q> । yasmānna śarīravyatiriktaṁ kiñcidāsti,
tasyānupalabdhēḥ । ta3ccharīraṁ pratyakṣatvāt <quote>‘ēṣa:’</quote> iti vyapadiṣṭam <quote>‘yāti’</quote> ityanēna
viruddham, dahyamānatvāccharīrasya । tasmādvidhitō vidhyālōcanayā, arthavādataśca
arthavādālōcanayā vā ayathārthatvamēvāvasīyata iti । anēnōdāharaṇāntaraprayō-
janamapi darśitam । <q>kiñca, vidhau hi sati niyōgatō'pi tāvat svātantryaśaṅkā
jāyatē; arthavādē sāpi nāstīti prakaṭayati <quote>“na ca <quote>‘ēṣa yāti’</quote> iti vidhi-
śabdaḥ”</quote> iti</q> । asyārthaḥ vidhipa4kṣē niyōgasya pramāṇāntarāviṣayatvāt svāta-
ntryaśaṅkā syādapi, arthavādē tu siddhārthatvāt siddhasya5 pramāṇāntarāpēkṣāyāṁ
<note>1. bhiprāyāt. ga.</note>
<note>2. yuṇavādā na pramāṇāntara pratītivaśādupajāyantē. ga.</note>
<note>3. tacca śarīraṁ. ga.</note>
<note>4. vidhipakṣē hi. ga.</note>
<note>5. Added ca. ga.</note>
﻿<pb n="134"/>
vivādābhāvāt tadapi svātantryaṁ śaṅkyamānamapi na bhavatīti <quote>“na caiva/?/
yāti”</quote> ityanēna bhāṣyakāraḥ prakaṭayatīti sthitam । <q>ucyatē---na pramaṇāntarā-
pēkṣaḥ śabdasyārthēna sambandhaḥ । kastarhi ? autpattikaḥ</q> । anēna granthēna
pūrvōktamākṣēpaṁ parihartumupakramatē । yadi hi pramāṇāntarāpēkṣaḥ śabdasyārthēna saha
vācyavācakabhāvaḥ sambandhaḥ syāt tadā citrādivākyēṣu liṅādayaḥ pramāṇāntarānu-
bhūtaphalasādhanatānibandhanāṁ kāryatāṁ vadantīti syādēvāprāmāṇyam; autpattikē
svābhāvikē nirapēkṣē tu vācakatvē svātantryēṇārthaparicdhēdātprāmāṇyaṁ yuktam ।
<q>nanu ca lōkē pramāṇāntarāpēkṣitaiva sarvasya vacasō dr̥ṣṭā</q> । yathālōkaṁ
ca vēdē pratītiriti sāpēkṣatayā prāmāṇyam । <q>satyaṁ vyavahārē, na tvabhidhānē</q> ।
asyārthaḥ---vyavahārē śabdaprayōgalakṣaṇē satyaṁ sāpēkṣatvam; pramāṇāntarēṇārthaṁ
pratītya lōkaḥ śabdaṁ prayuṅktē yataḥ; na punarabhidhānē sāpēkṣatā, sva1śaktayaivārthābhi-
dhānāt । na ca vyavahārē sāpēkṣatā vēdē dōṣamāvahati, apauruṣēyatvāt; puruṣō
hi pramāṇāntarapratītimapēkṣatē śabdaṁ prayōk‍tum; tadabhāvē tvapēkṣā nāsti । kathaṁ
punarabhidhā2nē'pēkṣā nāsti, tatrāha---<q>yathā ca lōkē'pyautpattikamabhidhānam,
tathā sambandhaparihārē vakṣyāmaḥ</q> । yadi pauruṣēyaḥ sambandhaḥ, syāt sāpēkṣatā;
yadā punarapauruṣēyatvaṁ vakṣyati, tadā sētsyatyanapēkṣatvam । <q>nanu sarva ēvāyaṁ
sūtrārthō vivr̥taḥ</q> । autpattikasūtra ēva । <q>punarihānūditaḥ</q> । anēna paunaruktya-
<note>1. arthaśaktau cāthī- ga.</note>
<note>2. dhānē tvapēkṣā. ga.</note>
﻿<pb n="135"/>
māha । uttaram---satyamanūditō viśēṣābhidhānāya । <q>kaḥ punaratra viśēṣō'bhi-
dhīyatē ?</q> taṁ darśayati---<q>nanu ca sambandha ēva nāstīti pūrvōktamēvākṣipya
punaḥ samādhiḥ । nanu ca vākyārthō'yamākṣiptō vidyamānōpalambhanatvāditi ।
padaviṣayamautpattikatvaṁ manyantē mīmāṁsakāḥ</q> । tasmādbhinnaviṣayatvādākṣēpapari-
hārāvasaṁbandhāvityarthaḥ । kimanayānupāsitagurōḥ abhihitānvayavādinaḥ kathayā
vikalpitayā ? <q>yasmāddhi yaḥ pratīyatē, sa tasyārthaḥ; na ca kēvalātpadāt vr̥ddhabya-
vahārē kasyacidarthasyāvagatirdr̥ṣṭā; anavagamyamānasya cārthasya kēna citsambandha
iti durvacaṁ vacaḥ</q> । anēna granthēna vākyaviṣaya ākṣēpaḥ, autpattikatvamapi
vākyaviṣayamēvēti parihāraḥ; yasmānna kēvalaṁ padaṁ kvacidarthapratītiṁ janayati, vr̥ddha-
vyavahārē tathā vyutpattivirahāt; anvitasvārthābhidhānatayaiva vyutpattēḥ arthāntarā-
pēkṣatvāccānvayasya padāntarā1dr̥tē tadanavagatēḥ padāntarāpēkṣatvē ca si2ddhaṁ vākyasyaiva
pratipādakatvam; na kēvalasya padasya । <q>kathaṁ tarhi prasiddhiriyam ?</q> padaviṣaya-
mautpattikatvamiti । anupāsitagurutvāt bhrāntimūlētyuktam । <q>tasmādautpattikō
vākyavākyārthayōḥ sambandhaḥ ।।</q></p>
<note>1. padāntarāśrutēśca. ga.</note>
<note>2. Omitted siddhaṁ. ga.</note>
﻿<pb n="136"/>
<p><q>syādētadēvaṁ naiva śabdasyārthēnāsti sambandhaḥ; kutō'sya pauruṣēyatā
apauruṣēyatā vēti ? katham ? syāccēdarthēna saṁmbandhaḥ, kṣuramōdakaśabdōccāraṇē
mukhasya pāṭanapūraṇē syātām । saṁślēṣasambandhamabhiprētyōcyatē bhavatā si1ddhavādi-
nā autpattikatvaṁ sambandhasyōcyatē, kāryakāraṇanimittanaimittikāśrayāśrayi-
yaunādayaḥ sambandhāḥ śabdasyārthēnānupapannā ēvēti</q> । bhāṣyaṁ paṭhitvā bhavatēti
cārthalabhyēna śabdēna pūrayitvā vyācaṣṭē---<q><quote>“syādētaditi”</quote> yadi nityaḥ samba-
ndhaḥ syādityarthaḥ</q> । anēna <quote>‘yadi nityaḥ sambandhaḥ syāt’</quote ityadhyāhārāpēkṣama---
<quote>“syādētat---”</quote> iti bhāṣyamiti darśayati । ṭīkārthastu syādētaditi bhāṣyasya---
yadi nityaḥ saṁbandhaḥ syāt syādētadityēṣō'rthaḥ---iti । pu2naridānīm
<note>1. siddhāntavādinā. ga.</note>
<note>2. Omitted punaḥ. ga.</note>
﻿<pb n="137"/>
<quote>“syādētat”</quote> iti bhāṣyamakṣaratō vyācaṣṭē । idam upasaṁhārabhāṣyōktam <quote>“tasmā-
ccōdanālakṣaṇō dharmaḥ”</quote> itīdam, kimiti na syāt ? yāvatā <quote>‘syādētadēvam---
cōdanālakṣaṇō dharmaḥ’</quote> iti ētacchabdēna ca <quote>“syādētat”</quote> iti bhāṣya1śrutēna
pūrvaprakr̥tam <quote>‘cōdanālakṣaṇō dharmaḥ’</quote> ityētatpratyavamr̥śyata ityarthaḥ । syāccēdarthēna
sambandha ityasya sambandhasyābhāvahētuṁ kṣuramōdakaśabdōccāraṇagranthēna bruvan bhāṣyakāraḥ
sambandhasya saṁślēṣalakṣaṇasyābhyupagamaṁ darśayati---<quote>“saṁślēṣasaṁbandhamabhiprētyōcyatē”</quote>---
ityanēna bhāṣyēṇa । tatrāha dūṣaṇam---<q>kēnāyamabhyupagataḥ sambandhaḥ</q> ? yēna nirā-
karaṇīyatayā mukhasya pāṭanapūraṇaprasaktyā nirākāryatayā upanyasyatē ? ēkagranthēnāha-
nanu ca śabdasvātantryavādibhirmīmāṁsakaiḥ <quote>‘śabdādarthō'vagamyatē’</quote> ityayamēva-vācya-
vācakabhāva iti yāvat---sambandhō'bhyupagataḥ, na saṁślēṣaḥ । <q>anabhyupagatasya2
nirākaraṇamandhapadam</q> । aparyālōcanāpūrvakamityarthaḥ । samādhimāha---<q>idamē-
vātra nirākriyatē, yaduta <quote>‘śabdādarthō'vagamyatē’</quote> iti</q> । vācyavācakabhāva ēvāyaṁ
<note>1. bhāṣyōktēna. ga.</note>
<note>2. Added saṁślēṣasya. ga.</note>
﻿<pb n="138"/>
nirākriyatē । kēna kārēṇana nirākriyata ityētannōpapadyata ityanēna kāraṇēnētyarthaḥ ।
kathaṁ punaḥ saṁślēṣasambandhanirākaraṇēnēdam <quote>‘śabdādarthō'vagamyatē’</quote> iti nirākr̥taṁ bhavati ?
na hyanyasmin nirākr̥tē'nyannirākr̥taṁ bhavatītyabhiprāyaḥ । <q>bhavatīti</q> । uttaram ।
bhavati nirākr̥tamityarthaḥ । kutaḥ ? śabdādarthajñānaṁ hi kārya kēnacitkāraṇēna; tatra
tāvanna śabdādēva kēvalādidaṁ kāryamutpadyata iti śakyatē vaktuṁ cakṣurādīnāmiva yathā
cakṣurādīnāṁ kāryaṁ cakṣurādibhya ēvōtpadyatē, tathēdamapīti na1 । kasmāt ?
prathamaśravaṇādapratītēḥ । ēkagranthēnāha---ēvaṁ tarhi ēvaṁ ca sati svarūpamēvaśabdasya
arthajñānē na kāraṇam yathā dhūmādīnāṁ na svarūpamēvāgnyādyavagatau kāraṇam ।
<q>kiṁ tarhi ? sahāvasthānādilakṣaṇaḥ sambandhaḥ । sa cāyaṁ śabdē na kaścidupalabhyatē
prāgarthāvagamāt</q> । yathā dhūmādipu sahabhāvaḥ prāgēvānumānādupalabhyatē । tasmātkāraṇa-
bhūtasambandhāntaranirākaraṇēna kāryabhūtā vācyavācakataiva nirākr̥tā bhavati ।
yadi kāraṇatayā nirākāraṇaṁ saṁślēṣasya, ēvaṁ sarva ēva sambandhā nirākaraṇīyāḥ ।
<q>kimidamucyatē yaunādayō na2 saṁbhavantīti</q> । siddhābhāvapradarśanamātraṁ kriyamāṇaṁ
nirākaraṇaṁ na bhavatīti । yuktitō bādhanaṁ nirākaraṇam, tacca yaunādērna kr̥tam; saṁślē-
<note>1. Omitted. na. ka.</note>
<note>2. naiva bhavantīti. ga.</note>
﻿<pb n="139"/>
ṣasyaiva hi sahētukaṁ nirākaraṇaṁ kr̥tam । <q>athāyabhamiprāyaḥ---yaunādayō nōpalamyantē
iti;</q> tēnānāśaṅkanīyatvānna nirākriyantē । ētadda‍ūṣayati-<q>saṁślēṣō vā kimupalabhyatē ?</q>
yēna nirākriyatē; yāvatā sō'pi nōpalabhyatē । tathā ca svayamēva bhāṣyakārēṇa <quote>“kṣuramō-
dakaśabdōccāraṇē”</quote> ityanēna granthēnānupalabdhirēvōpanyastā । tasmānna vidmaḥ kēna
viśēṣēṇāyaṁ bhā1ṣyakārēṇa nirākaraṇīyatayā saṁślēṣa upanyastaḥ । athāyamabhiprāyaḥ---
gamakatvaṁ śabdasya, gamyatvaṁ cārthasya; taccānyatra saṁśliṣṭasyaiva dr̥ṣṭam; tēnēhāpi kadā-
cit tadēvāśāṅkyētēti nirākriyatē । tadayuktam, kāryakāraṇayōrasaṁśliṣṭayōrapi
gamyagamakatvadarśanānnaikāntēna saṁślēṣa ēva kāraṇam; api tu kāryakāraṇabhāvāda-
yō'pi; atastē'pi nirākaraṇīyā iti bhāvaḥ । atra paricōdayati---<q>kārya-
kāraṇamapi tantvādi saṁśliṣṭamiti cēt</q> । asyārthaḥ---sarvatra saṁślēṣō vyāpakaḥ;
kāryakāraṇayōrapi samavāyikāraṇabhūtatantupaṭayōrasamavāyikāraṇātmakatantusaṁyōgapa-
ṭayōśca saṁślēṣadarśanāt । <q>naitannimittē saṁbhavati</q> । naitat saṁśliṣṭatvaṁ nimittē kuvindādau
saṁbhavati । na ca kuvindādayō na kāraṇam, tadbhāvabhāvāviśēṣāt । gamyaṁ ca kāryadarśa-
nāt । ta2smānnaikāntataḥ saṁślēṣādavagatiḥ, kintu sambandhāntarādapīti । tasmādandhapa-
damēvēdaṁ sarvaṁ saṁś‍lēṣasambandhamātranirākaraṇaṁ pratibhāti । atra parihāramāha---<q>u3cyatē</q>
<note>1. Omitted bhāṣyakārēṇa. ga.</note>
<note>2. tasmānnāpyēkāntataḥ. ga.</note>
<note>3. Omitted ucyatē. ga.</note>
﻿<pb n="140"/>
<q>atra hyautpattikavādinaḥ kēcitsvarūpamēvādhyasya śabdō'rthaṁ pratyāyayatīti prati-
pannāḥ</q> । vaiyākaraṇāḥ kila śabdā ēvārtharūpēṇādhyastāḥ śabdādavagamyanta iti
a/?/nyantē । yuktiśca1 tairuktā <quote>‘svamēva rūpaṁ śabdasya, yēyamarthapariṇatiḥ’</quote> iti ।
yō'yamarthākāraḥ, sa śabdasyaiva rūpaṁ yasmāt tasmācchabdādhyāsarūpō'rthaḥ; arthākā-
rasya śabdarūpatvē ca nirdēśatulyataiva hētuḥ । atastannirākaraṇāyēdamuktaṁ saṁślēṣani-
rākaraṇam । ta2smāt tasmin pakṣē saṁś‍lēṣa ēva tādātmyarūpaḥ śabdārthayōḥ sambandhaḥ ।
sō'yaṁ saṁślēṣaḥ kāryānupalabdhyā na ghaṭata iti <quote>“kṣuramōdakaśabdōccāraṇē mukhasya pāṭana-
pūraṇē syātām”</quote> ityuktam । yadi tādātmyaṁ nāsti, <q>kathaṁ tarhi---gaurayam---
iti tulyō nirdēśaḥ śabdārthayōḥ ?</q> a3tra parihāramāha-<q>astyayaṁ nirdēśaḥ, sa tu</q>
<note>1. tairēvōktā. ga.</note>
<note>2. yasmāt. ga.</note>
<note>3. atra parihāraḥ. ga.</note>
﻿<pb n="141"/>
<q>nādhyāsakr̥ta ityā1kr̥tigranthē parihāraṁ vakṣyāmaḥ । yaunādayastu sambandhāḥ śabdasyā
nupapannā i2tyanēnānabhyupagamaṁ darśayati</q> । yō'tra vyapadēśyaḥ sambandhastamēkaṁ na vyapadi-
śati bhavān pratyāyyaraya pratyāyakasya ca yaḥ saṁjñāsaṁjñilakṣaṇaḥ sambandha ityanēnautpatti-
katvaṁ punarupōdbalayati rāddhāntī । <quote>“āha---yadi pratyāyakaḥ śabdaḥ prathamaśrutaḥ kiṁ
na pratyāyayati”</quote> iti bhāṣyam; tatrābhiprāyaṁ ṭīkākārō vyanakti-<q>svatō hi
sarvabhāvānāṁ pra3vr̥ttiścakṣurādīnāmiva rūpagrahaṇē</q> । sarvē bhāvā hi kāryakaraṇē pravarta-
mānāḥ svata ēva pravartantē yathā cakṣurādayō rūpagrahaṇē; śabdastu prathamaśravaṇē
apratipādakatvātsvata ēva na pravartatē; tasmātkēnacitsa4mbandhaṁ kr̥tvā pravartyata iti
jñāyatē । tasmātsāpēkṣatvaṁ śabdasyārthapratipattāvastīti prathamaśrutaḥ kiṁ na pratyāya-
yatītyanēna bhāṣyēṇōktam । <q>sarvatra nō darśanaṁ pramāṇāmiti</q> । svābhāvikānāṁ svabhāvata
<note>1. Omitted ākr̥ti. ga.</note>
<note>2. ēvētyanabhyu. ga.</note>
<note>3. kāryakāraṇabhāvāt svataḥ. ga.</note>
<note>4. sambandhā (ndhrā) sambandhaṁ kr̥tvā pravarta (rtya) tē. ka.</note>
﻿<pb n="142"/>
ēva puruṣaprayat‍nā1napēkṣakāryakarāṇāṁ sāpēkṣatvaṁ nirapēkṣatvaṁ ca dvayamapi darśanādēvāva-
gamyatē; dr̥ṣṭaṁ hi cakṣurādēḥ svābhāvikatvē'pi rūpāvagatāvālōkāpēkṣatvaṁ dahanē
cānapēkṣatvamagnyādēḥ । tēna sāpēkṣatvamātraṁ prathamaśravaṇē arthāpratipādakatvāt syāt,
na2 tu puruṣaprayat‍nāpēkṣatvam । tadidamuktam---<quote>“sarvatra nō darśanaṁ pramāṇam”</quote> iti ।
dr̥ṣṭaṁ hi tatra kāryaṁ puruṣaprayat‍nānapēkṣaṁ puruṣānupalabdhēḥ, sāpēkṣaṁ ca prathamaśravaṇā-
danavagatēḥ prayōgāntarē cāvagamāt । <q><quote>“yadi prathamaśrutō na pratyāyayati, kr̥takastarhi”</quote>
iti kō'bhiprāyaścōdakasyēti</q> । anēna bhāṣyamākṣipati । ēkagranthēnāha---
yadi tāvatkr̥takaḥ kārya ityētāvānabhiprāyaḥ na sāmayikaḥ puruṣasaṅkētapravarttita
iti, tataḥ siddhaṁ sādhyatē । kutaḥ? puruṣāntarapratyayāntarānapēkṣitā3 hi śābdaṁ
pramāṇaṁ vadatō'bhiprētā cakṣurādīnāmiva rūpagrahaṇē, na punarutpattimattā4 nēṣyatē ।
<note>1. manapēkṣya kāryakāriṇāṁ. ga.</note>
<note>2. tatpuruṣaprayatnānapēkṣitvam. ga.</note>
<note>3. -tā na śabdamapramāṇamabhivadataḥ. ga.</note>
<note>4. Added api. ga.</note>
﻿<pb n="143"/>
<q>utpadyata ēva hi sambandhaḥ kriyāgarbhatvāttasya, kriyāyāścōtpattimattvāt ta1danuvartī
sambandhō'pyutpattimānēva</q> । sa ēva punarēkagranthēnāha-<q>atha kr̥takō rajjughaṭayōriva
puruṣaprayatnajanya ityabhiprāyaḥ । tadayuktam; cakṣurādērālōkābhāvē kadācitkā-
ryamakurvatastatsadbhāvē ca kāryaṁ kurvatō'pi puruṣāntarapratyayāntarānapēkṣatvāt samba-
ndhasya tathā śabdasyāpi sambandhaḥ syāditi</q> । tasmādasamarthamiva aśaktamiva siddhā-
ntalaṅghanē bhāṣyaṁ pratibhāti <quote>“kr̥takastarhi”</quote> iti । nēdamasamartham । ayamasyābhiprāyaḥ-
nēdamudyōtanāditulyaṁ dvitīyādiśravaṇam; udyōtanasyāpi hyanugrāhakatvamētatkārya-
<note>1. tadanurūpa. ka.</note>
﻿<pb n="144"/>
samadhigamyamēva, tathaiva kāryadarśanādanavagatipūrvakatvāda vagatē ścakṣurādīnām । na1 ca
cakṣurādayō'vagamakatvēnāvagatā avagamakāḥ; tēna tatra yuktam । śabdē punastvayaivaṁ
vaktavyam---arthāvagatipūrvikaivārthāvagatiḥ---iti; yasmādvyavahārē <quote>‘ayamasyārthaḥ’</quote>
ityavagamya tataḥ śabdādarthaṁ pratipadyata iti । na ca pratipattāvanutpannāyām
<quote>‘ayamasyārthaḥ’</quote> iti jñānaṁ bhavati । tasmādavagatipūrvikaivāvagatiriti tvayābhyupa-
gamanīyam । na caitadyuktam; avagatērēva kāraṇaṁ cintyatē yataḥ । na cāvagatirēvā-
vagatēḥ kāraṇamiti yuktam, ātmāśrayadōṣaprasaṅgāt । tasmā2nnimittāntarāpēkṣāyāṁ dēva-
dattādiṣu dr̥ṣṭaḥ samaya ēva gavādiṣva3rthadhīhēturiti sāmpratam । tathā ca kīrtinōktam---</p>
<lg><l><quote>“yajjātīyō yataḥ siddhaḥ sa tasmādagnikāṣṭhavat ।</l>
<l>adr̥ṣṭahēturapya4nyō viśiṣṭaḥ saṁpratīyatē”</quote> ।। iti ।</l></lg>
<p>tadidamāha---tasmātsambandhāntarapūrvikaivārthāvagatiriti siddhā sāpēkṣatā । <q>tadidaṁ
kr̥takaśabdēna sāmayikatvaṁ kr̥takatā vōktā</q> । yadāyamarthaḥ pratipādayi-
tumabhiprētaḥ, tadā <quote>‘ayaṁ mayā śabdaḥ prayōjyaḥ’</quote> iti yō'yaṁ prayōganiyamaḥ, sa
samayaḥ; tēna nirvr̥ttaḥ sāmayikaḥ śabdārthayōḥ sambandhaḥ । tasmiṁśca pakṣē
śabdaprayōgādarthapratipādanābhiprāyaṁ pratītya tatpurassarasāmarthyajñānam ; <quote>‘asya
śabdasyāyamarthaḥ’</quote> iti yāvatpuruṣasya saṁkētaḥ; tēna kr̥taḥ kr̥takaḥ sambandha ityabhiprētaḥ ।
tasmiṁstu pakṣē śabdādēvārthajñānam । pakṣadvayē cāsmin puruṣaprayat‍nāpēkṣatvāt samba-
<note>1. Omitted na ca. ga.</note>
<note>2. tasyā nimittā- ga.</note>
<note>3. arthapratipattihētu. ga.</note>
<note>4. -pyanēna. ga.</note>
﻿<pb n="145"/>
ndhasya tatpurassaratvādvēdārthāvagatēḥ pauruṣēyatvamēva vēdānām । puruṣāśca pramāṇāntarē-
ṇārthamavagamyāvagamayantīti sāpēkṣatā । tata ścāprāmāṇyaṁ cōdanāyā iti sthitō'ya-
mākṣēpaḥ ।।</p>
<p>iātē sambandhākṣēpaḥ ।</p>
<p><q>atha gaurityatra kaḥ śabda iti kō'yaṁ praśnaḥ</q> ? asyārthaḥ---sāpēkṣatayā
śabdasyāprāmāṇyē pūrvapakṣavādinōktē'tra kō'yaṁ praśnaḥ ? atha1 siddhāntavādinaḥ
siddhāntaṁ kartumavasaraḥ, na cāyaṁ siddhāntōpakrama ēva । tathā hi---<quote>“gakāraukāra-
visarjanīyā iti bhagavānupavarṣaḥ”</quote> ityuttaraṁ pūrvapakṣavādinaḥ syāt2; taccānupapannam ।
tasmādayuktō'yaṁ praśnaḥ । <q>ayamayaṁ praśnaḥ---yadyapariṇatyā śabdō'rthamavagamayati,
kastarhi śabdō'bhiprētaḥ</q> ? atrēdamarthatattvam---vaiyākaraṇaḥ pūrvapakṣavādinā siddhā-
ntini parājitē siddhāntinamēva paryanuyuṅktē---saṁślēṣalakṣaṇasambandhaṁ parityajatā bhavatā
pratyāyyapratyāyakabhāvaṁ cābhyupagacchatā apariṇatyā śabdō'rthamavagamayatītya bhyupa-
gatama; ēvamabhyupagacchatastē kaḥ śabdō'bhiprētaḥ ? na tāvadvarṇātmakaḥ, tēbhyō'rtha-
pratipattyayōgāt । tasmādavarṇātmakaḥ śabdō'bhyupēyaḥ; tasya cā3rthatādātmya-
maviruddham; tēna saṁślēṣalakṣaṇaḥ sambandhō'bhyupagamyatām । tathā ca svābhavikō'pi
sambandhaḥ siddha ityanapēkṣatvamapi siddham । tēna vimucyatāṁ pratyāyyapratyāyakabhāva-
lakṣaṇaḥ sambandha iti । tēna yuktō'yaṁ praśnaḥ । ēkagranthēnāha---<q>yō'yaṁ śrōtrēṇā-
vacchidyatē sa śa4bdō'bhimata iti</q> । idānīṁ siddhāntyāha---<q>ōmityucyatē</q> ।
<note>1. ayaṁ. ka.</note>
<note>2. na siddhāntini parājitē. ga.</note>
<note>3. Omitted ca. ka.</note>
<note>4. Added bhavataḥ. ka.</note>
﻿<pb n="146"/>
aṅgīkārē hyōmiti; tēnāṅgīkriyata iti yāvat । yasmāt <q>śrōtragrahaṇē hyarthē lōkē
śabdaśabdaḥ prasiddhaḥ; tē ca śrōtragrahaṇāḥ gakāraukāravisarjanīyāḥ</q> । tasmātta
ēva śabdāḥ । <q>nanvēvaṁ satyarthapratyayō nōpapadyatē</q> । katham ? <q>kramavartitvādvarṇānāṁ
kṣaṇikatvācca tadupalabdhīnām; upalabhyamānatayā ca padādivyavasthā, na
tu sanmātratayā; tasmādanupapannō'rthapratyayaḥ</q> । asyārthaḥ---varṇāstāvanna
sanmātratayārthaṁ pratipādayanti, tēṣāṁ sarvagatatvānnityatvācca sarvatra sarvadā cārtha-
pratītēḥ । upalabdhipakṣē tu pratyēkaṁ pratipādakatvaṁ nāsti । na ca samudi-
tānām, kramavarticāttadupalabdhīnām; na ca kramōtpannānāmupalabdhīnāṁ sthēmnōpalabdhau
﻿<pb n="147"/>
sāhityam, tāsāṁ kṣaṇikatvāt । na ca tatprakārāti rēki prakārāntaramastī-
tyanupapannō'rthapratyaya । <q>athāyamabhiprāyaḥ---upalabdhināśē'pi tatsmr̥tyanugrahā-
darthāvagama iti</q> । asyārthaḥ---yadyapi kṣaṇikatvādupalabdhayō yugapanna saṁbhavanti,
tathāpi tatsmr̥tyanugr̥hītā varṇā avagamaṁ kariṣyantīti । <q>sāpi na sarvaviṣayiṇī
upalabdhivat; upalabdhyanusāriṇī hi sā</q> । asyārthaḥ---sāpi smr̥tiḥ sarva1-
viṣayaikā nāsti; yathōpalabdhiḥ pratyēkavarṇaviṣayā, tathā sāpi; yasmādupalabdhyā
saṁskāraḥ kriyatē, saṁskārācca smr̥tiḥ, tēnōpalabdhivadēkaikavarṇaviṣayā saṁskārāt
smr̥tiriti na sarvavarṇaviṣayatvam । na ca pratyēkavarṇaviṣayābhya ēva
smr̥tibhyaḥ saṁskārayaugapadyēna yugapadbhāvinībhyō'rthapratītiḥ, kramaviparyayōccaritēṣvapi
varṇēṣu saṁskārayaugapadyēna smr̥tau yaugapadyāviśēṣā2ttadarthasaṁvitprasaṅgāt । <q>atō'pyarthā-
vagatirna ghaṭatē । tasmācchabdatattvamēvēdamartharūpatayā vivartata ityuktaṁ śabda-
vidbhiḥ</q> । yasmādvarṇātirēkī śabdaḥ kāryagamyaḥ, tasmātsa vivartatē'rtharūpēṇēti
pratītiviruddhatā nāsti । varṇātmakē hi3 śabdē gavādīnāṁ tadrūpatā pratyakṣēṇa
virudhyatē । <q>kiṁ vā vivartapakṣē śrōtrādivyāpāranirapēkṣaiva svarūpē'rthē vāvagatiḥ
śakyatē vak‍tum</q> ? asyārthaḥ---vivartavādināpi hi śrōtrādivyāpārāpēkṣā śabda-
svarūpē'rthē vā avagatirvācyā । sā4 bhinnayōrēva śabdārthayōrākāraṁ samarpayati । yadi
paraṁ śrōtrādivyāpārānapēkṣā pratītirabhyupagamyēta, tadā syādēva vivartaḥ; na cāsāva-
stīti vivartapakṣō'pyanupapannaḥ । atrōttaram---<q>bāḍham</q> । atiśayēna śakyatē ।
<q>śabdādayaḥ śrōtrādyavacchēdēna hyēkarūpā apyanēkarūpā iva bhā5nti</q> । asyārthaḥ-
<note>1. sarvavarṇa. ga.</note>
<note>2. ṣāttatprasaṅgāt. ga.</note>
<note>3. Omitted. hi. ka.</note>
<note>4. Added. ca. ga.</note>
<note>5. pratibhānti. ga.</note>
﻿<pb n="148"/>
yadyapi paramārthatō bhēdō nāsti, tathāpi śrōvādyupādhivaśēna bhinnabuddhirbhavati ।
atra dr̥ṣṭāntamāha---<q>1marakatapadmarāgādiṣu mukhamēkamapyanēkarūpamiva pratibhāti</q> ।
tathātrāpi bhaviṣyati । <q>nanu ca khaṅgādiṣvēkaṁ grāhakam</q> । cakṣurindriyam । <q>upādhayō
hi khaṅgādayaḥ</q> । tasyaikasya vaśēna <quote>‘ēkaṁ mukham’</quote> iti śakyatē vak‍tuṁ bhēdāścōpādhi-
nibandhanā iti ca śakyatē vak‍tum । <q>atra punaḥ kimēkaṁ grāhakaṁ śabdādēḥ, yadvaśā-
cchrōtrādyupādhikr̥tō bhēdaḥ, ēkamēvēdaṁ vastviti varṇyatē</q> ? ēkasmin grāhakē
śrōtrādayō bhinnā upādhimātratayaivāvatiṣṭhantē; tadvaśācca bhēda iti yujyētāpi ।
atrōttaram---<q>kimidaṁ pralapyatē ēkagrāhakavaśādēkaṁ vastviti</q> । atrāpi naika-
grāhakavaśādēkaṁ mukham, kiṁ tu; <q>ēkatvādēva hyēkatvam</q> । ēkatvēnaiva pratītērēka-
tvam; tēnātrāpyēkatvēna pratītēḥ śabdarūpādīnāmēkatvamiti । <q>nanu cōktamēkatvamēva
na pratīyata iti</q> । yasmāt <q>śrōtrādayaḥ pratītēḥ kāraṇam; tē ca bhēdēnaiva
pratītimutpādayanti; pratītibhēdē sati <quote>‘ēkaṁ vastu’</quote> iti durvacaṁ vacaḥ । kathaṁ
tarhi khaṅgādiṣu <quote>‘tadēvēdaṁ mukham’</quote> iti ? bimbākārapratyabhijñānādupādhi-
nibandhanō bhēda iti śakyatē vak‍tum</q> ?  asyārthaḥ---kathamupādhiṣu nānāvabhāsē
satyapi <quote>‘tadēvēdaṁ mukham’</quote> iti niścayaḥ, yāvatā bhēda ēva syāt; yadi bimbā-
kārapratyabhijñā syāt, tadōpādhinibandhanō bhēda iti śakyatē vak‍tum, nānyathā ।
<note>1. marataka. ka.</note>
﻿<pb n="149"/>
uttaram---<q>uktaṁ tarhi tvayaivaikatvam</q> । tvayā hi pratyabhijñānādēkatvaṁ bhavēditi
vadataikatvamuktam । kutaḥ ? pratyabhijñānāt sarvatra tadēvēdaṁ mukhamiti pratītēḥ tatra
bhēdābhēdayōḥ parasparavirōdhitvē bhēdasyōpādhivaśēnāpyupapattērabhēda ēva pāramārthika iti
niścīyatē । nanu ca bhavatvēvaṁ mukhē, śabdādiṣu kathamiti tatrāha---<q>asti cēda-
mēkatvaṁ śabdādāvapi</q> । gaurayamiti jātiśabdayōstulyavyapadēśādēkatvāvagamaḥ,
śuklō'yamiti rūpaśabdayōḥ, surabhi candanamiti, gandhaśabdayōrdravyaśabdayōśca ।
<q>tasmādatrāpyēkatayā pratyabhijñānācchrōtrādinibandhana ēvāyaṁ bhēda ityupapannam</q> ।
asyārthaḥ---sarvaśabdēṣu tāvat <quote>‘śabdaḥ śabdaḥ’</quote> ityēkā buddhiḥ, abhivyañjakadhvanivaśā-
dbhēdaḥ; śabdasya jātyādīnāṁ tulyavyapadēśādabhēdaḥ, śrōtrādyupādhivaśēna bhēda ityupapa-
nnam । atra cōdayati---<q>śrōtrādēḥ kiṁnibandhanō bhēdaḥ</q> ? atrābhiprāyaḥ---
tvanmatē sarvaṁ jagadēkarūpam ; ataḥ śrōtrādērapi kathaṁ bhēda iti । <q>viṣayabhēdaprati-
pattinibandhana iti vadāmaḥ</q> । kāryabhēdācchrōtrādīnāmapi bhēda ityarthaḥ । <q>viṣaya-
bhēdapratipattēḥ kiṁ nibandhanam</q> ? viṣayabhūtānāṁ śabdādīnāṁ bhēdapratipattēḥ kiṁ
kāraṇamityarthaḥ । śrōtrādibhēdō nibandhanamityuktamēvānantaram । <q>ēvaṁ satītarētarā-
śrayatōktā bhavati</q> । sā ca na yuktā । <q>bāḍhamuktā avidyāmātr̥kēyam</q> । yēya-
mitarētarāśrayatā iyamavidyāmātr̥kā । mātr̥kā sadr̥śī । yadi hi kā1cidanupapattirna syāt
vidyaiva syāt; anupapannārthaivāvidyā । <q>ata ēvāvidyētyucyatē bu2dhaiḥ</q> । yata ēvānu-
<note>1. kadācidatrānupa. ga.</note>
<note>2. buddhaiḥ. ka.</note>
﻿<pb n="150"/>
papannā । <q>tasmādvivarta ēvāśrayaṇīyastattvavidbhiravagatēḥ kāraṇam</q> । viva1rtasyō-
papannatvāt । ēvaṁ vaiyākaraṇaḥ svapakṣaṁ sādhayitvā mīmāṁsakaṁ parājitya paryanuyuṅktē-
<q>atō na śabdajñō dēvānāṁ priyaḥ, yō hi yutasiddhayōḥ śabdārthayōḥ sambandha-
marthāvagatau kāraṇaṁ manyata iti । pūrvavarṇajanitasaṁskārasahitō'ntyō varṇō
vā2caka iti । kō'yaṁ saṁskārō nāma ? yadi tāvadvarṇāvagatiḥ</q> । saṁs‍kriyatē
arthapratītiyōgyātmā kriyatē'nēnēti3 vyutpattyā । pratyuktā sā; arthōpalabdhau
kāraṇatvaṁ tasyā4pi na saṁbhavati, ayaugapadyādityuktam । atha smaraṇaṁ saṁskāraḥ,
<note>1. anyaditi tattvasya bhinnatvāt । ēvaṁ. ga.</note>
<note>2. pratyāyaka. ga.</note>
<note>3. anayēti. ka.</note>
<note>4. tasyā na. ka.</note>
﻿<pb n="151"/>
ātraha---<q>smaraṇamapi tathaiva</q> । yathaivōpalabdhistathaivākāraṇam, ayaugapadyādēva । <q>atha
smr̥tikāryānyathānupapattyā kaścitpadārthaviśēṣaḥ kālāntarāvasthāyī vidyata iti
kalpyatē</q> । anubhūta ēva vastuni smaraṇaṁ bhavati, nānanubhūtē; tatra yadyanubhavaḥ
kaścidatiśayamātmani nādadhyāt, tadānubhūtānanubhūtayōraviśēṣādubhayatrāpi smr̥tiḥ
syāt; na cōbhayatrāpi; ataścēyaṁ vyavasthayā smr̥tirupajāyamānā anubhavāhitaṁ
saṁskāraṁ prakalpayati । sō'pi ca yadyanubhavavatkṣaṇikaḥ syāt, kālāntarē
smr̥tirnōpapadyatē । tasmātkālāntarāvasthāyī saṁskārō'stīti gamyatē; tēnāsya sthās‍nu-
tayā yaugapadyamupapadyata iti, tatrāha---<q>asāvapi prativarṇaviṣaya ēva śakyatē
kalpayitum, ēkaikavarṇaviṣayatvādupalabdhēḥ, tadanusāritvācca smr̥tēḥ, tatkārya-
tvācca saṁskārasya</q> । asyārthaḥ---saṁskārō hi varṇasmr̥tijanakatayā varṇān smr̥tau
yugapallambhayannarthapratītau kāraṇatāṁ yāyāt ; sa caikaikavarṇaviṣaya ēva,
na sakalavarṇaviṣayaḥ । kasmāt ? upalabdhibhirādhīyantē saṁskārāḥ, upa-
labdhayaśca pratyēkavarṇaviṣayā ēva; tēna kāraṇamukhēna tāvadēkavarṇaviṣayaḥ saṁskāraḥ ।
tathā ca kāryamapi । yatsaṁskārasya kalpakam, tadapi pratyēkavarṇaviṣayamēva,
upalabdhyanusāritvātsmr̥tēḥ; upalabdhaṁ hi smaryatē, nānupalabdham । na ca samuditā
varṇā upalabdhā iti na samuditavarṇaviṣayā smr̥tiḥ, tatkāryatvācca saṁskārasya ।
saiva smr̥tiḥ kāryaṁ yasya sa tatkāryaḥ, tasya bhāvastatkāryatvaṁ tasmāt । ētaduktaṁ
bhavati---smr̥titaḥ saṁskāraḥ kalpyamānaḥ kāryānurūpyātprativarṇaviṣaya ēva kalpa-
nīya iti । <q>tasmādvarṇōpalabdhivadasāvapi na kāraṇam</q> । nanu bhavatu smr̥tihētuḥ
saṁskāraḥ prativarṇaviṣayaḥ; anya ēvāpūrvaḥ prativarṇajanitō'rthapratītihēturastu, tatrā-
﻿<pb n="152"/>
<q>ha---na ca smr̥tijñānaśūnyaḥ saṁskārō'stīti pramāṇamastīti</q> । arthapratīti-
lakṣaṇakāryasya vivartēnāpyupapattēriti vakṣyati । <q>darśayati ca pratyēkavarṇaviṣayamēva
saṁskāram---<quote>“pūrvavarṇajanitasaṁskārasahitō'ntyō varṇaḥ pratyāyakaḥ”</quote>iti bruvana</q> ।
pūrvavarṇāḥ saṁskārajanakāḥ, antyā varṇā nētyētadgranthāt saṁbhūya varṇāḥ saṁskāraṁ
nārabhantē---iti jñāyatē । <q>tasmādupalabdhismr̥tibhyāṁ kimabhyadhikamasyārthapratipattau
sāmarthyaṁ manyatē bhāṣyakāraḥ</q> ? nāsyādhikaṁ sāmarthyamastīti bhāvaḥ । nanu yathā
arthapratipattiranupapannā tathā sphōṭābhivyaktirapyanupapannā; yasmānnaikaikēna varṇēna
dhvaninā vā sphōṭō'bhivyajyatē । na ca nābhivyajyatāmiti vācyam, anabhivyaktā-
darthapratyayaprasaṅgāt । na ca samuditaiḥ, samudāyāsambhavāt । na ca bhāgaśō'bhi-
vyaktiḥ, bhāgābhāvāt । tasmādarthapratipattirēva paramastu varṇēbhyaḥ, kiṁ sphōṭakalpa-
nayēti; tatrāha---<q>sphōṭavādinō vā katham</q>---kathaṁ sphōṭābhivyaktirityanuttaraṁ
siddhāntinaḥ । <q>na hyabhyupagatirarthasiddhau hētuḥ</q> । yatkhalvanupapannam, tadanupapannamēva;
na cābhyupagamādupapannatā bhavati । <q>tasmādupavarṇanīyō'yaṁ granthaḥ । atha
kālāntarāvasthāyitaiva viśēṣaḥ</q> । upalabdhismr̥tī kṣaṇikē, saṁskārastu kālānta-
rāvasthāyīti tasmādadhikatvam । <q>tanna; parasparāsambandhē kimavasthitiḥ kariṣya-
ti</q> ? ēkaikavarṇaviṣayasmr̥tihētutvāttasya, smr̥tīnāṁ ca yaugapadyābhāvāt sthāyi-
tāpi nōpakāriṇī । <q>athārthapratipattirēva sambandhē hētuḥ</q> । arthapratipattiranya-
﻿<pb n="153"/>
thānupapannā yugapatsarvavarṇaviṣayāṁ smr̥tiṁ kalpayati; smr̥tirapi saṁskārāṇāṁ parasparaṁ
saṁbhūyakāritāmityarthapratipattirēva saṁskārāṇāmanyōnyasambandhē hētuḥ । uttaram---
<q>ēvamitarētarāśrayatā prāpnōti</q> । varṇēbhya ēva hyarthapratipattau niścitāyāṁ paraspara-
sambandhakalpanā, parasparasambandhācca varṇēbhya ēvārthapratyayō vācyaḥ; sphōṭādapyartha-
pratipattyu1papattēḥ । bhavatvitarētarāśrayatā na dōṣamāvahēdvivartavādina ivēti cēt ।
<q>na tattvāvagamē yuktō'yamabhyupagamaḥ । kathaṁ tarhi bījāṅkurādiṣu</q> । bījādaṅkuraḥ,
aṅkurā2dbījamiti tatrāpi kathamitarētarāśrayatā na bhavati ? <q>darśanāditi yadyucyēta</q> ।
dr̥śyatē tāvadbījādaṅkurō'ṅkurādbījam; na ca dr̥ṣṭē'nupapattiriti yadyucyēta ।
<q>tadihāpi darśanaṁ śakyatē vak‍tum</q> । arthaprati3pattirhi varṇapratītyanurōdhinī dr̥śyatē,
tēnaitaddarśanaṁ siddham; vivartasya pratipakṣasya sambhavāt vivartādapyatharpratītisambhavā-
dityarthaḥ । <q>arthāvagatirhi kāraṇamātrasya4 hētutāṁ pratipadyatē</q> । kāraṇamātraṁ gama-
yēti, na saṁskārasambandhasya hētutāṁ pratipadyatē । bījāṅkurayōstu kāraṇaviśēṣa-
darśanādupapannam, sākṣādēva bījādaṅkurōtpattērdarśanādaṅkurācca bījōtpattēḥ । iha tvānu-
<note>1. utpattēḥ. ga.</note>
<note>2. Added. ca. ga.</note>
<note>3. pratīti- ga.</note>
<note>4. Omitted sya. ga.</note>
﻿<pb n="154"/>
mānikatvātsaṁskārasya varṇaviṣayasya kāraṇaviśēṣōpalabdhirnōpapadyatē । <q>tasmādvi-
vartamēvōpapannataraṁ manyāmahē</q> । yatō vivarta ēvōpapannataraḥ । <q>ata idānīmida-
mapyayuktam । kimayuktam ? sā ca śabdakalpanā cēti । kathamayuktam ?
vivartapakṣē hi kā nāmēyaṁ śabdakalpanā ? yasmādadhyāsitōpādhyadhyāsitaviśēṣaṁ
sarvapramāṇāvagamyamēkaṁ vastvityuktam । tasmādaśabdajñataivēyam, yaduta bhinna-
yōrapi śabdārthayōrautpattikaḥ sambandhō'bhidhīyatē</q> । bhinnayōrhi vācyavācaka-
lakṣaṇaḥ sambandhō'bhyupagamanīyaḥ । sa cōktēna nyāyēna nāstītyucyatē pūrvapakṣa-
vādinā । 1ucyatē---<q>nanvēkatvavādinō'pi naivāyaṁ vibhāgaḥ 2śakyatē vak‍tum---
jyōtiṣṭōmō'yaṁ darśapūrṇamāsāvimāviti</q> । kasmādityatrāha---<q>ēkatvē hi na
vākyaikatva ēvāvasthitiḥ, kiṁ tu sarvavākyānāmēkavākyatā prāpnōti, varṇā-
nāmiva padē padānāmiva vākyē । kasmāt ? ēkatvāvagamādēva ; bhavati hi
sarvavākyēṣu---śabdaḥ śabdaḥ---ityēkā buddhiḥ</q> । tēna vākyāni tāvadabhinnāni ।
vākyavadēva ca na vākyārthō bhidyatē । sarvavākyārthēṣu ca <quote>‘vākyārthaḥ, vā3kyārthaḥ’</quote> ityēkā
buddhirasti । tadvaśādapyēkatā prāpnōti । tadidamabhinnaṁ sarvamēva jyōtiṣṭōmādikarma-
<note>1. Omitted ucyatē. ga.</note>
<note>2. śakyatē'vagantum. ga.</note>
<note>3. Omitted vākyārthaḥ. ga.</note>
﻿<pb n="155"/>
jātaṁ prāpnōti । na caitadaṅgīkartuṁ śakyam; tadāha---<q>dr̥śyantē cādhikā1rabhēda-
viruddhāścāviruddhāśca; viruddhā viruddhaphalāḥ aviruddhāśca aviruddhaphalāḥ</q> । tatra
viruddhāḥ kr̥ṣṇalacarusarvasvārādayaḥ, āyurmaraṇayōḥ phalayōrvirōdhāt ; avi-
ruddhāścāgnihōtrādayaḥ । na caitadēkatvē vākyānāmupapadyatē'nēkārthatvam । samādhattē---
<q>satyaṁ naikārthatva idamupapadyatē । bhinnā2rthāni caitāni vākyāni</q> । sākṣādartha-
bhēdasyāvagamyamānatvāt । nanu ca vākyānāmēkatvēna tadarthānāmapyēkatā tatrāha---
<q>ē3kārthapratipattyarthā caikatā</q> । ēkavākyatvamantarēṇārthapratipattyanupapattērēkaṁ vākyamaṅgī-
kriyatē; na4 cātra bhinnēṣu vākyēṣvēkārthatāvasīyatē । <q>tasmādēkasmin vākyē
padavarṇāpalāpō yuktaḥ । vākyāntarēṣu kiṁkr̥tō vākyāntarasyāpalāpaḥ ?
tasmānnēyaṁ viruddhāviruddhacōdanōpapadyatē । śa5bdaprāmāṇyavādinā
hyarthasambaddhaḥ śabdaśabdēnōcyatē, na kākavāśitādyapi śrōtragrāhyam</q> ।
<note>1. kārabhēdāviruddhāśca vi. ga.</note>
<note>2. bhinārthaikārthāni. ga.</note>
<note>3. Omitted ēka. ga.</note>
<note>4. na cābhinnēṣu. ga.</note>
<note>5. śabdapramāṇavādinaścārthasambandhaḥ śabdaḥ śabdō'bhimataḥ.ga.</note>
﻿<pb n="156"/>
tēnārthabhēdādarthapratipādakaśabdabhēdō yuktaḥ । nanu ca śrōtrādibhēdamavidyākalpita-
mityupavarṇayatā sarvamētadavidyājātamityuktam । kimidamardhajaratīyam ardhēna jaratyardhēna
taruṇītivadidamupanyasyatē ? <quote>“samāsācca tadviṣayāt”</quote> itīvārthē chaḥ । atra
vākyavākyārthayōrbhēda ēvēti । atra samādhattē---<q>anabhiprāyajñō dēvānāṁ priyaḥ</q> ।
yatō brahmaṇi brahmāvasthāyāmasāvabhēda uktaḥ ; tadrūpatayā kēna vā bhēdō'bhidhīyatē ?
śāstrārthatayā vā kēna bhēdō'pahnōtuṁ śakyatē śrōtrādīnāmiva ? avidyānibandhanō
bhēdaḥ, paramārthatastvabhēda ityāśayaḥ । punarākṣipati---<q>satyaṁ nāpahnūyatē</q> । tvayā
bhēdaḥ । <q>kintu avidyā prāpnōti, vidyā cēṣyatē vaidikō'rthaḥ</q> । anyathā---
<q>kathamavidyātō'bhyudayaḥ śakyatē vak‍tubh ? avidyā hi pratyavāyasya nimi-
ttam</q> । pariharati---<q>satyaṁ yathā bhavānāha; pratyavāyastvā1pēkṣikaḥ</q> । kiñcidi-
ṣṭamapi kiñcidapēkṣya pratyavāya ucyatē yathā svargō mōkṣam antavattvāt । tēna sarvaṁ
kṣayi karmajātaṁ pratyavāyāyaivāntavattvādidōṣāt । sa ca pratyavāyō vighyarthō'bhyu-
<note>1. ścāpēkṣikaḥ. ga.</note>
﻿<pb n="157"/>
pāyaśca sidhyatītyanabhyudayārthēbhyō'pyāpātaramaṇīyēbhyō viśēṣaḥ, tadāha-<q>kintu pratya-
vāya ēvaikatra</q> । brahmahatyādau । <q>sa cōpāyaścānyatra</q> । vaidikō'rtham iti viśēṣaḥ ।
tasmānna kiñcidatra pūrvamabhēdābhidhānaṁ parēṇa avidyānibandhanabhēdābhidhānēna virudhyatē ।
nanu yadi vākyānāṁ vākyārthānāṁ caikyaṁ nāsti, tadā vākyavākyārthabhēdē'pi
karmōtpattivākyaiḥ <quote>“agnihōtraṁ juhōti”</quote> ityēvamādibhirguṇavākyānāṁ <quote>“dadhnā juhōti”</quote>
ityēvamādīnāṁ kathamarthata ēkatvaṁ śakyatē vak‍tuṁ bhinnārthānāmiti bhāvaḥ । <q>uktam---
bhinnatvē'pyēkānuṣṭhānasiddhiriti</q> । na hi <quote>“dadhnā juhōti”</quote> ityēvamādibhirbhinnamanu-
ṣṭhānaṁ cōdyatē nityakāmyayōriva prayōgayōḥ । yathā kāmyasyāgnihōtrādiprayōgasya
nityasya caikānuṣṭhānasiddhiḥ । tasmātsarvamupapannama1sminnapi pakṣē ।</p>
<note>1. tasmin. ga.</note>
﻿<pb n="158"/>
<p>idānīṁ siddhāntamupakramatē---<q>syādētadēvam, yadyēkā buddhiḥ syāt ;
na hyatraikā buddhirasti । nanu ca sarvaśabdēṣu <quote>‘śabdaḥ śabdaḥ’</quote> ityēkā buddhirasti</q> ।
yadi caikā buddhirna syāt tadā1 <q>asatyāṁ caikabuddhau śabdaśabdavācyatāpi na syāt
sarvaśabdānām</q> । yathā rūpādiṣu śabdaśabdō na pravartatē, tathā gakārādiṣvapi na
pravartēta । atra pratisamādhattē---<q>ēkanimittā hyēkaśabdavācyatā, na punarēkatā-
kr̥tā</q> । asyārthaḥ---na varṇēṣvēkā2kārā buddhirasti; yasmādēkēna nimittēna vinai-
kaśabdapravr̥ttirna bhavati । tacca nimittaṁ kvacijjātiḥ kriyā guṇō dravyaṁ vā---
gauḥ gantā śuklō viṣāṇīti yathā ; kvacidvastuna ēvaikatvam yathā3 tasminnēva
vastuni punaḥ śabdapravr̥ttau ākā3śamākāśamiti ; na punarēkatvamēvāsyā nimittam ।
atō naikāntikatvādēkaśabdapravr̥ttērna sidhyatyēkā buddhiḥ । nanu nimittāntarā-
bhāvādvastusvarūpaikataiva nimittamēkaśabdapravr̥ttērityāśaṅkyāha---atra ca śabda-
śabdapravr̥ttāvēkaṁ nimittamasti śrōtragrāhyatvam ; yataḥ śrōtragrahaṇē hyarthē
lōkē śabdaśabdaḥ prasiddhaḥ tasmācchrōtragrāhyataiva śabdaśabdapravr̥ttau nimittam ।
na ca sattvavarṇatvādibhirvyabhicāraḥ, sattvādīnāmaśrōtragrāhyatvāt ; na hi sattva-
varṇatvādisāmānyamastīndriyagrāhyamiti samanantaramēva nivēdayiṣyāmaḥ । <q>kiṁ punaḥ
kāraṇam ?</q> kēna punaḥ kāraṇēnētyarthaḥ । <quote>“nimittakāraṇahētuṣu”</quote> iti prathamā dvitīyā
vā tr̥tīyādyarthē । śrōtragrāhyataivātra nimittaṁ gr̥hyatē aṅgīkriyatē, na punargōtvava-
<note>1. Omitted tadā a. ga.</note>
<note>2. Omitted ākāra. ga.</note>
<note>3. Added tasmāt. ka.</note>
<note>4. Omitted ākāśa. ga.</note>
﻿<pb n="159"/>
cchabdatvamēvāṅgīkriyatē nimittam ? atrōttaram---<q>sāmānyaviśēṣaviṣaya-
majñānamatrāparādhyatē ēvaṁ cōdayataḥ</q> । ēvaṁ cōdayan bhavān sāmānyaṁ viśēṣaṁ vā na
jānātīti lakṣyatē ; yadi sāmānyaṁ viśēṣaṁ vā jānīyāt, naivaṁ cōdayēt ।
kiṁ punaḥ sāmānyaviśēṣaviṣayaṁ jñānam yanmama nāstīti pr̥cchati । tatra prati-
vadati । yasmin hi padārthagrahaṇē sati pūrvadarśanasambandhyavamarśō bhavati, tatsā-
mānyam yathā vilakṣaṇaśābalēyādipadārthagrahaṇē sati---gauḥ gauḥ---ityādi pūrva-
dr̥ṣṭākārānusandhānaṁ yatra=yadviṣayam, tatsāmānyaṁ gōtvādi ; atra ca samāna-
vartikāvartinīṣu jvālāsu jvālātvaṁ sāmānyaṁ nāstīti darśayituṁ padārthagrahaṇē satīti
viśēṣaṇamupāttam ; na hi jvālānāṁ bhēdakaṁ kiñcidavabudhyatē । ēkabuddhirapi tatra
bhēdāgrahaṇanibandhanēti śabdādhikaraṇē vakṣyāmaḥ । <q>na ca gakārādiṣu ēka-
varṇagrahaṇē sati varṇāntarāvamarśō bhavati</q> । varṇāntarē'nubhūtasyākārasyāvamarśō
na bhavatītyarthaḥ । <q>pācakādiṣviva</q> । yathā bahuṣu puruṣēṣu pācakēṣu naikākārā
buddhirasti, tathēhāpi । ētēna sattvādisāmānyāni pratyuktāni ; na hi jāti-
guṇakriyādravyēṣu sā1dhāraṇākārāvamarśō'sti, sadādi2śabdānāṁ pramēyādiśabdavatpravr̥tti-
saṁbhavāt । kiṁ punaḥ sacchabdasya pravr̥ttinimittam ? pramāṇasambandhaḥ ।
nanvēvaṁ tarhi pramāṇasambandhasyāparikalpanē'pramīyamāṇadaśāyāṁ sacchabdānuviddhā
buddhirna syāt---asti ghaṭaḥ, āsīddhaṭaḥ, bhaviṣyati ghaṭaḥ---iti ; na khalu
pacikriyāsambandhānavabōdhē <quote>‘pācakaḥ’</quote> iti ka3ścidvyapadiśati । yadi tu pramāṇōttara-
kālabhāvyēvāyaṁ vyapadēśaḥ syāt, tathāpi tridhā bhēdō nōpapadyatē । sarvatra
pramāṇasyātivr̥ttatvāt <quote>‘āsīt’</quote> iti bhavēt ; sattākhyē tu mahāsāmānyē
tasya cātītatvāt <quote>‘āsīt’</quote> ityucyatē ya4thā vartamānatvāt <quote>‘asti’</quote> iti, āgāmi-
<note>1. vā sādhāraṇa. ga.</note>
<note>2. pramēyānā. ga.</note>
<note>3. kaścidupadiśati. ga.</note>
<note>4. tathā. ka.</note>
﻿<pb n="160"/>
tvācca <quote>‘bhaviṣyati’</quote> iti । atra pratividhīyatē---yasyapi sāmānyaṁ vyatirikta-
masti tasyāpi tatkimiti kvacidvicalitamāgamiṣyati vā vinaṣṭatvādāśrayabhūtasya
dravyasyōtpādyamānatvāccēti cēt, kaḥ punarvināśaḥ ? sattāpagama ēvēti cēt ।
sūktamidaṁ sattāpagamātsattāpagama iti । atha svarūpāpagamō vināśaḥ, tathā bhāvi-
nyapi svarūpasyaiva bhāvitvamiti aṅgīkr̥tam ; tarhi svarūpasattāpi bhāvānāmasti ।
sā cēdabhyupagatā, tadā tasyā ēva traikālyāt <quote>‘āsīt, asti, bhavi-
ṣyati’</quote> ityupapannastrēdhā vyapadēśaḥ । mahāsāmānyaṁ ca sattāmavajānīmahē ; na
svarūpasattāmapi । ētēnēdamapi nirākr̥tam, yaducyatē---nivr̥ttasakalapramāṇa-
sambandhē vastuni sattāsandēhō na syāt, pramāṇasambandhasya nirastatvāttallakṣaṇatvācca
sattāyāḥ---iti ; yatō nivr̥1ttasakalapramāṇavyāpārē svarūpamēva sandihyatē । bhinnēṣu
tu padārthasvabhāvēṣu sacchabdapravr̥ttau pramāṇasambandhayōgyataiva nimittamityucyatē ; na
punaḥ pramāṇasambandha ēva sacchabdavācyaḥ yathā bahuṣu puruṣēṣu parasparabhinnēṣvēka-
pacikriyōpādhivaśēna pācakaśabdō niviśata iti nānupapannam । prakr̥tamupa-
saṁharati---<q>tasmātkriyānibandhanaivēyaṁ śabdaśabdavācyatā । kasyāyaṁ vivartaḥ,
kasya ca śrōtrādaya upādhitāmāpadyantē</q> । yēnaikarūpō'pi śrōtrādyupādhibhēdēna
bhinnō bhātīti kalpyatām ; ēkasya vastunō bhāvāt । <q>tasmādviḍambanaiṣā-<quote>“vivarta-
tē'rthabhāvēna”</quote> iti</q> । mukhādau tu yuktam, ādarśādiṣvēkamukhākārānusandhānēna
sarvapratītīnāmudayāt । yata ēva vivartapratipakṣabhūtō'rthapratipattihēturnāsti ;
tasmādarthapratipattilakṣaṇāt kāryādēvānyathānupapannātsaṁskārāṇāṁ sambandhō'pyabhinna-
smaraṇākhyakāryajanakatvarūpaḥ kalpanīyaḥ; nōpalabdhismr̥tyōḥ, anavasthānadarśanāt ।
<note>1. yatō mitasakala. ka. kha.</note>
﻿<pb n="161"/>
varṇēṣu pratyēkānubhavāhitānāṁ bhāvanānāmaviśēṣādyaugapadyācca militasakalavarṇagōcara-
smaraṇakaraṇatvādarthapratītiḥ kiṁ na bhavēt, tathā nānāpuruṣasamuccāritēṣvapyēkaikō-
palambhānāmabhēdāt ? atrēdamēva tāvaduttaraṁ vācyam---kāryataḥ sāhityē kalpya-
mānē yathākāryamēva kalpayituṁ nyāyyamiti ; kintu kramaviśēṣaparigr̥hītā ēva
varṇā arthapratītihētavaḥ । syānmatam---svabhāvatō nityānāṁ vibhūnāṁ varṇānāṁ
kalanibandhanasya dēśanibandhanasya paurvāparyasyābhāvādupalabdhinibandhanaṁ tadupēyam ;
ēkā cēyaṁ sakalasmaraṇātmikā buddhiriti na tannivandhanaḥ krama upapadyatē iti ।
tadidamasāmpratam ; uktaṁ smaraṇātmikā bu1ddhiriyamiti । tēna pūrvōpalambhasambandha-
sambhavaṁ paurvāparyamā2lōcayantī jāyata iti kimanupapannam ? nanvēkakṣaṇabhāvinī
smr̥tiḥ katha3mabhinnamavadhyavadhimadbhāvaṁ bhāsayati ? kramavadavagatanānāvarṇaviṣayatvā-
dasyāḥ smr̥tēḥ । ētēna nadī dīnādiṣu padabhēdabuddhirvyākhyātā, kramabhēdēna tadupapattēḥ ।
ēvaṁ ca vicchē4dēnōccaritēṣvarthapratyayō na5 bhavati, yagapatsmaraṇābhāvāt । bhāṣyē ca
<quote>“pūrvavarṇajanitasaṁskārasahitō'ntyō varṇō vācakaḥ”</quote> ityanāsthāvādaḥ । paramārtha-
tasta sarvavarṇēṣu smaraṇārūḍhēṣvēvārthapratyayaḥ, anvitābhidhānasyānyathānupapattēriti
vakṣyāmaḥ । <q>yadapyuktam---ayuktaṁ sā ca śabdakalpanā cēti, tatrāpyarthāpari-
jñānamēvāparādhyatē ; idaṁ hi tatrōcyatē</q> । paramārthasyaiva varṇajanitasyōpādhikalpanā,
avidyamānasyaikasya vastunaḥ svarūpakalpanēti । tadidam-sā ca śabdakalpanā cēti ।
<note>1. dhīriyaṁ. ga.</note>
<note>2. paryaṁ paryā-ga.</note>
<note>3. kathaṁ bhinnaṁ. ga.</note>
<note>4. vivēkēna. ga.</note>
<note>5. Omitted na. ga.</note>
<note>6. Omitted tatrāpi-ēvaṁ. ga.</note>
﻿<pb n="162"/>
ēvaṁ tāvatparasparaṁ śabdānāmaikyaṁ nāstītyuktam; idānīṁ śabdānāmarthānāṁ ca
bhēdaṁ darśayati---<q>surabhicandanādīnāmākr̥tigranthē parihāraṁ vakṣyāma ityuktam ।
nanu ca---śabdādarthaṁ pratipadyāmahē---ityētadidānīṁ laukikaṁ vacanaṁ nōpapadya-
tē</q> । siddhāntī pr̥cchati---<q>kiṁ gakārādayō na śabdāḥ ?</q> yēnānupapattiḥ । pūrva-
pakṣī brūtē---<q>śabdāstē bahavaḥ, na śabda ēkaḥ; <quote>‘śabdāt’</quote> iti caika-
vacanaṁ padābhiprāyam</q> । na ca varṇavyatiriktaṁ padamasti ; varṇāśca bahavaḥ ; na
tadabhiprāyēṇaikavacanōpapattirityupapannā yuktimatīyamanupapattirlaukikasya vacanasya
siddhāntē iti । <q>tathā ca śāstrakārairapi padābhiprāyēṇaivōpanyastam---<quote>“pūrvā-
parībhūtaṁ bhāvamākhyātēnācaṣṭē”</quote> iti । kāmaṁ mōpapādi</q> । yasmādanupapannārthaṁmapi
laukikaṁ vacanaṁ dr̥ṣṭam---yānyēva daśa dāḍimāni, tānyēva ṣaḍapūpāḥ---iti
yathā । kiṁ ca yata ēva laukikaṁ vacanamanupapannamapi saṁbhavati, ata ēva vyākara-
ṇādi tannivr̥tyarthaṁ pravr̥ttam; tadāha---<q>lōkē cānupapannārthamēva kiñcid‌dr̥ṣṭvā
prayōgaṁ vyā1karaṇaśāstraṁ niya2māya pravr̥ttam</q> । anyathā aprasakta ēvāpa-
bhraṁśa iti nārabdhavyaṁ vyākaraṇam । <q>iha punarnaivānupapattiḥ, samudāyasya nimitta-
tvāt</q> । tasya caikatvādēkavacanōpapattē. । atrāha---nanu śabdaśabdaḥ samudāyē vartituṁ
<note>1. vyākaraṇādi. ga.</note>
<note>2. tanniyamāya. ka.</note>
﻿<pb n="163"/>
nārhati, na vācakasamudāyē vācakaśabdō vartata iti । kuta ētat ? lōkata
ēvēti cēt, ēvaṁ tarhi vartata ityavēhi, ēkavacanasyānyathānupapattēḥ ; nirastaśca
vivartaḥ । api ca sarvēṣāṁ varṇānāṁ militānāṁ arthapratyāyakatvādēkākārāvasthētyu-
papannamēkavacanam, tadāha---<q>kāryaikyāccaikatvōpacāra iti । tasmācchās‍trakāra-
vacanamapyanayaiva yuktyōpapannam । padavākyanirdēśaścōpapannaḥ gauḥ padam, aśvaḥ
padam, lōkikaṁ vākyam, vaidikaṁ vākyamiti ca ityādikaḥ । tasmā-
dgakārādyēva padam ; sa ēva śabdō nānyadgakārādivyatiriktamastīti siddham ।।</q></p>
<p>iti sphōṭavādaḥ ।</p>
<p><q><quote>“atha gaurityasya śabdasya kō'rthaḥ?”</quote> iti nāyaṁ praś‍na upapadyatē</q> ।
nanu śabdō nirūpitaḥ, saṁpratyarthō narūpyata ityatrāha---<q>atha gaurityatra kaḥ
śabda iti yuktam</q> । yatpr̥ṣṭam । varṇapakṣē vā1cakatā nōpapadyata iti vaiyākaraṇānā-
māśaṅktānirākaraṇāya । <q>abhidhēyē tu na kaścidviśēṣaḥ</q> । ākr̥tirvā guṇō vā
<note>1. hi vācakatvaṁ. ga.</note>
﻿<pb n="164"/>
vyaktirvābhidhēyā bhavatu, tathāpi sambandhasyautpattikatvē kaścidvirōdhō nāsti ;
yataḥ sambandhautpattikatvaupayikaṁ cātra pradarśayituṁ yuktam । <q>asthāyī cāyaṁ pakṣaḥ</q> ।
ākr̥tiguṇavyaktīnāmabhidhēyatētyēvaṁrūpaḥ । nāyaṁ mīmāṁsakānāṁ rāddhāntaḥ, yaduta
ākr̥tivacanataiva sarvaśabdānāmiti; <q>guṇavacanatāpyaruṇādiṣu dr̥ṣṭā</q> । guṇē
satyaruṇādīnāṁ prayōgādasati cāprayōgāt । nanu pratiguṇyaruṇādīnāṁ bhēdādēkaṁ
sāmānyamaṅgīkartumucitam, anyathā śabdānāṁ pravr̥ttyanupapattēḥ । atrābhidhīyatē---
bhinnatvamabhinnatvaṁ vā vastunō bhinnābhinnāvabhāsibuddhinibandhanam; tatra tāvada-
ruṇimādiṣu na bhēdabuddhirasti । yāpi ca paṭumandatādibhirviśēṣairviśēṣabuddhiḥ,
sāpi na svarūpabhēdamāvahati, viśēṣamātratvāt । nanvaruṇimādayaḥ paramāṇuṣu
parthivēṣu pākajāḥ sarvakāryadravyēṣu ca kāraṇaguṇa1pūrvā ityutpattimattvādaparāparatai-
vāvasīyatē । maivam ; kasyāyamabhyupagamaḥ ? ākr̥tivad‌dravyēṣu guṇaḥ
samavaitīti vayaṁ pratipadyāmahē । sa guṇasamavāya kasyacitkathañcidudētyapaiti
ca । na ca samavāyamapi nityamēka2mabhyupagacchāmaḥ ; tēna sakaladravyē-
ṣvēkō'ruṇimā aruṇapadābhidhānīya iti । <q>vyaktivacanatōdbhidādiṣu</q> । karmaviśēṣa-
nāmadhēyānyudbhidādīni vakṣyati । <q>tasmātpraśnastāvanniṣprayōjanaḥ । uttaramapi
rāddhāntaviruddham</q>---<quote>“sāsnādiviśiṣṭā ākr̥tiḥ”</quote> iti । kiṁ tu ēvaṁ vācyam-
ākr̥tyādayaḥ-iti । <q>athāyamabhiprāyaḥ---udāharaṇābhiprāyamētaditi</q> । <quote>“atha
gaurityasya śabdasya kō'rthaḥ”</quote> ityudāhr̥taṁ praśnē, tēna tadīyamēva vācyamupadarśayi-
tum <quote>“ākr̥tiḥ”</quote> ityuktamiti । <q>atrāpi praśnastāvanniṣprayōjanaḥ</q> । viśēṣaśabdā-
<note>1. pūrvakāḥ. ga.</note>
<note>2. abhyupaiti. ga.</note>
﻿<pb n="165"/>
rthaviṣayaḥ । ēvamēva praṣṭumucitam-kaḥ śabdasyārthaḥ-iti, na punargōśabdamēva
viśēṣēṇāśritya । uttaramapi niṣprayōjanam ; yasmādyadi gōśabdasya vyakti-
rarthō yadi vā sāmānyamarthaḥ, sambandhē kō viśēṣa autpatti1katvaṁ prati ? tēna viśēṣā-
bhāvāduttaramēva na dātumucitam । tathārthaviśēṣasyākr̥tilakṣaṇasya vivakṣāyāṁ ca
prayōjanaṁ vaktavyam । ēvaṁ va2ktumucitam---ākr̥tyādiḥ---iti । athēda-
mucyatē---vyaktipakṣē yadi vyaktirvācyā syāttadā, sambandhasya sāpēkṣatā prāpnōtīti
viśēṣēṇākr̥tivacanatāṁ sādhayituṁ praśnōttarē iti । <q>kā kathā pācakādiṣu ?</q>
pācakādiśabdā vyaktivacanāḥ, tēṣu sambandhasyānapēkṣatvaṁ kathamiti । <q>tatra kriyō-
palakṣaṇamiti cēt</q> । asyārthaḥ---yadyapi vyaktivacanatā tēṣām, tathāpi pācakādiṣu
kriyāyā upalakṣaṇabhūtāyā vidyamānatvādupādhivaśēna sambandhagrahaṇaṁ sukaramitya-
napēkṣatvam; ihāpi gavādiṣvākr̥tirupalakṣaṇaṁ bhaviṣyati, ēvamākr̥titō gauriti ।
nanu ca pācakādiṣu yuktamupalakṣaṇatvam ; tatra hyabhihitā kriyā dhātu-
bhāgēnēti bhavēdupalakṣaṇam, iha tvakhaṇḍatvācchabdasyānabhihitā jātirnālamupalakṣa-
ṇāyēti । uttaram---<q>kalpyatāmabhidhānam</q> । yadyupalakṣaṇatā na saṁbhavati ।
ayamabhiprāyaḥ---yadatra nyāyānugataṁ tadbhavatu vācyatvamupalakṣaṇaṁ vā, na punaḥ
sambandhasya sāpēkṣatābhidhānē nirapēkṣatābhidhānē vā asyōpayōgaṁ paśyāmaḥ । <q>tasmā</q>-
<note>1. -kānautpattikatvaṁ prati. ga.</note>
<note>2. hi yujyatē vak‍tum. ga.</note>
﻿<pb n="166"/>
<q>nmandaprayōjanatā praśnōttarayōḥ । atrōcyatē---vācakarūpaiva sa1rvavācyēṣvava-
gatiriti manvānaḥ śabdārthayōrbhēdō nōpapadyata iti pr̥ṣṭavān pūrvapakṣavādī</q> ।
asyārthaḥ---pūrvaṁ gakāradivisarjanīyāntaṁ varṇā ēva padamityupasaṁhr̥tam । tadāci-
kṣipsuḥ pr̥cchati pūrvapakṣavādī---<quote>“atha gaurityasya śabdasya kō'rthaḥ”</quote> iti ।
ayaṁ ca tasya bhāvaḥ---vanamiti bahuṣu vr̥kṣēṣvēkavacanāntaṁ padaṁ nōpapadyatē, śabda-
rūpē tva2bhidhēyē yujyatē ; tēna vācakarūpaiva sarvavācyēṣvavagatiḥ । tatra yadi varṇā-
tmakaṁ padaṁ tadā spaṣṭabhēdāvabhāsaprasaṅgaḥ syāt । tasmādanyadēvēdaṁ śabdatattvam ।
tēnāyaṁ bhāṣyasyārthaḥ---gārityasya śa3bdasya kō'rthō bhavatō'bhimataḥ kiṁ śabdādva‍yati-
riktaḥ, yēna varṇā ēva padaṁ bravīṣīti । atra ca na bahirarthāpahnavaḥ kriyatē, sthāpi-
tatvāt ; kintu śabdābhidhēyaṁ śabdādva‍yatiriktaṁ na bhavatīti pūrvapakṣaḥ kriyatē ।
<q>itarastu avivēkō'sya prayōgē'bhidhānē ca ; prāyaugikīṁ buddhimabhidhēyē'-
dhyavasyati ; tadapanuttayē <quote>“sās‍nādiviśiṣṭā ākr̥tiḥ”</quote> ityuktavān</q> ।
asyārthaḥ---asya vaiyākaraṇasya pūrvapakṣiṇaḥ pra4yōgē prayōgasādhau abhidhānē
arthasādhau avivēkaḥ । naivaṁ vivinakti---abhidhānasādhu5rarthasadbhāva ēva
prayujyatē, prayōgasādhustu vināpyarthēna prayujyata iti ; tēna prāyaugikīṁ prayōga-
sādhubhāvātmikāṁ buddhimabhidhēyē'dhyavasyati । <quote>‘vastu bhavatu bāhyaṁ śabdavyatiri-
ktamēvāvyapadēśyam ; abhidhēyaṁ tu śabdātmakamēva’</quote> ityēvaṁ-vivē6kamapaśyam śabdātmaka-
mabhidhēyaṁ manyatē vaiyākaraṇaḥ । tadapanuttayē vyatiriktamabhidhēyaṁ darśayitumitaraḥ
siddhāntī sās‍nādiviśiṣṭā ākr̥tirityuktavān । pradarśanārthaṁ caitadākr̥tiriti ।
abhidhānavat yathābhidhānamupalakṣaṇam <quote>“gaurityasya śabdasya”</quote> ityatrānyē śabdā
draṣṭavyāḥ, tathā ākr̥tirityapyupalakṣaṇaṁ vyaktyādayō'pi draṣṭavyāḥ ।</p>
<note>1. sarvavākyēṣu. ga.</note>
<note>2. hyabhidhēyē. ga.</note>
<note>3. Omitted. śabdasya. ga.</note>
<note>4. pūrvaprayōgasādhau. ga.</note>
<note>5. sādhurasadbhāvaḥ. ga.</note>
<note>6. Omitted. vivēka. ka.</note>
﻿<pb n="167"/>
<p><quote>“nanvākr̥tiḥ sādhyāsti vā na vā”</quote> iti bhāṣyamākr̥tisadbhāvamākṣipati ;
taccā1nupapannam, vr̥ttikāragranthē sādhitatvādākr̥tērityatō'nyathā vyācaṣṭē---<q>nanvā-
kr̥tiḥ sādhyāsti vā na vētyabhidhēyatayā śabdarūpatāṁ na jahātītyuktavān</q> ।
asyārthaḥ---na svarūpēṇākr̥tirnāstītyucyatē, kintu abhidhēyatayā śabdarūpā । <q>nanu
ca tadrūpāpattāvabhāvābhidhānē kiṁ prayōjanam ?</q> bhāṣyē kila <quote>“asti vā na ca/?/”</quote> iti
granthēnākr̥tērabhāvaḥ pratipādyatē ; tacca na yuktam । ēvaṁ vaktavyam-śabdasvarūpaivā-
kr̥tiriti । pariharati---<q>abhidhēyābhiprāya ēvāyamabhāva uktaḥ, na svarūpābhi-
prāyaḥ</q> । asyārthaḥ---abhidhēyasvarūpā jātiḥ śabda2vyatiriktāsti vā na vēti
bhāṣyēṇōktam, na svarūpēṇāsti vā na vēti । atra bhāṣyam---<quote>“na pratyakṣā satī”</quote>
iti svarūpasadbhāvamēvākr̥tēḥ samarthayamānamiva dr̥śyatē ; taccānupapannam, anākṣi-
ptatvādityanyathā vyācaṣṭē---<q>na pratyakṣā satī sādhyā bhavitumarhatīti</q> । yadi
paraṁ sva3rūpēṇaivābhāvaḥ sādhyatē, tadaivānabhidhēyatā bāhyāyā ākr̥tēḥ syāt ; yadā
tvasti, tadā saivābhidhēyā syāt ; na cābhāvaḥ śakyatē vak‍tum, pratyakṣa-
<note>1. tathā. ga.</note>
<note>2. śabdādva‍yati. ga.</note>
<note>3. svarūpasyaiva śabda. ga.</note>
﻿<pb n="168"/>
gamyatvāt । <quote>“vyāmōha iti cēt”</quote> iti bhāṣyaṁ paṭhitvā vyācaṣṭē---<q>kēna
1vōktaṁ svarūpēṇai2vāsyābhāva iti</q> pūrvapakṣyēva brūtē---na mayā svarūpēṇaivākr̥tērabhāva
ucyatē, kintu svarūpēṇāstyēva ; saiva tvabhidhīyata iti vyāmōha ēṣaḥ3 । itarastu
rāddhāntī tamēvābhiprāyaṁ svarūpāpahnavamantarēṇābhidhēyāpahnavō na yukta iti pūrvōktaṁ
buddhau kr̥tvā nāsati pratyayaviparyāsē vyā4mōhō'vagamyata ityuktavān । aparamapi
bhāṣyam <quote>“asatyapyarthāntarē”</quote> ityādi svarūpāpahnavaparamiva lakṣyata iti matvāha---
<q>asatyapyarthāntara ēvaṁjātīyakō bhavati pratyayaḥ paṅ‌ktiḥ yūthaṁ vanamiti yathēti
cēt ityabhidhēyatayā asyābhāvaṁ prakaṭayati ; naivāyaṁ pratyakṣaviruddhō'rthō'-
bhidhīyatē ākr̥tērabhāvaḥ ; kiṁ tarhi ? abhidhēyarūpatayā abhidhānarūpamavagamyata
ityuktam</q> । yadyadabhidhīyatē, tattadabhidhānarūpamēva yathā vanē vr̥kṣēṣvēkatvam । <q>na</q>
<note>1. cōk‍taṁ. ga.</note>
<note>2. -ṇaivābhāvaḥ. ka.</note>
<note>3. ēva. ga.</note>
<note>4. Added artha. ga.</note>
<note>5. -dāvapi abhidhēyō. ga.</note>
<note>6. Omitted. iti ga.</note>
﻿<pb n="169"/>
<q>cēdamavivartavādina upapadyatē । tasmādvivartapakṣa ēva śrēyānityabhiprāyaḥ</q> ।asambaddha-
mityādi bhāṣyaṁ paṭhitvā vyācaṣṭē---<q>asaṁbaddhaṁ vacanamidamupanyastamiti paṅkta‍yā-
dā1vapi naiva śabdarūpāvagatirastītyabhiprāyaḥ</q> । pratyakṣaṁ śabdākāravilakṣaṇā
paṅktiḥ pratīyata i2ti । idānīmāśayamāviṣkarōti---<q>kathaṁ tarhyēkapratyayaḥ ? na
ca śabdādva‍yatiriktaṁ kiñcidanyatpaṅktyādiṣvēkamupalabhyatē, asti cāyamēka-
pratyayaḥ ; tasmācchabdādhyāsanibandhana ēvāyam</q> । śabda ēvārthē'dhyastō'bhi-
dhīyatē, tasyaikatvādēkavacanamupapadyatē । <q>kimasati vanē vanapratyaya iti asati
vr̥kṣavyatiriktē ēkasmin vanābhidhēyē'rthē ēkapratyayō nōpapadyata iti</q> । anēna
bhāṣyaṁ vyākhyātam ; vanaśabdēna bhāṣyagatēna vanābhidhēyamuktam ; vanapratyaya ityanē-
nāpyēkavacanapratyayaḥ । <q>kiṁ pratyakṣasamadhigamyā vr̥kṣā api na santīti
śakyatē vak‍tum ?</q> kō'bhiprāya ēvaṁ vadatō bhāṣyakārasya ? ucyatē---<q>vr̥kṣā ēvā-
traika3tayā pratīyantē, na punaḥ vanaśabdarū4patāvagamyatē</q> । asyārthaḥ---vana-
śabdē samuccāritē vr̥kṣā ēva pratīyantē, tatra bhavānēvaṁ vadati---śabdavyatiriktō'rthō
nāstīti; tathā sa5ti pratyakṣā ēva na6 santīti prāptam । na cēdamucitam, śabdāti-
<note>1. -vapyabhidhēyōnaivaśabdaḥ rūpā-ga.</note>
<note>2. Omitted iti. ga.</note>
<note>3. Added. rūpa. ka.</note>
<note>4. -rūpatayā-ga.</note>
<note>5. api. ga.</note>
<note>6. Omitted. na. ga.</note>
﻿<pb n="170"/>
rēkiṇāṁ tēṣāṁ pratyakṣasiddha1tvāt । <q>athāyamabhiprāyaḥ---vr̥kṣā api na santīti,
tadapi hi śabdādhyastamēva rūpamiti</q> । anēna ca yadyēvamiti bhāṣyaṁ vyākhyātam ।
<q>pratyuktō'yaṁ māhāyānikaḥ pakṣaḥ । arthaviṣayā hi pratyakṣā saṁvinna buddhiviṣayē-
tyuktam</q> । saṁviditi bhāṣyē buddhipadaṁ vivr̥tam । anyathā buddhiranumēyā kathaṁ
pratyakṣā---ityāśaṅkā syāt । idānīmidamākṣipati---<q>buddhiviṣayatvē vā saṁvidaḥ
kiṁ sidhyati śabdādhyāsaḥ ?</q> yēna śabdādhyāsē nirācikīrṣitē buddhiviṣayatā
saṁvidō nirākriyatē । <q>anyā2 hi vr̥kṣasaṁvidanyā ca vanasaṁvit</q> । asyārthaḥ---
yadi vr̥kṣasaṁvidvanasaṁviccaikā syāt, tadā buddhiviṣayatvē saṁvidō'syāḥsidhyati śabdā-
dhyāsaḥ ; na caitadasti । <q>tasmādba‍uddhiviṣayā vā bhavatvarthaviṣayā vā ; sarvathā
vanaśabdarūpatā nāstītyētāvadvaktavyam । ataḥ pratyakṣamēvākṣipyata ityēvamādē-
rgranthasyāsambaddhataiva pratibhāti । tasmādākr̥tisadbhāva ēvātrākṣipyata iti
lakṣyatē</q> ityēkadēśimatamupanyastam ।</p>
<p>samarthayatē---<q>maivam, vanaśabdākāravādinō hi bhinnarūpāvagati-
rēvōttaram</q> । yō hi vanaśabdākāra ēva vanaśabdēnōcyata iti vadati,
tasya śabdākāravyatiriktākārāvagatirēva nirākaraṇīyatayōpanyasanīyā ; sā
<note>1. -viruddha-ga.</note>
<note>2. anyaiva hi. ga.</note>
﻿<pb n="171"/>
ca bhinnavr̥kṣasvarūpābhinnaivātra pratīyatē । yadi paraṁ tadabhāvādva‍r̥kṣābhāvāda-
pratītiḥ, sa cābhāvaḥ pratyakṣē vr̥kṣaviṣayē pratyarthini pratipakṣabhūtē
bhāvagrāhiṇi nōpapadyatē; ātyantikapramāṇapratyastamaya ēvābhāvō yataḥ ।
nanu vijñaptipratyakṣapakṣēpyētatpratyakṣaṁ śabdatiriktavr̥kṣaviṣayamupapadyata ityuktaṁ bauddhaiḥ;
tēna vr̥kṣasaṁvitpratyakṣāstu, mā bhūvan vanavyatiriktā vr̥kṣā iti ।
atra ca vijñaptiśabdasya sādhutvāya ktinnābāditvādvēditavyaḥ; anyathā
ṇyantatvādyujēva syāt । atrōttaram---<q>na, bhēdāvagatēḥ parikalpanāpakṣapātitvāt</q> ।
asyārthaḥ-jñānādapi bhēdēna vr̥kṣāḥ pratibhānti । tatra tvayā kiṁ vaktavyam ? bhēdāvaga-
tiriyaṁ kalpanāmātramiti । na cēdaṁ yuktam; na hi sarvalōkāvagatō'rthaḥ kālpanika iti
śakyatē vaktum । tasmātsuṣṭhu śōbhanamucyatē <quote>“pratyuktaḥ sa māhāyānikaḥ pakṣaḥ”</quote> 
iti । atrēdamabhiprētam---yadi vaiyākaraṇō vr̥kṣaviṣayaṁ pratyakṣaṁ buddhiviṣayaṁ brūyāt,
tadā bāhyavr̥kṣābhāvē śabdamātramēvā1bhidhēyamiti syādapyētatē; na cēdaṁ śakyam,
bhēdapratītērarthajñānayōriti । atra bhāṣyam---<quote>“kimākr̥tisadbhāvavādī”</quote>  ityādi ।
tēna cēdamāśaṅkitam-yadi vr̥kṣā ēva vanaprātipadikābhidhēyāḥ, tadā tēṣāṁ ba2hutvā-
dēkatvābhāvē sati kathamēkavacanam ? atha bahutvē'pyēkābhidhēyāḥ, tadā tēṣāṁ ba2hutvā-
dēkatvābhāvē sati kathamēkavacanam ? atha bahutvē'pyēkavacanam, tadā <quote>‘ēkasminnēka-
vacanam’</quote> iti bhavatāmabhyupagamō na yuktaḥ । ēvaṁ cēt ākr̥tirvidyata ityayamapi bhavatā-
mabhyupagamō mr̥ṣābhūta ēvēti । ētadupajīvyāha---nanvidānīmēkabuddhiḥ piṇḍēṁṣvanālamba-
<note>1. mātrābhidhēya-ga.</note>
<note>2. bahutvabhāvē sati. ga.</note>
﻿<pb n="172"/>
naiva prāptā, ākr̥tērabhāvāt । idānīṁ bhāṣyākṣarāṇi vyācaṣṭē---<q>atha kimākr̥ti-
sadbhāvavādyupālabhyatē---siddhāntāntaraṁ tē duṣyati vanē'pi tē'sati
vanapratyayaḥ prāpnōtīti ? kaḥ punaratra siddhāntō yō duṣyati ? ēkasmin
vartamānātprātipadikādēkavacanamiti ?</q> kathaṁ duṣyati ? <q>bahavaśca vr̥kṣāḥ; tatra
cēdaṁ prātipadikaṁ vartata ityuktamāyuṣmatā</q> । yathaivākr̥tirastīti bhavatāṁ rāddhāntaḥ
tathāyamapi rāddhāntaḥ; tēna tulyayōgitvādēkābhyupagamāpāyē parō'bhyupagamō duṣṭa iti
tatsiddhāntānta1radūṣaṇaṁ nigrahasthānam । asādhakatvādityuttarabhāṣyaṁ vyācaṣṭē---tadidaṁ
siddhāntāntaradūṣaṇamucyatē, na punarākr̥tisadbhāvasya dūṣaṇamityarthaḥ । 2kasmāt ? na hi
smr̥tidūṣaṇāt pratyakṣamapi dūṣitaṁ bhavati । tēna pratyakṣasiddhā nākr̥tirapahnōtuṁ śakyatē ।
pramāṇāntaramūlatvāt smr̥tērmūlābhāvē yadi dūṣaṇaṁ bhavati, bhavatu; na punarabhyupaga-
māddhētōraduṣṭasyāpi duṣṭatā śakyatē vak‍tum । aduṣṭaścāyaṁ hēturākr̥tisadbhāvē pratya-
<note>1. Omitted antara-ga.</note>
<note>2. tasmāt. ga.</note>
﻿<pb n="173"/>
kṣāvagatirnāma । upasaṁharati---<q>tasmādyadyēkatvamantarēṇāpyēkavacanaprayōgaḥ, kiṁ
kurmaḥ, kamupālabhēmahi</q>? anāditvātprayōgasyaivamavagantavyam---vanādiṣvasatyapyēkatvē
ēkavacanaṁ bhavatīti । na cāyamupālambhasyāpi viṣayaḥ; yasmādēkasminnēkavacanam,
dvayōrdvivacanam, bahuṣu bahuvacanamiti prāyikamētat, dārādiṣvasatyapi bahutvē bahu-
vacanadarśanādva‍yabhicārāt । tasmātprā1yaugikamidamēkavacanam, prayōgasyānāditayā
prāpnōti; nānvayikaṁ nā2rthānvayāya prabhavati । ataḥ siddhāntāparijñānamēvātra
garhaṇīyaṁ bhavataḥ, yō'yamasmadīyaṁ siddhāntaṁ na jānāti---kiñcitprāyaugikamapi
bhavati, kiñcidānvayikamiti । yutpunaratra kaiściddārādiṣvavayavasaṁkhyābhiprāyēṇa
vibhaktivarṇanaṁ kr̥taṁ ta3dasti vā ghaṭamānam ? yatra hi prātipadikaṁ vartatē tatsaṁkhyā-
<note>1. prāyōgikamityapi pāṭhaḥ tatra
tatrōbhayōrmātr̥kayōḥ ।</note>
<note>2. Omitted artha-ga.</note>
<note>3. tadvartatāṁ vā. ga.</note>
﻿<pb n="174"/>
yāmēva vibhaktayō bhavanti, <quote>“samarthaḥ padavidhiḥ”</quote> iti । na cāvayavādigatāḥ saṁkhyā
vākyārthē'nvīyantē; ananvīyamānāścābhidhīyanta iti sāhasamētat । ētacca navama
ēva vakṣyāmaḥ । tasmānna kvacicchabdādhyastā vācyē buddhirastīti vanādiṣvapi
parihr̥tatvādityupapannaṁ jaiminērvacaḥ---ākr̥tiḥ śabdārthaḥ iti । nanu yatparaḥ śabdaḥ
sa śabdārthaḥ, na cākr̥timātraparatā kasyacicchabdasya, sarvēṣāṁ kāryaparatvadityāśaṅ-
kyāha---<q>ākr̥tipratipattimukhēna gōśabdādīnāṁ nimittatēti</q> । asyārthaḥ---
ākr̥tiṁ kāryānvayinīṁ pratipādayantō gavādiśabdāḥ kāryaparāḥ, tēnākr̥tiḥ śabdārthaḥ
ityuktamiti । ētaccākr̥tyadhikaraṇē nipuṇataramupapādayiṣyāmaḥ ।।</p>
<p>ityākr̥tivādaḥ</p>
<p><quote>“atha sambandhaḥka iti ? yacchabdē vijñātē satyarthō vijñāyatē”</quote> ityanēna
bhāṣyēṇa<q> kaḥ punarayaṁ sambandhaḥ pr̥ṣṭaścōpanyastaśca ? pūrvōkta ēvēti vadāmaḥ</q> ।
ya ēva <quote>“pratyāyyasya pratyāyakasya ca saṁjñāsaṁjñilakṣaṇaḥ sambandhaḥ”</quote> iti pūrvamuktaḥ, sa
ēva pr̥ṣṭaścōpanyastaścēti । idānīṁ yēnābhiprāyēṇa bhēdaṁ matvā praśna uktaḥ,
tamāviṣkarōti---<q>nanu cāsau saṁjñāsaṁjñilakṣaṇaḥ sambandhaḥ</q> । asāviti
dūrasthaḥ pūrvōktaḥ । <q>tasmādanya ēvāyaṁ sambandha iti ma1nyatē</q> । ayamāśayaḥ---
atra yacchabda uccaritē'rthō vijñāyata iti vadatā jñāpyajñāpakalakṣaṇaḥ sambandha
uktaḥ । śa2bdē hyuccaritē'rthō vijñāyata itīdamēva śabdasya jñāpakatvamarthasya
jñāpyatvam, na punaranyat । tatra punaḥ <quote>“pratyāyyasya pratyāyakasya”</quote> iti ṣaṣṭhyā
<note>1. manyantē. ga.</note>
<note>2. Omitted śabdē...ukta iti. ga.</note>
﻿<pb n="175"/>
pratyāyyapratyāyakabhāvātirēkī saṁjñāsaṁjñilakṣaṇaḥ sambandha ukta iti । tadayuktam;
yasmāttatrāpi <quote>“pratyāyyasya pratyāyakasya ca yaḥ saṁjñāsaṁjñilakṣaṇaḥ sambandhaḥ”</quote> 
iti bhāṣyē pratyāyyapratyāyakaśabdaprayōgāt sa ēvāyam, yō'tra upanya-
staḥ jñāpyajñāpakalakṣa1ṇaḥ sambandha uktaḥ । idānīmi2māśayamāviṣkarōti---
<q>nanu <quote>“pratyāyyasya pratyāyakasya ca yaḥ saṁjñāsaṁjñilakṣaṇaḥ sambandhaḥ”</quote> iti
vadatā---pratyāyyasya pratyāyakasya iti ṣaṣṭhyabhidhānēna sambandhāntaramuktaṁ
bhavati</q> । maivaṁ vādīḥ । tadēvēdamatratyaṁ pratyāyyapratyāyakatvaṁ hi saṁjñāsaṁjñilakṣaṇa
iti ṣaṣṭhyā pratipāditam । ayaṁ bhāvaḥ---jñāpyajñāpakabhāva ēva pratyāyyapratyāya-
kayōḥ saṁjñāsaṁjñilakṣaṇaḥ sambandhaḥ, nānyaḥ; ṣaṣṭhī ca sambandhasambandhinōḥ
bhēdādupapadyata iti । <q>kuta ētaditi</q> । bhāvamaparibhāvayataḥ praśnaḥ <q>nanu
vya3tirēkaṁ ṣaṣṭhī pratipādayatīti</q> ēkagranthēna । bhāvaṁ vivr̥ṇōti---
<q>astyēvātra hētuhētumattayā vyatirēkaḥ, pratyāyyapratyāyakatvaṁ hi saṁjñāsaṁjñisamba-
ndhābhidhānē nimittam</q> । hētuhētumattayēti vyatirēkamēva spaṣṭayati । tasmādayaṁ śabdārthayōḥ
sambandhaḥ saṁjñāsaṁjñisambandha ityucyatē, yataḥ pratyāyyapratyāyakayōḥ । tēna pratyāyya-
pratyāyakau sambandhinau sambandhasya viśiṣṭarūpatāmāpādayantau hētubhūtau sambandhaśca
<note>1. Omitted lakṣaṇaḥ. ga.</note>
<note>2. Omitted imaṁ. ga.</note>
<note>3. vyatiriktaṁ. ga.</note>
﻿<pb n="176"/>
hētumān bhavati । na cāvyatirēkē hētuhētumadbhāva upapadyata iti । ēvaṁ tāva-
tsādhitamēka ēvōbhayatrāpi sambandha ukta iti । yadīhatya ēva tatrā1pi sambandhō nābhimataḥ
syāt---anyathā hi, pratyāyyapratyāyakōpanyāsō'narthakastatra syāt । <quote>“tamēkaṁ na vyapa-
diśati bhavān yaḥ saṁjñāsaṁjñilakṣaṇaḥ sambandhaḥ”</quote>-ityēva vaktavyam । yata ēvō-
bhayatrāpi sa ēva sambandhaḥ, <q>ata ēva sa tu kr̥taka iti pūrvamupapāditamityanēna
granthēna pūrvōktasyaivāyamupanyāsa iti prakaṭayati</q> । anyathānyaḥ sambandhaḥ pūrvō-
ktō'yamapyanya iti nēdaṁ vacanamupapadyatē <quote>“sa tu kr̥taka iti pū2rvamupapāditam”</quote> iti ।
<q>kiṁ punaḥ kāraṇaṁ praśnōpanyāsayōḥ ?</q> asyārthaḥ---pūrvaṁ <quote>“kr̥takastarhi”</quote> ityēvamantēna
granthēna parairākṣēpē kr̥tē tatsamādhānamātramēva kartavyam; na punaḥ praśnōpanyāsāviti ।
idamatra kāraṇam---<q>vivartākṣēpē hi yu3tasiddhayōranapēkṣatvaṁ na śakyatē vak‍tumiti
manvānasya praśnaḥ</q> । asyārthaḥ---nirākr̥tasvapakṣō vivartavādī mīmāṁsakamēva
paryanuyuṅktē-yadi yutasiddhau śabdārthau, atha sambandhaḥ kaḥ? matpakṣē hi tādātmyādēva
śabdārthayōḥ sambandha upapadyatē; yadi pr̥thagbhūtayōrapi pratyāyyapratyāyakalakṣaṇaṁ
sambandhamabhyupagacchēt, tadānapēkṣatvaṁ na sidhyatīti । anēna praśnastāvatsamarthitaḥ ।
śakyatē hi vr̥ddhavyavahārasyānāditayā vakṣyamāṇamārgēṇānapēkṣatā vak‍tumiti tasyaiva
jñāpyajñāpakalakṣaṇasambandhasyōpanyāsaḥ <quote>“sa tu kr̥takaḥ”</quote> iti pūrvōparṇitēnaiva
<note>1. tatraiva. ga.</note>
<note>2. pūrvōktaṁ. ga.</note>
<note>3. ayutasiddhayōḥ kathaṁ-ga.</note>
﻿<pb n="177"/>
sambandhakṣēpavādasthānōktēnaivābhiprāyēṇōktaṁ vaiyākaraṇēnaiva । <q>tasmānmanyāmahē---
bhavanmatē kēnāpi puruṣēṇa śabdānāmarthaiḥ saha sambandhaṁ kr̥tvā saṁvyavahartuṁ
vēdāḥ praṇītā iti sāpēkṣatvamupasaṁhr̥tam</q> । yadi hi sambandhaḥ kr̥takaḥ, tadā
sambandhōttarakālabhāvinō vēdā api kr̥takā ēva; anyathā hi saṅkētātprācyēṣu
vēdēṣu nārthapratītiḥ syāt । sambandhakartr̥vēdapraṇētrōścaikatōpalakṣaṇamātraṁ sarvathā
kr̥takasambandhānubandhinō vēdā api kr̥takā iti vivakṣitam । <quote>“tadidānīmucyatē,
apauruṣēyatvātsambandhasya siddhamiti”</quote> bhāṣyaṁ vyācaṣṭē---<q>vr̥ddhavyavahārasyānādi-
tābhidhānōpanyāsō'yam</q> । yadi vr̥ddhavyavahārasyānāditaivātrōpanyasyatē, <q>kimidaṁ
tarhi praśnōttaram</q> ? tadēva darśayati---<q>kathamiti</q> । sambandhasyāpauruṣēyatvahētau pr̥ṣṭē
﻿<pb n="178"/>
puruṣasya sambandhurabhāvādityuttaraṁ na yuktam । ēvaṁ vaktavyam---vr̥ddhavyavahārasyā-
nāditvāti । sa1marthanamāha---<q>vr̥ddhavyavahārasyānāditāpratipakṣanirāsāyēdamupa-
nyastam</q> । puruṣasya sambandhuḥ sadbhāvō vr̥ddhavyavahārasyānāditāyāḥ pratipakṣa iti
sō'nēna granthēna nirākriyatē । kathaṁ punaridaṁ sambandhurupalambhanaṁ pratipakṣatayā
śaṅkyatē ? <q>bāḍhamāśaṅkyatē; anādināpi vr̥ddhavyavahārēṇa śabdādarthāvagamasiddhau
yatra sambandhasya kartōpalabhyatē, tatrādimattaivōpalabdhibalātprāpnōti <quote>“vr̥ddhi-
rādaic”</quote> itivat</q> । asyārthaḥ---yadyapi vr̥ddhavyavahārānāditayāpi śabdādarthāvagama
upapadyatē, tathāpi sākṣātsaṅkēta2karaṇadarśanē na śakyatē'nāditā vak‍tumiti bhavati
sambandhr̥puruṣōpalambhanaṁ pratipakṣabhūtam । <q>tasmātkarturupalambhō nirākaraṇīyaḥ ।
<quote>“kathaṁ sambandhā nāsti”</quote> ityasya praśnasya kimidmuttaramupapadyatē---pratyakṣasya
pramāṇasyābhāvāttatpūrvakatvāccētarēṣāmiti ? kathaṁ nōpapadyatē ? anumānādērapi
pramāṇatvābhyupagamāt</q> । tēna pratyakṣamātranirākaraṇaṁ na sambandhurnāstitāmāvahati ।
<note>1. samarthayannāha. ga.</note>
<note>2. kāraṇa---ga.</note>
﻿<pb n="179"/>
nanu pra1tyakṣē nirākr̥tē tatpūrvakatvāccētarēṣāmityanēna granthēnānumānādyapi nirākr̥ta-
mityatrāha---<q>tatpūrvakatvaṁ cāyuktam, śabdasya sāpēkṣatvaprasaṅgāt</q>।
asyārthaḥ---yadi yadyatpratyakṣapūrvakaṁ tattatpratyakṣē nirākr̥tē nirākr̥taṁ bhavati, tadā
yatraiva tarhi pratyakṣaṁ pravartatē tatraiva tēna tēna pravartitavyamityāyātam; śabdō'pi ca
pratyakṣapūrvaka iti tēnāpi pratyakṣaviṣaya ēva pravartitavyam; ataścāsya pratyakṣasāpēkṣatā
prāptā; kriyādiṣu ca pratyakṣāviṣayēṣvananumēyatāṁpattēḥ anumānasyāpi pratyakṣapūrvaka-
tvēna tadviṣaya ēva pravr̥ttiniyamāpattēḥ । <q>sāpēkṣatvē ca śabdasya sambandhasyau-
tpattikatvaprayāsō'narthaka ēva</q> । aprāmāṇyasya duṣpariharatvāt । tadidamāpannaṁ
yallōkē śūnyamanaḥkathāsu śrūyatē---ghōṭārūḍhasya bhavatō vismr̥tō ghōṭa iti ।
vismr̥taścittādapakrāntaḥ । smaratēḥ karmakartr̥viṣayasyēdaṁ rūpam । <q>abhiprāyānābhijña-
syēdaṁ cōdyam---kēvalānumānāgamagamyatā tāvānna saṁbhavatyanādau vr̥ddha-
vyavahārē pratyarthini</q> । asyārthaḥ---tau tā2vadanumānāgamau kēvalau pratyakṣavyāpāranira-
pēkṣau; tadgamyatā tāvatsambandhurna bhavati, yasmātkāryataḥ kāraṇānumānaṁ kēvalānu-
mānam; śabdāccārthapratītiḥ kāryabhūtā; sā ca naikāntēna sambandhāramēvānumāpayitu-
malama, vr̥ddhavyavahārānāditayāpyupapattēḥ; tathāgamō'pi svatantrastāvanna sambandhr̥-
sattvē pramāṇam, kāryaikaviṣayatvāt । yadi paraṁ pratyakṣānumānapūrvakō vaktavyaḥ; tatrā-
numānapūrvakō'pyanādivr̥ddhavyavahārapratipakṣasambhavēna kēvalānumānābhāvāt pratyakṣā-
napēkṣō na saṁbhavatīti । tasmātpratyakṣaṁ tatpūrvakaṁ ca pratyakṣagr̥hītaviṣayamā3gamānumānaṁ
<note>1. pramāṇapratyaścē. ga.</note>
<note>2. yau tāvat ga.</note>
<note>3. Omitted āgama. ga.</note>
﻿<pb n="180"/>
nirasanīyamiti । tasmādupapannamuttaram । <q>bahuvacanamidānīṁ kimartham ? <quote>“tatpūrva-
katvāccētarēṣām”</quote> iti</q> । yadi sambhavatpramāṇanirasanaṁ tadōpamānasya nirāsō'narthakaḥ,
tasya sādr̥śyamātraviṣayatvātsambandhari sambhavābhāvāt; arthāpattēstu sa1mbandhr̥kalpa-
nayā vinā kasyacidapi virōdhābhāvādasambhava ēvēti । samā2dhimāha---<q>dvayōrāśa-
ṅkanīyatōpanyāsaḥ, asambhavastu sarvēṣāmityupapannaṁ bahuvacanam</q> । asyārthaḥ---
abhāvastāvatsarvēṣāṁ pramāṇānām, tēna yuktamēvaivaṁ vak‍tum---itarēṣāṁ cābhāvāt
sambandhā nāstīti । yatra yatrāśaṅkā nāsti, tatra sahētukaṁ nirākaraṇaṁ nōpanyasyatē;
yatra tu sambhāvanāsti, tatra sahētukaṁ nirākaraṇaṁ kriyata iti ।</p>
<p><q>nanu ciravr̥ttatvādityasiddhatāmāha</q> । anēna <quote>“nanu ciravr̥ttatvātpratyakṣasyā-
gōcarō bhavēdidānīntanānām”</quote>  iti bhāṣyasya tātparyamāha । anēna bhāṣyēṇa
bhāṣyakāraḥ pratyakṣābhāvasyāsiddhatāmāha । <q>kathamasiddhatā ? pūrvajā3nāṁ pratyakṣaviṣa-
yatōpapattēḥ । <quote>“na hi ciravr̥ttaḥ san na smaryēta”</quote>  iti na pūrvajānāmapi
pratyakṣamatra saṁbhavatītyabhiprāyaḥ</q> । yadi syātpratyakṣaṁ pūrvajānāṁ pāṇinivat smaryēta;
<note>1. sambandha- ga.</note>
<note>2. Omitted. samādhi-
-yata yanna. ga.</note>
<note>3. Omitted jānām. ga.</note>
﻿<pb n="181"/>
<q>na ca himavadādiṣu kūpārāmādivat asmaraṇaṁ bhavitumarhati</q> । yasmāt <q>tatrāsmaraṇē
hēturupapadyatē puruṣaviyōgādiḥ</q> । ādiśabdēnānabhiyōgō'pi grāhyaḥ । <q>na ca puruṣa-
viyōgaḥ śabdānāmastīti</q> । anēna bhāṣyamarthatō'nubhāṣyābhiprāyaṁ <q>pr̥cchati---
﻿<pb n="182"/>
ki1mabhiprētamiti</q> । pr̥cchataścāyamabhiprāyaḥ---yadyapi sambandhā dr̥ṣṭaḥ, tathāpi
kimasāvavaśyaṁ smaraṇīya iti । idānīmabhiprāyamāha---<q>kr̥takapakṣē hi
tatprāmāṇyātprāmāṇyaṁ syāt</q> । ta2smāt <q>na niṣprayōjanatayā vicchēdaḥ
smaraṇasyōpapadyata ityabhiprāyaḥ</q> । asyārthaḥ---yadā sambandhā puruṣaḥ pratyakṣa-
samadhigamyaḥ syāt, tadā tatsaṅkētr̥saṁpratipattyārthaḥ 3pratipattavyaḥ; na hi
saṅkētr̥vipratipattau vyavahāraḥ syāt āryadramilayōriva kaliśabdē; tēna saṅkētr̥-
saṁpratipatyarthaṁ puruṣaḥ smartavyaḥ syāt । yadētadavaśyaṁ smaraṇīyatvam <q>tacca pāṇini
piṅgalōpanyāsēna prakaṭitam</q> । upanyāsō dr̥ṣṭāntaḥ । yadyapi cētyādibhāṣyaṁ
paṭhitvā kṣēptumāha---<q><quote>“yadyapi ca vismaraṇamupapadyēta”</quote>  iti kiṁviṣayamidaṁ visma-
raṇamupanyastam</q> ? yadi tāvatsādhyasambandhr̥viṣayaṁ tadā sambandhurastitvē idamēva
<note>1. kimidaṁ taditi. ga.</note>
<note>2. Omitted tasmāt. ga.</note>
<note>3. Omitted patyarthaḥ---patyartham. ga.</note>
﻿<pb n="183"/>
pramāṇaṁ yaduta vismaraṇōpapattiḥ; vismaraṇaṁ hi taducyatē yadga‍r̥hītasyāpi vastunaḥ
kutaścinnimittādasmaraṇam; na punaḥ smaraṇābhāvamātram agr̥hītē'pi vastuni;
yata ēva ca vismaraṇasiddhēḥ sivyati grahaṇaṁ sadbhāvaścēti, atō bhavati vismaraṇaṁ
pramāṇam । uktaṁ ca smr̥tyadhikaraṇē---<quote>“vismaraṇamapyupapadyatē”</quote> iti । ētadvēda-
vākyāstitvahētuḥ । yadapyucyatē---yathā vidyamānasyāpyanupalambhanaṁ bhavatīti
naitāvatā vinā pramāṇēna śaśaviṣāṇamastīti, tadapyayuktam; yadi hi vidyamāna-
syaiva śaśaviṣāṇasyānupalambhanam, kēna vā śakyatē vak‍tum <quote>‘śaśaviṣāṇaṁ nāsti’</quote>
iti ? <quote>‘vidyamānatvēna niścitasyēyamanupalabdhiḥ’</quote> iti niścayē vidyamānatvasyāpi
niścitatvānnābhāvaḥ śakyatē vak‍tum । athāyamabhiprāyaḥ---yadyapyanyatra himava-
tkūpārāmādiṣu kartr̥vismaraṇōpapattirdr̥ṣṭā, naitāvatēhāpi sambandhurvismaraṇōpapattiḥ
śakyatē vak‍tumiti ? asadabhiprāyō'yam; yatō bāḍhamatiśayēnānyatra dr̥ṣṭamanyatra
bhavatītyu1cyatē । ayamēvānyatra dr̥ṣṭasyānyatra sadbhāvō hi yasmātsāmānyatō dr̥ṣṭasya
viṣayaḥ । yadi punarēkatra dr̥ṣṭamanyatra na bhavatīti niyamaḥ, sāmānyatō dr̥ṣṭamanumānaṁ tarhi
<note>1. Omitted  bhavatītyucyatē---bhavatīti. ga.</note>
﻿<pb n="184"/>
hatam । <q>atrābhidhīyatē---naivēyaṁ pramāṇatayōpanyasyatē vismr̥tiranupalabdhirvā,
kiṁ tu upalabdhasyārthasya kāraṇadōṣanirākaraṇāyēdamupanyasyatē</q> । asyārthaḥ---na
kvacidasmābhirvismaraṇamanupalabdhirvā vastusadbhāvē pramāṇatayōpanyasyatē; kintu yadanyata
ēvōpalabdhaṁ yathā smr̥tyadhikaraṇē smaraṇānyathānupapattyā vēdavākyam, tasya yaḥ kāraṇa-
dōṣaḥ saṁbhāvyatē-yadi vēdavākyamasti, smaryētōpalabhyētaiva vā; tasmānnēdamanumāna-
maduṣṭasāmagrīkam---iti, sa vismaraṇēnānupalabdhyā ca nirākriyatē---<quote>“vismaraṇa-
mapyupapadyatē anupalabdhirapyupapadyatē”</quote> iti । iha punarbhavatānupalabdhāvēva sarvaiḥ pramāṇai-
ranupalabdha ēva sa1mbandhari idaṁ vismaraṇamupanyastabhityasambaddhaṁ kāraṇadōṣanirākaraṇēnāpi
na saṁbadhyata ityuktam । bhāṣyārthamāha---<q>yathā ghaṭādērupalabdhasyānupalabdhirastīti
naitāvatā śaśaviṣāṇasyāstitvaṁ śakyatē vak‍tum</q> । kasmānna śakyata ityatrāha---
<q>upalabdhiviṣayasyānupalabdhiḥ kāraṇāntaramapēkṣatē</q> । yadi hi2 tādr̥śyēva
sāmagrī, kimiti prāgiva nōpalabhyatē ? tēna tatrānupalabdhau kāraṇāntaraṁ vācyam ।
anupalabdhē punaḥ śaśaviṣāṇādau anupalabdhērēvānupalabdhiḥ; na tatra kāraṇānta-
rakalpanā । ēvaṁ ca dr̥ṣṭāntaṁ vyācakṣāṇēna dārṣṭāntikē'pyēṣā yōjanā darśitā ।
yadyapi ca vismaraṇamanyatrōpalabdhasyāpyasti, naitāvatā vinā pramāṇēna smaraṇā-
bhāvamātrāt sambandhāraṁ pratipadyēmahīti । <q>tasmātsūktamidam</q> ।
<note>1. sambandhuridam. ga.</note>
<note>2. Omitted hi. ga.</note>
﻿<pb n="185"/>
<p><quote>“nanvarthāpattyā sambandhāraṁ pratipadyēmahi”</quote> iti bhāṣyam, tadākṣipati---
<q>nanvarthāpattyēti kimiyaṁ pramāṇasaṁjñōpanyastā ? ōmityucyatē</q>---ityēkadēśī
bravīti । rāddhāntī dūṣayati---<q>kiṁ punaratra <quote>‘nōpapadyatē’</quote> ityanayā
buddha‍yā parigr̥hyatē ?</q> arthāpattau yat <quote>‘nōpapadyatē’</quote> ityanayā buddha‍yā parigr̥hyatē,
tadēva gamyam; tatra yadīyamarthāpattiḥ, tadātrāpyanupapadyamānatayā gr̥hyamāṇēna
pramēyēna bhavitavyam । tatra kiṁ taditi pr̥cchati । ēkadēśyēvāha---<q>nanu
sambandhasya kartēti</q> । siddhāntyāha---<q>kathaṁ punarasau nōpapadyata iti</q> ।
ēvaṁ parigr̥hyatē ? punarapyēkadēśyēvāha---<q>prathamaśravaṇē'rthānavagatēriti</q> ।
siddhāntyāha---<q>yadi prathamaśravaṇē'rthaṁ na pratipadyatē, kimāyātaṁ sambandhasya
kartuḥ?</q> na tasyānupapattiḥ kadācidastīti bhāvaḥ । ēkadēśyāha---ēvaṁ
tarhi prasiddhārthāpattyudāharaṇē'pi <q>yadi gr̥hē dēvadattō nōpalabhyatē, kimāyātaṁ
bahirbhāvasya ?</q> tatrāpi gamyasya bahirbhāvasyānupapadyamānatā nāstītyarthaḥ ।
siddhāntī vivēkamāha---na brūmō bahirbhāvō bahirdēśaviśiṣṭō bhāvō nōpapadyata
iti । kiṁ tarhi ? vidyamānatā, yā āgamataḥ pratipannā <quote>‘jīvati dēvadattaḥ’</quote>
iti, sā nōpapadyata ityuktamarthāpattilakṣaṇē; vidyamānataiva hi gr̥hādarśanē
﻿<pb n="186"/>
satyanupapannatayā gr̥hyata iti vyāsēna vivr̥tamasmābhiḥ । saivēyaṁ vidyamānatā
anupapadyamānatayā gr̥hyamāṇā bahirastīti saṁvit; tasmāttatrānupapadyamānamēva
pratīyatē । <q>iha punaḥ prathamaśravaṇē'rthānavagatēḥ sambandhasya kartrā kaḥ
sambandhō dr̥ṣṭaḥ ?</q> tatra hi gr̥hābhāvadarśanaṁ dēvadattasattāsambandhyēva, tēna
tadanupapattiṁ sattāyā vitanōti; iha punaḥ prathamaśravaṇē'rthānavagatēḥ sambandhrā
saha kaścidapi sasbandhō nāstīti na sā sambandhuranupapattimāvahati ।
<q>athēdaṁ manasi viparivartatē---na prathamaśravaṇātpratipadyantē, pratipadyantē
ca dvitīyādiśravaṇē; tasmācchabdādanyatkāraṇaṁ mr̥gyamiti ?</q> yadi hi
śabda ēvātra kāraṇaṁ syāt, tadā prathamaśravaṇē'pi śabdamātrādavagatirbhavēt;
na ca bhavati; tasmādanyadēvārthāvagatēḥ kāraṇamastīti । dūṣayati---
<q>kāryatastarhīdaṁ kāraṇānumānamupanyastam</q> । saṁprati nirasta ēkadēśyāha---
<q>kathaṁ tarhi <quote>“arthāpattyā”</quote></q> iti bhāṣyaṁ tvatpakṣē'pi ? siddhāntī samarthayatē---
<q>arthādanumānāpattirityarthaḥ</q> । tēnārthādāpattirarthāpattiruktā; āpattiḥ kalpanā
anumānaṁ cāsāvāpattiścētyanumānāpattiḥ । <q>kasmāt ? kāryādarthāt3</q> ।
arthāvagatilakṣaṇādityuktaṁ sambandhākṣēpa ēva । <q>nanu cānumānamapi
nōpapadyatē, prathamaśravaṇādapratītēranaikāntyāt, vēdavākyātprathamaśrutādē-
vārthāvagatēḥ</q> । atra cānēkāntaśabdēna bhāgāsiddhō vēditavyaḥ । vēdē
<note>1. arthāt kāryāt. ka.</note>
﻿<pb n="187"/>
prathamaśravaṇē'rthāpratītyasiddhēḥ; na punaḥ savyabhicārō'naikāntikō'bhimataḥ । yadi
sāgh‍yasambandhr̥sadbhāvavyatirēkēṇāpi vr̥ttiḥ sighyēt, syātsavyabhicāratā; na
cāsti,1 vēdavākyasyāpi sāghyakōṭinikṣēpāt । atraikadēśī svamatēna
pariharati---<q>nanu ca padagatēyaṁ cintēti</q> । asyārthaḥ---padapadārthayōrautpattika-
sambandhacintēyam; tēna padābhiprāyēṇēdamucyatē---prathamaśravaṇē'rthānavagamāditi ।
na ca kiñcina padaṁ prathamaśravaṇē'rthamavagamayatīti nāsti bhāgāsiddhatēti ।
siddhāntī dūṣayati---<q>kimidaṁ padaṁ nāma ?</q> yadviṣayā cintā bhavatā
kriyatē । ē2tadēvētyāha---prasiddhā gavāśvādayaḥ śabdāḥ <quote>‘dēvadatta gāmabhyāja’</quote>
ityēvamādiṣu vākyēṣu । siddhāntyāha---<q>kiṁ kāryānyatayā prasiddhāḥ,
uta vākyārthāvagatirēva kāryamiti ?</q> ayamāśayaḥ---na padānāṁ vākyārthā-
vagatēranyatkāryamasti; yā ca sā vākyarthāvagatiḥ sā prathamaśravaṇē'pi
bhavati; vākyāddhi sā bhavati, naikasmātpadāt । na ca vākyasya
dvitīyaśravaṇāpēkṣā । ēkadēśyāha---<q>bāḍhaṁ kāryānyatayā prasiddhāḥ</q> ।
āvāpōddhārāmyāṁ hi padānāṁ padārthamātrāvagama ēva kāryatayāvasitaḥ ।
rāddhāntī pr̥cchati---<q>kasmin ?</q> uttaram---<q>vyavahārē</q> । yēna vr̥ddhā vyavaharanti;
vyavahiyatē'nēnēti vyutpattyā vākyamēva vyavahāraśabdēnōcyatē । tēna
yadyapi vākyēna vyavahāraḥ, tathāpi na vākyārthāvagatirēvāvāpōddhārābhyāṁ
padānāṁ kāryamiti bhāvaḥ । punaḥ pr̥cchati---<q>kēna vr̥ddhā
vyavaharantīti</q> । asyāyamāśayaḥ---vākyēna vr̥ddhā vyavaharanti, tatra ca
<note>1. na ca sāsti. ga.</note>
<note>2. ēkadēśyāha ga.</note>
﻿<pb n="188"/>
vākyārthāvagatirēva kāryaṁ dr̥śyatē; na śuddhapadārthāvagatiriti । punaruttaraṁ
tēnaivāśayēna <q><quote>‘dēvadatta gāmabhyāja śuklām’</quote> ityādinā</q> । siddhāntyāpādayati---
<q>ēvaṁ tarhi vākyārthēna vyavahāraḥ; na hi vyavahārāprasiddhō'rthaḥ
kāryāntaratayā śakyatē'vagantum</q> । atra cārthē hiśabdaḥ, na cētyarthaḥ ।
yadyapyāvāpōddhārābhyāṁ padānāṁ śaktinirūpaṇā, tathāpi yathāvyavahāramēva
yukta; vyavahāraśca vākyārthaviṣaya ēva dr̥śyatē; tadviṣayaiva ca śabdasyāpi
śaktiḥ kalpayituṁ yukta; tēna vākyārthasya pradhānabhūtasyānēkārthānubandhatvā-
ttadanubandhabhūtārthāvagatikārakataivāvāpōddhārābhyāmavasīyatē; tēna nāntarīyakī
padārthāvagatiḥ; kāryaṁ tu sarvapadānāmapi vākyārthāvagatirēvēti । ēkadēśī
granthavirōdhamāha---<q>kathaṁ tarhi <quote>“atha gaurityasya śabdasya kō'rthaḥ”</quote> iti,
<quote>“sās‍nādiviśiṣṭā ākr̥tiḥ”</quote> iti cōttaramasati kāryānyatvē</q> ? yadi
padasya pr̥thakkāryaṁ nāsti, kathamarthaviśēṣāvagatilakṣaṇakāryaviṣayaḥ praś‍naḥ,
padārthāvagatilakṣaṇakāryapradarśanēna cōttaram ? rāddhāntyēvāha---<q>kathaṁ vā
vr̥ddhavyavahārēṇāsyautpattikatābhidhānam ?</q> asyārthaḥ---yathāyaṁ granthō manmatē
na ghaṭata iti manyasē, tathā tvanmatē'pi vr̥ddhavyavahārēṇāsya sambandhasyau-
tpattiṁkatayābhidhānaṁ na ghaṭatē; vr̥ddhavyavahārē hi nirūpyamāṇē vākyārthā-
vagatirēva kāryatayāvabhāti, na padārthamātrāvagatiḥ; yata ēvaṁ
duḥśliṣṭatā, <q>tasmātpratijñāsādhanayōryathaikavākyatā bhavati, tathāyaṁ
granthō varṇanīyaḥ</q> । pratijñā sambandhasyautpattikatā, sādhanaṁ vr̥ddha-
vyavahārasyānāditā; tayōryathā sādhyasādhanabhāvēnaikavākyatā bhavati, tathāyaṁ
﻿<pb n="189"/>
gran‍thō varṇanīyaḥ । sa tu tadbha‍ūtādhikaraṇē svayamēva bhāṣyakārēṇaiva varṇita
<quote>“padārthapratipattidvārēṇaiva padānāṁ vākyārthapratipādakatvam”</quote> iti vadatā; tēna
nimittabhūtākr̥tyarthatōktā । ētaccōttaratrāpi ṭīkākārēṇōktam । saṁprati nirākr̥tapakṣa
ēkadēśyēva siddhāntinaṁ paryanuyuṅktē---<q>kastarhyanaikāntikaparihāra iti</q> । uttaraṁ
dadāti---<q>nimittābhiprāyaṁ taducyatē; apratipannanimittaḥ prathamaśrutānna
pratipadyatē</q> । asyārthaḥ---nimittaṁ vākyārthapratipādanē padārthātmakamabhiprētyōcyatē
<quote>“prathamaśrutaḥ kiṁ na pratyāyayati”</quote> iti । ētaduktaṁ bhavati---prathamaśrutaṁ padaṁ
nimittabhūtaṁ padārtha na pratipādayati; apratipannanimittaśca prathamaśrutātpadādvākyā-
rthamapi na pratipadyata iti siddhaṁ vēdē'pi prathamaśrutasyāpratipādakatvam । tasmā-
cchabdādanyannimittāntaraṁ vākyārthapratipattērityabhiprāyaḥ । nanvēvaṁ yadi sarvapadānyēva
vākyārthapratipattau nimittabhūtāni tadā vaiyākaraṇadarśanamaṅgīkr̥tam---sarvaṁ padajātaṁ
militvā vākyārthaṁ pratipādayatīti, tatra kālpanika ēva vibhāga iti । tadanē-
nābhiprāyēṇāha---<q>kaḥ punarvācakanimittayōrbhēda iti</q> । uttaram---idamarthamēva
hi bhēdakathanārthamēva hi ta dbha‍ūtādhikaraṇamārabhyatē । tatrēdamucyatē---nimittapakṣē
padāni svārthēṣvanvitēṣu vyāpriyamāṇāni vākyārthapratipattimupajanayanti, na punaḥ
pratyastamitapadavibhāgamanavayavamēva vākyārthaṁ vaktīti । ēvaṁ ca kathyamānē kathita ēva
vācakanimittayōrbhēda ityalaṁ prapañcēna; tadbha‍ūtādhikaraṇa ēva prapañcō bhaviṣyati ।
﻿<pb n="190"/>
<q><quote>“na, siddhavadupadēśāt”</quote></q> । atra ca sūtrē <quote>‘upadēśaḥ’</quote> iti prathamāntaṁ pañcamya
ntatayā vipariṇamayya siddhavaditi cādhyāhr̥tya bhāṣyakārēṇēdamuktam । asyārthaḥ---
siddhavadidaṁ sambandhasyāpauruṣēyatvaṁ siddhamityarthaḥ । upadēśāt vr̥ddhōpadēśāt,
ēkēna vr̥ddhēnāparasmai vr̥ddhāyānuṣṭhānōpadēśē pārśvasthasya sambandhagrahaṇasaṁskāra
mātrādēvārthapratītyupapattēḥ sambandhr̥kalpanānupapattiḥ । tamimamasyārthamabuddhvā
pr̥cchati---<q>kimidaṁ siddhavadupadēśāditi । idamidam</q>---nātra sambandhasya
kartā <q>śakyatē kalpayitumiti, vr̥ddhavyavāharasyānāditvāt । ata
autpattikaḥ sambandha iti siddham</q> । yadi vr̥ddhavyavahārō'nādirna
syāt, tadā prathamavr̥ddhayōḥ sambandhagrahaṇōpāyābhāvācchabdaprayōgārthapratītī
na syātām; tadabhāvācca vr̥ddhavyavahārāpravr̥ttāvaparēṣāmapi sambandhāgrahaṇē tathaiva
prayōgapratītī vicchidyēyātām; anādistu vr̥ddhavyavahāraḥ, puruṣāntara-
pūrvakatvātpuruṣāntarōtpattēḥ । yathā khalvadyatanāḥ puruṣāḥ puruṣāntarapūrvakāḥ
tathā prācyā apīti ।</p>
<p>atra kēcidarthavādagatasr̥ṣṭipralayaśrutyupanipātamātrōpajātaśraddhātiśayavi-
pralabdhabuddhayaḥ kaṇabhakṣākṣacaraṇamatapravaṇacētasaḥ sarvasya tanubhuvanādērīśvara-
kāraṇatāmācakṣāṇāḥ pracakṣatē---sarvaṁ sāvayavamavayavasaṁyōgasamāsāditātmalābha-
madhunātanamudīkṣāmahē; sāvayavaṁ ca tanubhuvanādikam; avayavasaṁyōgaśca
dvyaṇukaparyantaḥ; dvyaṇukō'pyavayavī paramāṇudvayasaṁyōgārambhaṇīyaḥ; paramāṇvōśca
parasparaṁ karmajaḥ saṁyōgaḥ; karma cādr̥ṣṭavadātmasaṁyōgādēva paramāṇuṣu pratijñāyatē ।
taduktam---<quote>“aṇumanasōścādyaṁ karmētyadr̥ṣṭakāritāni”</quote> iti । adr̥ṣṭaṁ cācētanam;
na cācētanaṁ cētanānadhiṣṭhitaṁ kvacidapi kāryē paryāpnōti vāsyādikamiva । na
cēdamucitam---ya ēva tē śrētrajñāḥ ta ēva tēṣāmadr̥ṣṭānāmadhiṣṭhātārō bhavēyuriti,
ajñatvāt; jñātā hi padārthasya padārthasāmarthyasya cādhiṣṭhātōpalabhyatē yathā takṣā
vā/?/syāḥ । na ca kṣētrajñāḥ svasamavāyinī api dharmādharmalakṣaṇē adr̥ṣṭē svarūpataḥ
śaktitō vā vēditumalamiti tadatirēkī cētanaḥ kalpyatē । tēna cētanāti-
﻿<pb n="191"/>
śayō'dhiṣṭhātā; adr̥ṣṭavaśōpajātakarmanimittasaṁyōgaparamāṇavārabdhadva‍yaṇukādikāryapara-
mparāsambhūtaṁ tanubhuvanādikamādimadavagamyatē, tadōtpattimacca sakalaṁ vināśayōgīti
sādhitamiti kathamidānīmanādivr̥ddhavyavahāraparamparēti । tadidaṁ pratipakṣakakṣyāmapi
nārōduṁ kramatē ityupēkṣitaṁ bhagavatā bhāṣyanibandhanakārēṇa । tathā hi---
yadyapi sidhyēdayaṁ manōrathaḥ, tathāpi kathamēkadaiva sarvē'vayavinō vilīyanta
iti samadhigamanīyam । adhunēva kimiti kasyacidudayaḥ, kasyacidvilaya
iti nāṅgīkriyatē dr̥ṣṭānugamāditi manyāmahē । ēvaṁ ca vr̥ddhavyavahāraparamparāṁ
kō'paharati ? api ca yadi kṣētrajñā nādhiṣṭhātārō jñānābhāvāt,
anyastarhi kathamadhiṣṭhātā, tasyāpi jñānānupapattēḥ ? ātmamanaḥsaṁyōgā-
dadr̥ṣṭāpēkṣādvijñānānāmutpattēḥ tattadindriyārthasaṁyōgasacivāt । na cādr̥ṣṭēṣu
sāmagrīyamupapadyatē । atha tasya kāraṇāntaramastīti, tanna; dr̥ṣṭakāraṇa-
parihārēṇa adr̥ṣṭakāraṇāntarānumānānupapattēḥ । dr̥ṣṭānusāri sarvatrānumānam ।
sāmānyatō dr̥ṣṭamapi na dr̥ṣṭōpamardēna kvacidvartatē । nanvētadapi dr̥ṣṭam---cētanā-
nadhiṣṭhitamacētanaṁ na pravartata iti । ētattarhi parihīṇaṁ bhavati । satyam, ubhayatra
prahāṇē kiṁ parihīyatāmiti; tatra viśēṣaviṣayatvādasmadīyamēva jñānōdayakāraṇānu-
mānamādaraṇīyam; na punarīśvaravādināmatyantasāmānyaviṣayam---acētanaṁ cētanā-
dhiṣṭhitamiti, viśēṣānumānasya balīyastvāt । taduktaṁ bhagavatā vārtikakārēṇa-</p>
<lg><l><quote>“prasiddhāvayavaṁ yatsyādviśēṣē vā pratiṣṭhitam ।</l>
<l>tatsādhyāṁśakasāmānyadr̥ṣṭācca balavattaram ।।</l></lg>
<lg><l>bādhaḥ sāmānyaśās‍trasya viśēṣaśrutibhiryathā ।</l>
<l>anumānāntarairēvamanumānasya bādhanam ।।”</quote> iti ।</l></lg>
<p>ētēnēdamapi nirākr̥taṁ bhavati---nityaivēśvarasya buddhiriti । yatō yā yā
buddhiḥ sā sōtpattimatī vināśinī ca; tēnēśvarasyāpi dhiyā tathāvidhayaiva
bhavitavyam । kiñca, adhiṣṭhānārthō'pi vaktavyaḥ; yādr̥śaṁ hi vāsyādiṣu karasaṁyō-
gādikamadhiṣṭhānaṁ dr̥ṣṭam, tādr̥śamēvādr̥ṣṭēṣvanumātavyam; na ca tatsaṁbhavatīti ।
tathā pravr̥ttirapi kānyā svarūpalābhādadr̥ṣṭasya yathā vāsyāḥ kriyā
kāṣṭhādisaṁyōgaśca ? ātmalābhaścādr̥ṣṭasya yāgādyanuṣṭhānasiddha ēva iti ।
tasmādīśvaravādō'smābhirapi na nirākr̥taḥ ।</p>
﻿<pb n="192"/>
<p>atra cōdayati-<q>kimidamanyathaiva prakrāntamanyathaivōpasaṁhr̥tam ? śabdā-
dēvārthāvagatiriti prakrāntam</q>; śabdasya pratyāyakatvamarthasya pratyāyyatvamiti
vadatā prakrāntam; vr̥ddhavyavahārāpēkṣārthāvagatiriti vadatānvayavyatirēkāmyāṁ
vyavahārādēvārthāvagatirityupasaṁhr̥tam । <q>tadidamanyatrāhitamanyatraiva nipa1titama-
kuśalasyēva dhanvinaḥ śaranikurumbamiti</q> । yasmād <q>vr̥ddhavyavahārā
da2pyarthē'vagamyamānē naiva śabdādarthō'vagatō bhavati hastasaṁjñādibhya iva</q> ।
dr̥ṣṭantaṁ vivr̥ṇōti---<q>hastasaṁjñādayō'pi vr̥ddhavyavahāraprasiddhā ēva</q> । vr̥ddha
ēva hastasaṁjñāmapi saṁkētayati; na cārthēna hastasaṁjñādayaḥ sambaddhā arthaprati-
pādakā bha3vantītyabhiprāyaḥ । <q>vyutpattirēva hyarthāvabōdhakāraṇam, na hastasaṁjñā-
dayaḥ; vyutpattyupādhayō hi tē</q> । asyārthaḥ---hastasaṁjñā hyēvaṁ saṅkētyatē <quote>‘yadāya-
marthō mamābhiprētaḥ, tadāyaṁ māyā hastaścālayitabyaḥ’</quote> iti । sa yadā tathaiva hastaṁ
punaścālayati, tadā prācīnavyutpattiṁ smr̥tvā hastasaṁjñātaḥ punarabhiprāyaviśēṣamava-
sāyārthamavagacchati; upādhimātraṁ hastasaṁjñā । <q>tasmādupādhiḥ śabdō nārthāvagatēḥ
kāraṇaṁ kaśāṅkuśapratōdābhighātavat</q> । kaśāṅkuśapratōdairaśvēbhavr̥ṣabhāṇāmabhighātavat ।
<note>1. nipatitaṁ madākulasyēva ga.</note>
<note>2. padārthē. ga.</note>
<note>3. na bhavantītyarthaḥ. ga.</note>
﻿<pb n="193"/>
pratōdaḥ prājanam । yata ēva mīmāṁsakapakṣē śabdārthayōḥ sambandhō na
nirvahati, ata ēva śabdasvabhāvajñairvaiyākaraṇairidamuktam <quote>‘vivarta ēva vēdavādi-
bhirāśrayaṇīyaḥ’</quote> iti । atra siddhāntī pariharati---<q>kimanēna vivartapakṣa-
pātēna</q> ? pratyuktō'yaṁ śabdānāmarthānāṁ caikatvānupalabdhēḥ । vivartavādyāha---
<q>yadyēvam, pratyuktaṁ tarhi vēdasya prāmāṇyam</q> । śabdasyārthāvagamakatvābhāvāt ।
atrōcyatē---<q>vr̥ddhavyavahāravyutpattyāvagamyamānē'rthē śabdādanyat kiṁ vā
kāraṇaṁ manyatē bhavān ? nanu vyutpattimēva kāraṇatayā manyāmahē ।
maivam; śabdārthasambandhaviṣayā hi vyutpattiḥ; na. vyutpattēḥ
śabdārthāvagatiḥ</q> । a1syārthaḥ---vr̥ddhavyavahārē hi <quote>‘anēna śabdēnāyamarthaḥ
<note>1. Omitted. asyārthaḥ. ga.</note>
﻿<pb n="194"/>
pratipādyatē’</quote> iti śabdārthayōrvācyavācakasambandhādhyabasānamēva vyutpattirityucyatē,
na punaranyat; tataśca vyutpattisvarūpamēvēdr̥śaṁ yaduta <quote>‘śabdādarthō'vagamyatē’</quote>
iti । tēna vyutpattirēva sambandhāvagatirūpā । sā ādimatī; <q>na punaḥ
śabdārthayōḥ sambandhaḥ, tasya viṣayatvāt</q> । yathā ātmapratītirādimatī,
nātmāpi । <q>tasmāt <quote>“na, siddhavadupadēśāt”</quote> iti samyagabhihitam</q> ।</p>
<p>saṁprati yaduktaṁ paraiḥ <quote>“yajjātīyō yataḥ siddhaḥ”</quote> iti, tadda‍ūṣayituṁ pūrvapakṣa-
māracayati---<q>nanu ca kāryē'pi sambandhē vr̥ddhavyavahāravyutpattiranuguṇaiva
bālānām; kathamiyaṁ pratipakṣatayōpanyasyatē</q> ? asyārthaḥ---yathā kr̥taka-
sambandhē'pi dēvadattādipadē vr̥ddhavyavahārē vyutpattirbhavati, sa ē1va kr̥takaḥ
tayā gavādiṣvapi bhavatviti । <q>satyam; pramāṇāntaraparijñēyē hi
kāryē vyutpattirvyākaraṇādivyutpattiriva, na virōdhaḥ । ka2lpyē</q>
<note>1. atha ca. ka.</note>
<note>2. atha ca kr̥takaḥ kasya. ga.</note>
﻿<pb n="195"/>
<q>punarniruṇaddhi kalpanāmiti</q> । asyārthaḥ---yatra pramāṇāntarēṇa kārya
ēva sambandhō'vagataḥ, tatra bhavatu kāryatā; yatra punaḥ pramāṇāntaraṁ
kāryatvē nāsti, tatra kāryatvaṁ kalpayitavyam; taccārthapratītilakṣaṇāt
kāryāt; taccētkāryaṁ vr̥ddhavyavahāravyutpattērēva pratyakṣa1bhūtāyā upapannam, tarhi na
śakyatē kāryatānumānam; na hi pratyakṣadr̥ṣṭē kārāṇāntarē sati sarvatra tadēva kāraṇa-
<note>1. bhūtārthādupa. ga.</note>
﻿<pb n="196"/>
manumātuṁ śakyatē; tēnārthapratipattikāryabalēna tāvanna śakyatē sambandhasya pauruṣēyatā
vaktum; yatra punaḥ sākṣādēva dr̥śyatē, tatra tathaivāṅgīkriyatē; na cātra pramāṇāntara-
mastītyuktam । <q>kiñca kāryē hi sambandhē na karturdurgamēṣu dēśēṣu sambandhakaraṇēna
kiñcana prayōjanamasti; saṁvyavahārārthaṁ hi sambandhakaraṇam; na ca durgamasthaiḥ
saṁvyavahārōpapattiḥ</q> । asyārthaḥ---yadyēka ēva puruṣaḥ śabdānāmarthaiḥ saha sambandhaṁ
kr̥tvā vēdān praṇayēt, tadā tēna vēdavyavahāriṣvēva saṁkētaḥ kāryaḥ; na durgamadēśa-
vyavasthitēṣu mlēcchādiṣu, tēṣāṁ vēdavyavahārābhāvāt; dr̥śyatē ca mlēcchādidēśē-
ṣvapi sāsnādimati gōśabdaprayōgaḥ । na cēdamupapannam---vēdakārādanya ēva
sambandhakāra iti, sambandhakaraṇasya niṣprayōjanatvāt; vyavahartuṁ hi pāṇini-
piṅgalādayaḥ saṅkētaṁ kurvanti; tasmānna kaściddōṣaḥ । anēna <quote>“avyatirēkaśca”</quote> ityasya
prathamā vyākhyā varṇitā । dvitīyāṁ varṇayati---<q>kāryaśca sambandhaḥ
sambandhiśabdādr̥tē nōpapadyatē; yadi kāryārthaḥ sambandhō'bhyupagamyatē,
kr̥ta kāryēṇa</q> । asyārthaḥ---<quote>‘anēna śabdēnāyamarthō'tra pratipāda-
﻿<pb n="197"/>
yitavyaḥ1 itītthaṁ sambandhaḥ kartavyaḥ । sa ca na śakyatē kartuṁ
yadi vr̥ddhavyavahāra ēva vyutpannāḥ kēcana śabdā vyutpādyānāṁ nāṅgī-
kriyantē; hi pūrvaṁ śabdē'vyutpannā na sambandhakaraṇavākyārthamapi bōddha‍umalam । yadi
vr̥ddhavyavahāraprasiddhāḥ kēcana vyutpādyānāmaṅgīkriyantē tadā kimaparaṁ sambandha-
karaṇēna ? vr̥ddhavyavahāra ēva vyutpattyupāyō'stviti । saṁprati sthitē rāddhāntē
cōdayati---<q>nanu vyutpattirapi kāryatāmapēkṣata ēva</q> । kathamiti praśnaḥ ।
uttaram---<q><quote>‘ayamasya vācakaḥ’</quote> ityēvamavijñātārthasya na śabdā1darthāvagati-
rupapadyata iti</q> । ētacca svapakṣatulyatāpādānārthaṁ cōdyam । parihārastu---<q>na hi
dr̥ṣṭē'nupapannaṁ nāma । vyavahāramātrādēva hi bālānāmavagatirdr̥ṣṭā</q> । upasaṁharati
---tasmātpratyakṣadr̥ṣṭē śabdārthāvagatikāraṇē vyavahārākhya ēvamupapadyamānē na
kartuḥ kalpanōpapadyata iti pūrvamēva vyākhyātam ।</p>
<p><quote>“arthē'nupalabdhē”</quote> ityasyārthaṁ vyācaṣṭē---<q>idamaparaṁ vyavahārānaupayikaṁ
kr̥takē sambandhē yadutādr̥śyamānasyārthasya dē2vatādēḥ saṁjñākaraṇam</q>
<note>1. Omitted. artha. ga.</note>
<note>2. dēvadattādēḥ. ka.</note>
﻿<pb n="198"/>
asyārthaḥ---vyavahārārthaṁ saṁjñā kāryā, yathā putrasya pitrā <quote>‘caitraḥ’</quote> iti । na ca
dēvatābhirvyavahārō'sti । nanu kimiti prayōjanābhāvamātraṁ bhāṣyōktamuktam ?
<quote>‘dēvatādīnāṁ ca pratyētumaśaktēḥ tēṣu ca sambandhakaraṇamaśakyam’</quote> ityapi bhāṣya-
kārēṇōktam; tatkimiti na vyākhyāyata ityatrāha---<q>aśaktistūpavarṇitaiva</q> ।
bhāṣyē । tēna na vyākhyāyatē । tēna <quote>“saṁjñākarmatvamasmadviśiṣṭānāṁ liṅgam”</quote> iti
nirākr̥tam, dēvatādisaṁjñākaraṇasyaivāsiddhēḥ । <q>tasmādautpattikatvātsambandhasya
siddhamanapēkṣatvamiti</q> ।</p>
<p>।। iti sambandhaparihāraḥ ।।</p>
<p>atra bhāṣyakāraḥ <quote>“atha yaduktamanimittaṁ śabdaḥ”</quote> ityanēna bhāṣyēṇaivaṁ
cōdayati---atha mīmāṁsaka ! yaduktaṁ pūrvam <quote>‘animittaṁ śabdaḥ’</quote> ityasmābhiḥ,
tasya kaḥ parihāraḥ iti । tadākṣipati <q><quote>“atha yaduktamanimittaṁ
śabdaḥ”</quote> iti kimidaṁ cōdyatē</q> ? yāvatā parihr̥tamēvaitadanimittatvaṁ
sambandhasyautpattikatvābhidhānēna । athōcyatē---autpattikasambandhābhidhānēnānyadēva
parihr̥tam; atrāhaṁ---<q>kasya vānyasya parihārō'vagamyatē autpattikatvābhi</q>-
﻿<pb n="199"/>
<q>dhānēna</q> ? kimiti ? <q>naivānyadupanyastam</q>, yatparihriyēta । <q>vidyamānōpalambhana-
tayaiva hi viṣayāntarābhāvō niyōgasya darśitaḥ <quote>“citrayā yajēta paśu-
kāmaḥ”</quote> ityādau</q> । asyārthaḥ---vidyamānōpalambhanatvāt bhavatyēvēṣṭēḥ paśūnāṁ
ca sādhyasādhanabhāvasya pramāṇāntaragrāhyatā; ataḥ pramāṇāntaragamyamēva
sādhyasādhanapūrvakaṁ kāryatvaṁ niyōgasya liṅādērviṣayaḥ, na viṣayāntaramiti pūrvaṁ darśi-
tam । atastasyaivautpattikatvēna parihārō dattaḥ । kimaparamaparihr̥tamivōpanyasyatē ?
atra samādhiḥ---<q>satyaṁ tasyaivautpattikatvaparihāra uktaḥ; kintvautpattikē'pi
sambandhē viṣayāntaravivēkō'nukta iva pratibhāti; tadvivēkāyēdaṁ puna-
rupanyasyatē</q> । asyārthaḥ---pauruṣēyē hi sambandhē sati balādāpadyamānaṁ vēdānāṁ
pauruṣēyatvaṁ sāpēkṣatvāpādakamautpattikasambandhābhidhānēna nirastam । lōkē tu
svātantryādarśanēna śabdasya yā pramāṇāntaragōcaraikaviṣayatvaśaṅkā, sā
nirākriyatē । autpattikē'pi sambandhē viṣayāntaraṁ svatantraṁ śabdasyētyayaṁ
vivēkō'nukta iva pratibhāti, tadvivēkāyēdaṁ cōdyaṁ punarupanyasyatē । <quote>“karma-
kālē phalādarśanātkālāntarē ca karmābhāvāt”</quote> ityanēna bhāṣyaṁ paṭhitvākṣi-
﻿<pb n="200"/>
pati । nanu cānēna viṣayāntaravivēkāyōpanyastēna bhāṣyēṇa kiṁ prayōjanam ?
yasmāt <q>viṣayāntarābhāvāt pramāṇāntaraviṣayatayā ca sāpēkṣatvāttadabhāvē
cāprāmāṇyaṁ darśitam</q> । śabdasya pramāṇāntarāvēdyaviṣayatvābhāvātpramāṇāntara-
grāhyarthaviṣayatayā ca pramāṇāntarasāpēkṣatvātpramāṇāntarābhāvē cāprāmāṇyaṁ
darśitaṁ citrākṣēpē, ihāpi tadēvānēna bhāṣyēṇōktamiti । <q>kiṁ punastat
yadanuktamiva pratibhāti</q> ? yadanēna bhāṣyēṇōcyatē । samādhattē---<q>idaṁ tat;
pramāṇāntaraviṣayatvē hyanēnēdamityasmin sati niyōgaḥ । tatra cānupalabdhē
sphuṭamēvāprāmāṇyam</q> iti prāguktamēva । <q>na cāsminnarthē saṁbhavati niyōgādēva
niyōgasiddhiriti śakyatē kalpayitum</q> । idaṁ tadanuktamuktamanēna
bhāṣyēṇēti sambandhaḥ asyārthaḥ---yadyapi karmānantaraṁ phalaṁ na sidhyati,
kālāntarē ca nāsti karma, tathāpi niyōgādēva kālāntarē phalaṁ bhaviṣyatīti;
tadanēna parihriyatē । yasmādasminnarthē pramāṇāntaraviṣayātmakē saṁbhavati
niyōgādēva phalasiddhiriti na śakyatē kalpayitum, niyōgasya tadānīmapramāṇa-
katvāt; niyōgō hi pramāṇāntarāvēdyasvarūpaḥ; kathaṁ pramāṇāntarasāpēkṣaśabda-
pramēyaḥ syāt ? tasmāt karmānantaraṁ phalādarśanāt kālāntarē ca
karmābhāvānnāsti pramāṇaṁ paśuphalēṣṭiriti । tasmādanupalabdhē sphuṭamaprāmāṇyaṁ
cōdanāyā iti । <q>tadidānīṁ nirākriyatē---syādētadēvaṁ yadyautpattikatā
na syāt; sādhitā cāsau</q> । yadyautpattikaḥ sambandhaḥ, tataḥ <q>kim ? idaṁ</q>
<pb n="201"/>
<q>tataḥ</q> । nānēna karmaṇēdaṁ phalaṁ sidhyatītyamumarthamapēkṣatē niyōgaḥ । asyā-
bhiprāyaḥ---yadi hi pauruṣēyaḥ sambandhaḥ syāt, tadā balātpauruṣēyatā
cōdanāyā āpadyēta; tathā ca sati pramāṇāntaraviṣayatvāpattēḥ sādhyasādhanabhāvā-
pēkṣa ēva niyōgārthaḥ syāt; sādhitē tvapauruṣēyē sambandhē svātantryāvirōdhā-
nnāprāmāṇyaṁ śakyatē vaditum । yattūktam---lōkē svātantryaṁ na pratīyata
iti, tatrāha---<q>pramāṇāntarasamadhigamyē'pi hi laukikē'rthē naiva niyōgasya
sādhyasādhanasidhyapēkṣāvasīyatē</q> । asyārthaḥ---pravr̥ttidarśanēna liṅādīnāṁ
kāryārthapratipādakatvaṁ tāvadavagamyatē lōkē; tathā vyutpannāstē svārthābhidhānē
na pramāṇāntaramapēkṣantē । atō yadyapi vaktā pramāṇāntarapratītāmēva kāryatāṁ
vivakṣati, tathāpi śabdaḥ svasāmarthyēnaiva tāṁ pratipādayati; tēna vēdē'pi
na sādhyasādhanāvagamapūrvakō liṅādibhirarthō'bhidhīyatē । niyōgaśabdēna cātra
liṅādirabhiprētaḥ । darśitaṁ ca bhāṣyē---<quote>“ācāryacōditaḥ karōmīti hi
dr̥śyatē”</quote>, na anēnāsya siddhiriti । ētaduktaṁ bhavati---yataḥ pratipattā
kāryamēva pratipadyānutiṣṭhati, na punaḥ sādhyasādhanabhāvam; ataḥ kurvāṇa
āpr̥ṣṭaḥ <quote>‘ācāryacōditō'hamācāryēṇa kāryaṁ bōdhayitvā prēritaḥ karōmi’</quote>
iti vyapadiśati, na sādhyasādhanabhāvāgavamam । yadi pauruṣēyē'pi vākyē
pratipattā nirapēkṣamēva kāryaṁ budhyatē, tadā kimiti tarhi puruṣāpēkṣā sambandhasya
nirākriyatē ? bhavatu pauruṣēyaḥ sambandhō vēdāśca pauruṣēyāḥ, tathāpi nirapēkṣārthaprati-
pādakatayā prāmāṇyaṁ bhaviṣyati । atrōttaram---<q>kāraṇadōṣasambhāvanānirākaraṇāya
nirākriyatē, na punarātmasaṁvittau</q> । asyārthaḥ---yadi pauruṣēyatvaṁ na nirākriyēta,
tadōtpannāpi kāryapratītiḥ kāraṇadōṣānmithyā syāt; pramāṇapratītaṁ hi svayamarthaṁ
puruṣaḥ parasmai pratipādayati । tatra ca pauruṣēyasya vacanasya kāryasya kāraṇā-
﻿<pb n="202"/>
numāpakatā । yadi ca vēdānāṁ pauruṣēyatā syāt, tadā pramāṇāntarēṇa vēdārthaṁ
pratītya puruṣēṇōpadēśaḥ kāryaḥ; na ca pramāṇāntaramastīti kāraṇadōṣā-
dutpannāpi pratītirmithyā syāt; <quote>‘caityaṁ vandēta svargakāmaḥ’</quote> <quote>‘saṅghāya bhaktaṁ dadyāt
svargakāmaḥ’</quote> itivat; na punarātmasaṁvittau pramātuḥ svayaṁ pratipattau sāpēkṣatā
bhavatītyēvamarthaṁ nirākriyatē । upasaṁharati---<q>tasmāt svātantryaṁ niyōgasyētya-
nēna vivēkaḥ pradarśyatē</q> । yadi svātantryaṁ niyōgasya, na1 tarhi svargayāgayōḥ sādhya-
sādhanabhāvāvagamaḥ pratīyatē; viṣayaniyōjyamātrāvacchinnō hi niyōgaḥ pratipādyēta
nityādhikāravadityatrāha---<q>puruṣaṁ hi niyuñjānaḥ sādhyasiddhimavagamayati</q> ।
ētacca ṣaṣṭhē sayuktikaṁ vakṣyati । tadāha---<q>iti ṣaṣṭhē pratipādayiṣyatīti</q> ।
yadyapi svātantryēṇa kāryaṁ liṅādiravagamayati; <q>kimēvaṁ satyanantarānupalabdhirnirastā
bhavati</q> ? kāmādhikārē hi phalasiddhiparyantō vākyārthaḥ; phalaṁ caitadanantaraṁ na
dr̥śyatē tadā pramāṇāntaraviparyayādaprāmāṇyamāpādayantī kimanantarānupalabdhi-
rnirastā bhavati ? <q>bāḍhaṁ nirastā</q> । na prāmāṇyamāpādayituṁ kṣamā । kasmā-
dityāha---<q>na hyētasmin pakṣē kriyāśaktinirūpaṇāt sādhyasiddhiḥ । kiṁ
tarhi ? niyōgārthavaśāt</q> । asyārthaḥ---yadi hi kriyāśaktinirūpaṇāt
sādhyasiddhiḥ, tadānantaramēva phalēna bhavitavyamiti śās‍trārthaḥ syāt; na cāsmin
pakṣē svātantryēṇa kāryābhidhānapakṣē <quote>‘yasmādiyaṁ kriyā phalaṁ sādhayituṁ śaknōti,
tasmātkāryaphalasiddhiścātaḥ’</quote> ityēvaṁ kriyāśaktiṁ nirūpya sādhyasiddhiḥ । kiṁ tarhi ?
yasmātkāmī kāryaṁ bōdhyatē, tasmātkāryaṁ phalamiti । na ca kṣaṇabhaṅgurāṁ kriyāṁ
<note>1. Omitted na. ka. ga.</note>
﻿<pb n="203"/>
niyatadēhāntarabhōgyasvargasādhanāśaktāṁ svargakāmaḥ kāryatayā bōdbha‍umalamityapūrvaṁ
kālāntarāvasthāyiphalasiddhisamarthaṁ liṅādayaḥ kāryatayā bōdhayantīti tasya
sthās‍nutayā kālāntarē'pi phalasādhanatvāvirōdhāt; tasmādyāgādasyāpūrvasiddhi-
vyavadhānēna phalasiddhirityētāvadavagamyatē; nānantaraṁ vyavahitaṁ vēti । <q>taccāna-
pēkṣatvaṁ yatrataḥ pratipāditam</q> । yattatprāmāṇyāpādakam <quote>‘anēnēdaṁ sidhyati’</quote> ityēta-
darthānapēkṣatvam, tacca yatrataḥ sādhitamapauruṣēyatvapratipādanēna । <q>kimidaṁ <quote>“yadi
pañcaiva pramāṇyānyabhaviṣyan”</quote> iti</q> ? śabdātirēkipramāṇapañcakōpanyāsō na
yuktaḥ, pramāṇapañcakāṅgīkārāt । <q>idamēvēdamiti</q> । na pañcasaṁkhyāparikīrtana-
manupapannam । punarākṣēpaka āha---<q>nanūktamabhāvō'pi pramāṇābhāva iti</q> ।
pramāṇābhāvō'bhāva ityuktam, tēna pañcapramāṇaniyamānnēdamupapannamiti । sāvaṣṭambhaṁ
samarthayitāha---<q>kimatō yadyēvam</q> ? akṣēptaivāha---<q>ētadatō bhavati---pañca
pramāṇānīti nōpapadyatē</q> । samādhātāha---<q>śakyatē vā caturbhirnāstīti
vaktum</q> ? kākvā na śakyata ityāha । śabdavyatiriktaiścaturbhiḥ pramāṇairnāstīti
śabdaprayōgātmakō vyavahāraḥ pravartayituṁ na śakyatē । ākṣēptāha---<q>pramāṇaṁ
tarhyabhāvaḥ</q> । atra samādhātā granthavirōdhaṁ tāvadāha---<q>pramāṇaṁ vā pramāṇā-
bhāva iti śakyatē vaktum</q> ? atrāpi kākvā na śakyata ityuktam । yadi
pramāṇāntaramabhāvaḥ syāt, pramāṇābhāva iti kathaṁ bhāṣyakārēṇōcyatē ?
yuktyāpyabhāvasya pramāṇāntaratvaṁ nāstītyāha---<q>abhāvasya prāmāṇyēṁ pratyakṣādi</q>-
﻿<pb n="204"/>
<q>viṣayāpēkṣitā viṣayē</q> । asyārthaḥ---yadyabhāvaḥ pramāṇaṁ tadā pratyakṣādi-
paricchinnātiriktaviṣayāntarānupapattēḥ sāpēkṣatā abhāvasya syāt । tathā hi---
na tāvat pratyakṣēṇa bhūtalaṁ ghāṭādisadbhāvē sātirēki svarūpamēva gabhyaṁ <quote>‘nāsti’</quote>
iti pratyētavyam; kintu dr̥śyē'pi ghaṭādau svarūpamātrēṇōpalabdhamiti; tēna
sāpēkṣatā viṣayē paricchēdyē'bhāvasya tadatiriktaviṣayāntarābhavāt । yacca
svātantryēṇa viṣayaṁ nōpasthāpayati, na tatpramāṇāntaram । <q>ataḥ pramāṇāntara-
pramitaviṣayāvacchēdakatayaivāsya lakṣaṇābhidhānam</q> । pramāṇānāṁ pratyakṣādīnāṁ
viṣayasyāvacchēdakatayā <quote>‘ayamēva’</quote> ityēvaṁ niścāyakatayāsya lakṣaṇam, na punaḥ
pramāṇāntaratayā । anēna lakṣaṇagranthavirōdhaḥ parihr̥taḥ । saṁpratyākṣēpaṁ pariharati---
<q>vyavahārānyatvaṁ tu saṁpratipannamēva</q> । nāstīti vyapadēśasya niḥśaṅkagamanā-
dilakṣaṇasya vyavahārasyānyatvaṁ saṁpratipannamēva saṁmatamēva । <q>vyavahārasiddha‍yarthaścā-
yamupanyāsaḥ, na pramāṇasvarūpasiddha‍yarthaḥ</q> । śabdēnāpi vyavahāraḥ kartavya
ityēvamarthamupanyastam---syādētadēvam yadi pañcaiva pramāṇānyabhaviṣyanniti ।
tēnāyamarthō bhavati---yadi pañcaiva pramāṇavyavahārasādhanānyabhaviṣyan, yāvatā
śabdō'pi pramāṇavyavahārasādhanamiti । na punaḥ pramāṇasvarūpamēvātra sādhyatē,
yēna pañcaśabdātpramāṇāntaramāpadyēta । nanvēvaṁ kimiti vyākhyāyatē ? yāvatā
pramāṇaśabdaḥ pramāṇasvarūpapara ēvāstu; pramāṇavyavahārasādhanābhiprāyēṇa mā
vyākhyāyi; abhāvaśca pramāṇantaramabhyupagamyatām; tadāha---<q>pramāṇāntarābhyupagamē
kō dōṣa iti</q> । pariharati---<q>na khalu kaścit brahmahatyādiḥ</q>; kintvapramāṇaṁ
yat pramāṇamēva na bhavati, tatpramāṇamityuktaṁ bhavati; uktēna nyāyēnābhāvasya
﻿<pb n="205"/>
pramāṇatā nāstīti tasya prāmāṇyamuktaṁ syādityasadaṅgīkāra ēva dōṣa iti ।
lakṣaṇagranthaśca bhāṣyakārīyō'nādr̥tō bhavati---pramāṇābhāvō'bhāvaḥ---ityēvaṁrūpaḥ ।
<q>anapēkṣatvaṁ ca sarvapramāṇānāṁ nirastaṁ bhavati</q> । abhāvasya pratyakṣādi-
sāpēkṣasyāpi pramāṇatvōpagamē aparamapi pramāṇaṁ sāpēkṣamityāśaṅkyēta । tasmāt
pramāṇāntarābhāvāt vyavahārasādhanābhiprāya ēvāyaṁ pañcaśabdaḥ kr̥taḥ ।
<q>upasaṁharati---tasmātsiddhaṁ viṣayāntaraṁ śabdasya</q> । pratyakṣādiviṣayādviṣayāntaraṁ
śabdasya siddham, nirapēkṣakāryapratipādakatvāt । <q>tatsiddhau ca prāmāṇyasiddhiḥ</q> ।
yadi śabdaprāmāṇyasiddhirēvātra prakr̥tā kartavyā, tadā <q>kimarthaṁ tarhi pañcagraha-
ṇam</q> ? ēvaṁ vaktavyam---yadi catvārīti । yadi vyavahārasādhanatāmātraṁ śabdasya
sādhyaṁ syāt, tadā tāvadidaṁ yuktam; yadā tu prāmāṇyamapi sādhyamēva, tadā pañca-
grahaṇēna kim ? pariharati---<q>vyavahārapañcakapradarśanārtham</q> । śabdavyavahārāti-
riktavyavahārapañcakaṁ darśayituṁ pañcagrahaṇam । <q>pañcagrahaṇē hyakriyamāṇē vyavahārāntaraṁ
pradarśitaṁ na syāt</q> । yata ēva vyavahārāntarabuddhiḥ prayatnasādhyā na sukhēna
saṁbhavati, <q>ata ēvāphalavatī śākhēti pratyakṣajamēva vyavahāraṁ manyantē ।</q>
naiyāyikāḥ । nanu yadi manyantē, manyantāṁ tarhi; tatrāha---<q>pramāṇaviṣayā</q>-
﻿<pb n="206"/>
<q>vacchēdajaścāyaṁ vyavahāraḥ</q> । <quote>‘ayamēva’</quote> iti pramāṇaviṣayamavacchidya sādhyavadhāraṇa-
jñānēna niścityābhāvavyavahāraḥ pravartatē । nanvēvaṁ tarhyavacchēdakatvē pramāṇāntaramā-
padyēta, tatrāha---<q>na ca pramāṇaviṣayāvacchēdō viṣayāntaratayā śakyatē vaktum</q> ।
yadā dr̥śyē'pi vastvantarē svarūpamātrōpalabdhirbhavati, tadā vastvantarasya
nāstitvamiti pramāṇasvarūpavimarśa ēvāvacchēdaḥ; na punarvastutaḥ svarūpāntaram ।
atō na pramāṇāntarāpattiḥ । kathaṁ punaḥ pramāṇaviṣayāvacchēdajō'yaṁ vyavahāraḥ
viṣayasvarūpāvagamādēva kimiti na bhavati ? tatrāha---<q>na ca viṣayamātrāvagamā-
tpūrvapramāṇānāmavacchēdādr̥tē nāstīti vyavahārō'vakalpatē</q> । <quote>‘nāsti’</quote> iti
śabdaprayōgātmakō niśśaṅkagamanalakṣaṇaśca vyavahārō na svarūpamātrāvagamādēva bhavati ।
<q>tasmāt siddhaṁ vyavahārānyatvam</q> । pañca vyavahārāḥ svarūpāvagamanibandhanāḥ;
ēkō vyavahārō'vacchēdanibandhanaḥ । yata ēva vyavahāramātravarijñānāyēdamuktam, na
punarabhāvākhyapramāṇasvarūpanirūpaṇāya, ata ēva vyavahārāntarasidhyarthaṁ <q>vyavahāra-
kāla ēva pañcasaṅkhyōpanyāsaḥ; na pramāṇasvarūpābhidhānakālē ṣaṭsaṁkhyō-
﻿<pb n="207"/>
panyāsaḥ । tasmādatraiva pañcisaṅkhyōpanyāsādavaitu bhavān---abhāvavyava-
hārasyēyaṁ bhēdikā pañcasaṅkhyā, na svarūpasya</q> । yadi hi svarūpasya bhēdō'-
bhimataḥ syāt, pramāṇābhidhānakāla ēva ṣaṭsaṁkhyōpanyasyētaḥ tēna vyavahāra-
kālē pañcasaṁkhyōpādānādavagaccha---vyavahāramātra ēva bhēda iti । <q>prasiddhistu
dattōttarā</q> । vaṭayakṣaprasiddhitulyatābhidhānēna ṣaṭpramāṇaprasiddhirnirmūlētyuktam ।।</p>
<p>iti citrādiparihāraḥ</p>
<p><q><quote>“yattu pratyakṣaviruddhaṁ vacanamupanyastam---<quote>“sa ēṣa yajñāyudhī
yajamānaḥ”</quote> iti pratyakṣaṁ śarīrakaṁ vyapadiśati iti”</quote>---atrāpi śarīrakamitya-
siddham । kastarhi vyapadiśyatē ? yasyaitaccharīram</q> । sa vyapadiśyata ātmā ।
<q>nanu <quote>“ēṣaḥ”</quote> iti vyapadēśaḥ, na <quote>‘yasyaiṣaḥ’</quote> iti</q> yadi hi <quote>‘yasyaiṣa kāyaḥ, sa
yajñāyudhī yajamānō'ñjasā svargaṁ lōkaṁ yati’</quote> iti vyapadēśaḥ, tadā yāvadātmābhi-
﻿<pb n="208"/>
prāyēṇāpi yajñāyudhīvyapadēśō ghaṭēta; yadā tu <quote>‘ēṣaḥ’</quote> iti yajñāyudhina ēva
sāmānādhikaraṇyēna vyapadēśaḥ, tadātmanō'nyapuruṣāpratyakṣatvānnōpapannamidamātmābhiprā-
yēṇāpi; tatra ēṣaśabdānuguṇyādyajñāyudhīti śarīrakamēva vācyam, tatra spaṣṭaḥ
pratyakṣavirōdhaḥ । <q>uttaram--- abhēdōpacāranibandhanō'yaṁ vyapadēśaḥ---mañcāḥ krōśa-
ntītivat</q> । asyārthaḥ---ētacchabdēna vak‍tr̥pratyakṣō'rthō'bhidhīyatē; yacca pratyakṣaṁ
tadapi spaṣṭasattvam, ātmā aspaṣṭasadbhāva iti sa gauṇyā vr̥ttyōcyatē <quote>‘ēṣaḥ’</quote> iti ।
abhēdōpacāraśabdēna gauṇī vr̥ttiruktā । paraśabdēna parō vyapadiśyata ityatra dr̥ṣṭāntō
mañcāḥ krōśantīti । lakṣaṇā tvēṣā tātsthyēna । <q>kimityaupacārikaḥ śabdārthō
gr̥hyatē</q> ? uttaram---<q>tathāvagatēḥ</q> । anvitābhidhānavyutpattēranvayayōgyārthōpasthāpakatayā
tathāvagatēḥ gauṇatvāvagatēḥ; na hi śarīraṁ svargagamanayōgyam । <q>uktamartha-
vādapadānāmanyaparatvāt gauṇyēvāvagatiḥ</q> । iti śabdaścātra draṣṭavyaḥ । <q>nanu
cānyatvōpalabdhau satyāṁ gōrvāhīkasya ca gauṇō nirdēśaḥ upapadyatē</q>
﻿<pb n="209"/>
gōvāhīkayōrbhēdōpalabdhau satyāṁ mukhyatvānupapattyā <q>gauṇō nirdēśa upapadyatē
<quote>‘gaurvāhīkaḥ’</quote> iti । na cātra śarīrādanyamupalabhāmahē</q> । yō gauṇyā vr̥ttyā
vyapadiśyatē । <q>nōpalabhāmaha iti kō'bhiprāyaḥ</q> ? upalabhyata ēvēti matvā
pr̥cchati । uttaram---<q>ayamēvābhiprāyō nōpalabhāmaha iti । nanu ca kārya-
bhūtaiḥ prāṇādibhirēna1mupalabhāmahē</q> । kādācitkaṁ kāryaṁ samavāyikāraṇamanu-
māpayati; tēnānumānēnātmā pratīyatē । <q>nanu śarīramēva prāṇityapāniti
ca</q> । pratyakṣaśarīrakāraṇasadbhāvē na kāraṇāntarānumānamupapadyata iti bhāvaḥ ।
pariharati---<q>śarīraṁ nāma kimabhiprētamāyuṣmata iti</q> । anēna śarīrakāryatā
prāṇādīnāṁ na sambhavatīti manvānaḥ śarīrasvarūpaṁ pr̥cchati । prativacanam---
<q>yō'yaṁ cāturbhautikaḥ saṅghātaḥ । caturṇāṁ bhūtānāṁ samūhaḥ । ēṣā tvatra
padārthavidāṁ sthitiḥ---caturṇāṁ bhūtānāṁ samāhāramātraṁ śarīram, na caturbhūtā-
rabdham; kintu pārthivamēva śarīram, paratantrāṇyāpyāni taijasāni vāyavīyāni
ca dravyāṇi saṁyōgīni । taduktaṁ paraiḥ---<quote>“saṁyōgastvavipratiṣiddhō mithaḥ
pañcānām”</quote> iti । tathā hi---śarīramidaṁ na pañcabhūtārabdhaṁ caturbhūtārabdhaṁ vā,
cākṣuṣācākṣuṣadravyārabdhasyācākṣuṣatvāpattēḥ, vāyuvanaspatisaṁyōgavat । tadāhuryōgā
<note>1. rēva tamu---ga.</note>
﻿<pb n="210"/>
ēva---<quote>“pratyakṣāpratyakṣāṇāmapratyakṣatvāt saṁyōgasya pañcātmakaṁ na vidyatē”</quote> iti ।
na ca pr̥thivyaptējōbhirapi cākṣuṣairyathākramamanuṣṇāśītaśītōṣṇasparśabhāgbhirārabhyatē,
ētattrayasparśavilakṣaṇasparśāpattēḥ, yathā sitāsitatantvārabdhaḥ paṭō vilakṣaṇa-
citrarūpō bhavati, tathēdamapi śarīraṁ vilakṣaṇasparśaṁ syāt; anuṣṇāśītasparśaṁ
cēdam; ataḥ kēvalapārthivāvayavārabdham । taduktaṁ tairēva---<quote>“guṇāntaraprādu-
rbhāvācca tryātmakamapi na”</quote> iti । ētēna hētunā dva‍yātmakamapi na bhavati,
ēkapārthivāṇugatasya caikā1ntinō gandhasya gandhāntarārambhakatvānupapattēragandhaṁ
śarīramāpadyēta; gandhavaccēdamiti pārthivamēva śarīram; tatsaṁyōginaḥ paratantrāḥ
parē bhūtāntarārabdhāḥ kāryaviśēṣāścakṣurādaya iti tantrāntarādanusaraṇīyam;
diṅmātraṁ tūktam । tēna cāturbhautikaḥ saṅghātaḥ । atrōcyatē---<q>na tarhi
śarīrakāryāṇyētāni, ayāvaccharīrabhāvitvāt</q> । anēna---<quote>“yāvadasya śarīram”</quote>
ityādērbhāṣyasya yathāśrutō'rthō darśitaḥ । sa cāyaṁ naikāntēna śarīrakāryatāyā asambhavaṁ
sādhayituṁ kṣamatē, vaiguṇyēnāpi yāvaccharīraṁ kāryābhāvasambhavāt; mr̥taśarīrē ca
vaiguṇyamavivādam; tasmādanyathā vyākhyāyatē---<q>ayāvadbha‍ūtabhāvitvādityarthaḥ</q> ।
yadi bhūtārabdhadravyasamavāyīnyētāni syuḥ, tadā kāryadravyasamavāyitvātkāraṇa-
dravyē'pi tadāpattiḥ syāt; kāraṇaguṇapūrvakō hi kāryadravyē vaiśēṣikaguṇārambhaḥ,
yathā ghaṭē rūpādyārambhaḥ; vaiśēṣikaguṇāśca buddha‍yādayaḥ । nanu dra2vadravyāṇāmapyapāṁ
kaṭhinō vikārō dr̥śyatē karakādi, acētanācca gōmayāccētanō vr̥ścikō jāyata
iti । tadidamākāśabhrāntam; kāṭhinyaṁ nāma na guṇāntaram; api tvavaya-
vānāmaviralasaṁyōgaḥ, na ca saṁyōgō vaiśēṣikaguṇaḥ । acētanāccētanōtpattirasti
<note>1. caikākinaḥ. ga.</note>
<note>1. Omitted drava. ga.</note>
﻿<pb n="211"/>
nāstīti vivādāspadībhūtamidānīm । tatra yadi kāraṇadravyē'pi buddha‍yādayaḥ syuḥ
tadā tadārabdhāni ghaṭādīni buddha‍yādibhāñji bhavēyuḥ; na ca tathāsti । tadāha---
satyapi bhūtatvē'nupāttānāṁ śarīratvēnāsvīkr̥tānāṁ na rūpādaya iva vaiśēṣikaguṇāḥ
prāṇādaya upalabhyantē । tadāha bhagavān kāśyapaḥ---<quote>“kāraṇājñānātkāryājñānam”</quote>
<quote>“kāryājñānātkāraṇājñānam”</quote> iti । kāraṇabhūtasya pr̥thivyādērajñānāt jñānābhāvā-
ttadārabdhasya śarīrasyājñānaṁ jñānābhāvaḥ kāraṇasya tvajñānaṁ kāryāntarasya ghaṭādērajñā-
nāt---ityasya sūtradvayasyārthaḥ । <q>kiñca sukhādayaśca na bhūtadharmāḥ śakyantē
vak‍tum; parēndriyagrāhyā hi bhūtadharmā rūpādayō bhūtavadēva, na sukhādayaḥ</q> ।
yē yē bhūtadharmāstē tē parēndriyagrāhyā dr̥ṣṭāḥ yathā rūpādayō bhūtānāmivēti ।
ṣaṣṭhyarthē vatiḥ । na ca sukhādayaḥ parēndriyagrāhyāḥ; tasmānna bhūtadharmāḥ । guṇini
cāgr̥hyamāṇē gr̥hyamāṇasya tadga‍uṇatēti durbhaṇam । yē hi guṇāḥ pratyakṣāḥ, pratyakṣasya
dravyasya tē, saha dravyēṇa gr̥hyantē, yathā rūpādayaḥ; na ca sukhādayaḥ pratyakṣā
api dravyaviśēṣāśritā gr̥hyantē । tēna 1manyāmahē---nūnamapratyakṣadravyasya guṇā
ēta iti । śarīraṁ ca pratyakṣam; atō'nyasya guṇā ēta iti ।
tasmādyasyēdaṁ2 kāryam, sō'yaṁ gauṇyā vr̥ttyā vyapadiśyatē---<quote>“sa ēṣa yajñāyudhī”</quote>
iti । <q>mā bhūvan bhūtadharmāḥ sukhādayaḥ; tadva‍yatiriktasyānyasyēti kimatra pramāṇa-
miti</q> । anēna bauddhadr̥ṣṭyānumānikātmavādinaṁ vaiśēṣikaṁ bhūtacaitanyavādyēva dūṣayati ।
idaṁ dūṣaṇaṁ bhūtadharmatvāsambhavamabhyupagamya dīyatē । paramārthatastu bhūtadharmataivēṣāmiti
hr̥di sthitam । ata ēva cāntē bhūtacaitanyamēvōpasaṁhariṣyati vēdōpanyāsa-
mukhēna---<quote>“vijñānaghana ēvaitēbhyō bhūtēbhyaḥ samutthāya tānyēvānuvinaśyati; na prētya
<note>1. na manyāmahē-nūnaṁ pra ga.</note>
<note>2. Omitted idam. ga.</note>
﻿<pb n="212"/>
saṁjñāsti”</quote> iti । tadidaṁ sarvamākūtaṁ ṭīkākārō vakṣyati । mā bhūvanniti
cābhyupagamya vādaḥ । <q>nanu ca kāryamētatkāraṇādr̥tē nōpapadyatē---itīdamēvātra
pramāṇam</q> । kāryānumānamēvātra pramāṇam । <q>nirastā ca bhūtānāṁ samavāyi-
kāraṇatēti siddhamanyadharmatvam</q> । bhūtacaitanyavādī dūṣayati---<q>naivaṁ
sidhyati parasparakāryatayā1pyupapattēḥ</q> । atra bhāṣyam---<quote>“na hi yō ya
upalabhyatē, tasya tasya sambandhinā bhavitavyamiti śakyatē vaktum”</quote> iti,
tadākṣipati---<q>tadayuktamiva pratibhāti; utpattimaddhi prāṇādi dr̥ṣṭam, tat kathaṁ
sambandhyantaraṁ nāvagamayati</q> ? kasmādavagamayatītyatrāha---<q>hētumatī hyutpattiriti
sthitam</q> । yā yōtpattiḥ sā sā hētumatī yathā ghaṭādīnām । pariharati---
<note>1. vyutpattēḥ. ga.</note>
﻿<pb n="213"/>
<q>visabhāgahētvabhiprāyamētat, na punarutpattirahētukaivōktā</q> । asyārthaḥ---
visadr̥śakāraṇābhiprāyēṇēdamuktam, na sambandhyantarēṇa bhavitavyamiti; samāna-
jātīyaṁ tu bhavatyēva hētvantaram; tēna buddha‍yādayaḥ parasparaṁ kāryakāraṇabhūtāḥ ।
<q>kathaṁ punaridamavagamyatē---visabhāgahētvabhiprāyamētaditi ? na hi candramasa-
﻿<pb n="214"/>
mādityaṁ vētyatra sambandhyantaramityantaraśabdaśravaṇāt</q> । antaraśabdaśravaṇē hi
vilakṣaṇasambandhī kāraṇabhūtaḥ pratīyatē; sa ēva ca pratiṣidhyatē ।
<q>nanvanyatvē'pyantaraśabda upapadyata ēva</q> । samānajā1yīyānāmapi yadanyatvamasti,
tadabhiprāyēṇāpyantaraśabda upapadyata ēva । tēna vijātīyatvē nēdaṁ liṅgam ।
<q>satyamupapadyatē, na tu kāryamakāraṇamiti śakyatē'2vagantum</q> । tēna kāryasya
kāraṇamavaśyaṁ bhāvīti sambandhyantaranirākaraṇē kāryādanyasya kāraṇasya nirākaraṇa-
maśakyam, api tu bhinnajātīyasya । <q>bhavatu duṣṭatā granthasya, na punardōṣa
ēvārthāntarāvagamē hētuḥ</q> । yadi kāraṇamātraniṣēdhō'nupapannō bhavati, anupapannārtha-
tayaiva granthō'pyayaṁ duṣṭō bhavatu; na punarantaraśabdōccāraṇamātrādvijātīyasambandhya-
ntarāvagamō yuktaḥ । <q>na, santānābhyupagamāt</q> । samānāyāṁ santatāvityanēna
granthēna santānō'bhyupagataḥ । tataḥ kimityatrāha---<q>santatirhi hētuhētumadbhāva-
nibandhanā</q> । hētuhētumadbhāvāvasthitāni vastūni nirantarōtpannāni santatiśabdā-
bhidhēyāni; tadabhyupagamē hētvaṅgīkārastāvadasti; tadaṅgīkārē ca sarvathā
<note>1. jātīyamapi. ga.</note>
<note>2. vak‍tum. ga.</note>
﻿<pb n="215"/>
hētuniṣēdhō na ghaṭatē । tasmādvijātīyahētvabhiprāyēṇa niṣēdhaḥ । tadāha---<q>tasmā-
dvisabhāgahētvabhiprāyamētadityavēhi</q> । upasaṁharati---<q>ataḥ sabhāgasantatihētu-
kamēvēdaṁ kāryajālam; nātra visadr̥śōpalabdhau pramāṇamastītyupasaṁhr̥tam</q>
bhāṣyakārēṇa---<quote>‘sabhāgānāṁ pratyakṣasiddhānāṁ kāraṇatvōpapattau nātyantāparidr̥ṣṭa-
kāraṇānumānamupapadyatē’</quote> iti । atra sabhāgavisabhāgaśabdau bauddhānāṁ svanikāya-
prasiddha‍yā sajātīyavijātīyayōrvartētē । <q>yadi ca visabhāgādr̥tē nōpapattiḥ
syāt, avyavasthaiva syāt</q> । ayamabhiprāyaḥ---yō'sāvātmānumēyaḥ sō'pi
﻿<pb n="216"/>
kṣaṇika ēva yuktaḥ, kāryagamyasya kāryātprāk bhāvamātrē pramāṇasambhavāt; tasyāpi
kāryabhūtasya vijātīyakāraṇāntaraṁ kṣaṇikamēva, tasyāpyanyattādr̥śamityavyavasthā ।
sajātīyakāraṇakalpanāyāṁ punaḥ parasparakāraṇatēti nānupapannaṁ kiñcit ।
anayaiva yuktyā buddha‍yādibhyō'nyasyānupalabdhēḥ parasparakāraṇatayā cōpapattē-
rjānātīti kartr̥śabdārtha icchā smr̥tiśca pratyuktā, anyasya jñānātiriktasyā-
darśanāt, na <q>hyadr̥ṣṭē'nyasmin visabhāgē <quote>‘smr̥tyādayō nōpapadyantē’</quote>
iti śakyatē vak‍tum; na hi dr̥ṣṭē'nupapannaṁ nāma</q> । yadi jñānādanyasya
darśanaṁ syāttadā tatkāraṇatvādēṣāṁ tadabhāvē'nupapattiravagamyēta; anyasya punaradarśanē
na kācidanupapattiḥ, tadvyatirēkēṇaiva darśanāt । nanu prāṇādiliṅganirākaraṇaṁ
bhāṣyakārasya nirarthakam; yadi prāṇādīnyātmānamavagamayitumīśatē, tatastēbhyō'-
pyātmapratītirastu; atha na, tadā anādara ēva yuktaḥ, kimarthamēṣāṁ nirākaraṇa-
miti ? tadāha---<q>kiṁ punaḥ kāraṇaṁ sarva ēvāmī ātmapratītihētava upanyasya
nirasyantē bhāṣyakārēṇēti</q> । prayōjanamāha---<q>ēbhiranātmanyātmabuddhiḥ prāpnōti;
sarvaprakāraṁ cājñānaṁ nirasanīyamiti</q> । asyārthaḥ---yadyētē hētavō na nirākri-
﻿<pb n="217"/>
yēran, tadā śiṣyāṇāmēṣvapi vaiśēṣikādidarśanaśravaṇavipralabdhabuddhīnāṁ samīcī-
nātmahētvabhimānaḥ syāt; hētvāpattau ca hētumadvyavasthēti hētusāmarthyānusārēṇa
bhūtasaṅghāta ēvātmētyanātmanyēvātmābhimānaḥ syāt । sarvaprakāraṁ cājñānaṁ śiṣyāṇā-
mapanēyamityēṣāṁ nirākaraṇam । <q>kathaṁ punaramī hētavō'nātmanyātmabuddhimutpāda-
yanti</q> ? ēkagranthēnāha---<q>yattāvadidamuktam---<quote>“prāṇādibhirēnamupalabhāmahē”</quote>
iti, kimatrāyuktam ? bhūtaguṇā hyamī na bhavanti; ayāvad‌bhūtabhāvitvāt
ghaṭādiṣvadarśanāt1 iti nirastē ca bhūtadharmatvē</q> utpattimattayā ca samavāyi-
kāraṇaśūnyānāmanutpādādanyasambandhitāyāmavagatāyāṁ cittasya jñānasya cēttyasya2
sukhādēśca svayamutpattimattayāśritatvādāśrayāntarāpēkṣatvāt āśrayāntarakalpanāyāṁ
sthitāyāmanāśritanityātmaguṇā hyēta iti yuktamēvōktam । kathamanēṁna hētunā
<note>1. Added ētacca prāgvivr̥tam. ga.</note>
<note>2. caitanyasya. ga.</note>
﻿<pb n="218"/>
nātmanyātmabuddhiḥ śakyatē vaktum । tasmātsukhādayō'pyāśritatayōpalabhyamānā
ayāvadbha‍ūtabhāvitayā ca nirastabhūtāśrayabhāvāḥ samyagēvātmaguṇatayōktā vaiśēṣi-
kādibhiḥ । <q>atrōcyatē---prāṇādayastāvadayāvadbha‍ūtabhāvitayā naivaṁ śakyantē
vaktum</q> । kimiti ? uttaram---<q>calanātmakā hyamī</q> । prāṇādayaḥ । <q>vāyōścāyaṁ
dharmaḥ</q> । calanaṁ nāma । na ca śvasanādiṣu prāṇādīnāmacalanā1tmakatā; <q>tadāha---
sarvatra hi śvasanādiṣu calanātmakataivōpalabhyatē । tasmādayāvadbha‍ūta-
bhāvitva2masiddham</q> prāṇādīnām । sēyamanātmani bhūtē ātmabuddhiḥ । <q>yē'pi
sukhādaya upanyastāḥ, tē'pi bhū3tavikārahētutvāt bhūtaguṇā ēvēti śakyantē
vaktum</q> । kutaḥ ? <q>na hyaguṇō guṇinaṁ vikartumutsahatē</q> । yō yasya guṇō na bhavati
<note>1. -katvāt. ga.</note>
<note>2. -tvāsiddhēḥ ga.</note>
<note>3. bhūtavikalpa- ga.</note>
﻿<pb n="219"/>
na sa taṁ guṇinaṁ vikartumutsahatē । kutaḥ tatrāha---<q>avasthā hi vikāraḥ;
avasthā cāvasthāvatō'vasthāntarōtpattau hētuḥ</q> । samavāyikāraṇapratyāsannaṁ hyasama-
vāyikāraṇaṁ bhavati । yathā ta1ntusaṁyōgastantusamavētasya paṭasyōtpattau nimittam, tēna
sukhādayō'pi bhūtēṣu samavāyiṣu nayanādiṣu prasannatādivikāraṁ pratyasamavāyikāraṇa-
bhūtatvāt bhūtasamavāyina ēvēti; tadāha---<q>na cāvasthāvasthāvatō'nyēti</q> ।
anyatā cātra atyantāsambandhatābhiprētēti siddhaṁ bhūtaguṇatvaṁ sukhādīnām ।
<q>nanu caivamēva vaktavyam</q> । prāṇādibhiranātmanyātmabuddhirbhavati---ityēva
vaktavyam । <q>kimityuktam---kāmaṁ sukhādaya ēvaṁ syuḥ---iti</q> ?
pariharati---abhyupagamyāpyabhūtadharmatvamayamartha ātmadharmō na sidhyatītyabhiprāyaḥ ।
kathamabhiprāyō'vagavyata ityatrāha---<q>kāmābhidhānāt</q> । tāvatā ca paritōṣyasīti
kāmābhidhānam । <q>kiṁ punarabhyupagamē kāraṇam</q> ? bhūtadharmā na bhavantītyabhyupagamē
kiṁ kāraṇam, nirbījō'bhyupagamō na bhavatīti ? idamasti kāraṇam---</p>
<note>1. Omitted tantusaṁyōga. ga.</note>
﻿<pb n="220"/>
<p>atra kēcitprajñābhimāninō bauddhā vipratipannāḥ---<q>kēyamāśrayāśrayitā
nāma</q> ? kṣaṇikatvātsarvapadārthānāṁ samavāyikāraṇaṁ na bhavatīti kāraṇasya
kāryēṇa saha saṁgamābhāvāttayōrayaugapadyāt । <q>saṅghātamātramēvēdamupalabhyatē;
na hyēkatrōpalabdhyāśrayāśrayitā bhavati bhūtānāmiva parasparam</q> । tēna svatantrā
bhavantītyabhyupagamaḥ । tasmādityupasaṁharati---tē'pi sukhādayaḥ svatantrā
bhavantvāśrayiṇō vā sarvathā ātmasādhakā na bhavantītyabhyupagamāt pradarśitam ।</p>
<p>ēvaṁ tāvadabhyupagamyāpi prāṇādisukhādīnāmabhūtadharmatvaṁ nātmasādhakatva-
mityupasaṁhr̥tam; saṁprati prāṇādiṣu sukhādiṣu ca nirākr̥tēṣu kēna viśēṣēṇa
<quote>‘jānāti’</quote> iti śabdaprayōgaḥ, icchā, smr̥tiścōpanyastā itīmāmāśaṅkāmapanētumāha
---<q>atrāparē brahmavidaḥ---kartrabhidhānātsmr̥tēricchātaśca mahadādibhūtaparyantā-
ccharīrādatiriktamātmānamupalabhāmahē---iti pratipannāḥ</q> । ēṣā hi
sāṅkhyānāṁ prakriyā---prakr̥tirmahadādirūpēṇa vipariṇamatē । tathā hi---prakr̥ti-
rmahacchabdavācya1buddhirūpatayā vipariṇamatē; mahatō'pyahaṅkārō vipariṇāmaḥ; aha-
ṅkārasya ca pañcatanmātrāṇi gandharasarūpasparśaśabdātmakāni; tathaikādaśēndriyāṇi---
pañca jñānēndriyāṇi cakṣustvagrasanaśravaṇanāsikātmakāni, karmēndriyāṇi ca utsargā-
<note>1. -vācyā ga.</note>
﻿<pb n="221"/>
nandādānagatyālāpakāraṇāni pāyūpasthahastapādavāgrūpāṇi, sādhāraṇaṁ ca manaḥ ;
tanmātrāṇāṁ ca pr̥thivyādīni bhūtāni yathākramaṁ pañcānāmapi pr̥thivī, caturṇā-
māpaḥ, trayāṇāṁ tējaḥ, dvayōrvāyuḥ, ēkasya gaganamiti । sukhaduḥkhamōhātmikā
prakr̥tirēvaṁvidhavipariṇāmā ; tadvyatiriktaḥ puruṣaḥ । tadāhuḥ---</p>
<lg>><l><quote>“mūlaprakr̥tiravikr̥tirmahadādyāḥ prakr̥tivikr̥tayaḥ sapta ।</l>
<l>ṣōḍaśakaśca vikārō na prakr̥tirna vikr̥tiḥ puruṣaḥ ।।”</quote> iti ।</l></lg>
<p>śarīraśabdēna prākr̥taḥ sarvō'yaṁ prapañca uktaḥ । <q>kathaṁ punarabhidhānādē-
rhētutōktā taiḥ</q> ? ēvamuktā---<q>jñānātmakaṁ hyantaḥkaraṇaṁ mahadādi</q> ।
mahadahaṅkāramanāṁsi trīṇya1ntarvyavasthitāni jñānaśabdavācyāni jñāyatē'nēnēti
vyutpattyā karaṇāni । <q>jñēyaṁ ca kāryam</q> । karmaivētyarthaḥ । ataḥ kāryakaraṇa-
vyatiriktaḥ kartā jānātīti śakyatē vak‍tum ; <quote>‘jñānēna karaṇēna kimapi jñēyaṁ
bhāvayēt’</quote> iti hi pratyayaḥ yasmājjānātiśabdādutpadyatē, ataḥ karaṇakarma-
vyatiriktakartr̥siddhiḥ । <q>tasmātsiddha ātmā kartr̥bhūtaḥ । nanvasau niṣkriya
ityuktam; pratyayasya hi kartari jānātīti pratyayaḥ</q> । uttaram.---yēṣāṁ tāva-
<note>1. prāṇyanta. ga.</note>
﻿<pb n="222"/>
dvaiśēṣikāṇāmātmani jñānaṁ samavaiti samavāyasambandhēna saṁbadhyata iti darśanam,
tēṣāṁ samavāyikāraṇatvāt sa1mavāyinō jñānasya kāryasya kāraṇatvādātmanaḥ pratyaya-
kartr̥tā siddhaiva । yēṣāṁ punaḥ sāṅkhyānāṁ buddhidharmatayaiva jñānādayō jñānadharma-
vairāgyādayaḥ prasiddhāḥ, tēṣāṁ yadyapi sākṣādātmanō jñānōtpattau kāraṇatā nāsti,
tathāpi bhōk‍tr̥tayāyaṁ hētuḥ ; ātmanō hi bhōk‍tr̥tayā buddhirjñānarūpēṇa bhōgya-
tayā vipariṇamatē । tadāhuḥ---</p>
<lg><l><quote>“vatsavivr̥ddhinimittaṁ kṣīrasya yathā pravr̥ttirajñasya ।</l>
<l>puruṣavimōkṣanimittaṁ pravartatē tadvadavyaktam ।।”</quote> iti ।</l></lg>
<p>tēna jñānōtpattau nimittābhāvādasti tatrātmanaḥ kartr̥tvamiti । <q>kathamicchāta
upalabdhiruktā ?</q> yāvatā viṣayajñānādēva kāryabhūtēcchōpapadyata iti jñāna-
vyatiriktaṁ svakāraṇamicchāvagamayituṁ na śaknōti । uttaram---<q>ēvamuktā,
bhuktapūrvaviṣayō hyabhilāṣa icchā</q> । pūrvaṁ bhuktō bhuktapūrvaḥ yō viṣayaḥ tadviṣayō
hyabhilāṣaḥ icchōcyatē । bhavatvēvam, tathāpi kimityāha---<q>na ca kṣaṇikēṣu
skandhēṣu bhuktapūrvatābhimāna upapadyatē</q> । yasya bauddhasya darśanē samavāyikāraṇaṁ nāma
nāsti, na tasya kṣaṇikēṣu skandhēṣu vijñānarūpavēdanā saṁjñā ; saṁskārasaṁjñakēṣu bhukta-
pūrvā buddhirupapadyatē, pūrvabhōk‍turadhunātanabhōk‍tuścānyatvāt । tasmādasti pūrvōttara-
kālavartī bhōgayōgī skandhātirēkī puruṣa iti । <q>nanu na hi dr̥ṣṭē'nupapannaṁ nāma</q> ।
<note>1. Omitted sama...........kāraṇatvāt. ga.</note>
﻿<pb n="223"/>
tēna kṣaṇikēṣvapi skandhēṣu nānupapattiḥ, tatrāha---<q>dr̥ṣṭē hyanupapattirnāsti, na
punardr̥ṣṭasyānyathābhāvō dr̥ṣṭatvānnānupapanna iti śakyatē vak‍tum</q> । asyārthaḥ
---na vayamicchālakṣaṇakāryānyathā1nupapattyā ātmānaṁ kalpayāmaḥ; kintūbhayabhōga-
sambandhyanubhūyata ēvēti vadāmaḥ । yattu khalu dr̥ṣṭaṁ tatrānupapannaṁ nāsti; dr̥ṣṭasya
punarubhayabhōgasambandhinō'nyathābhāvaḥ kṣaṇikatvamabhidhīyamānaṁ dr̥ṣṭatvēnānupapannaṁ
na bhavatīti na2 śakyatē vaktum । tasmādicchayā kāryakaraṇādanyamupalabhāmaha
iti । tathā smr̥tērapyātmasiddhiḥ; smr̥tirapyanubhūtaviṣayaiva; na cānubhavitari
kṣaṇikē'nubhūtānubhava upapadyata iti । nanu nēdamupapadyatē---anubhūtaṁ punaranu-
bhavati kaściditi, kṣaṇikatvādanubhavituḥ; tatrāha---<q>na hi dr̥ṣṭē'nupapannaṁ
nāma</q> । dr̥ṣṭē'nubhavānu3bhavitaryanupapannatā nāsti । nāvaśyaṁ sarvēṇa kṣaṇikēna
bhavitavyamiti yāvat । <q>kathaṁ tarhi bhāṣyakārēṇa <quote>“anupapannamiti naḥ
kva saṁpratyayaḥ”</quote> ityuktam ?</q> yadi yathōktēna nyāyēna kāryakaraṇavyatiriktēna
sthirēṇātmanā vinānupapattiḥ, tadā kathaṁ bhāṣyakārēṇa <quote>“anupapannamiti naḥ kva
<note>1. Omitted anyathā dr̥ṣṭatvēna. ga.</note>
<note>2. Omitted na. ga.</note>
<note>3. anubhūtā- ka.</note>
﻿<pb n="224"/>
saṁpratyayaḥ”</quote> ityadinā granthēnānupapannatā nāstītyuktam ? <q>śrūyatāṁ yathōktam---
kimanubhavasyānupapannatvam</q>, vināpi sthirēṇātmanā ? nanvanubhūyamānēna sthirē-
ṇārthēna vinā sthirānubhava ēva yathā nōpapadyatē, tathā karma vinā kartranubhavaḥ;
tatrāha---<q>anubhava ēva yasyānubhūyatē</q>, bauddhasya darśanē <q>kā tasyānubhūyamānā-
pēkṣā ?</q> vijñānavādē hi saṁvidēva tēna tēna rūpēṇānubhūyatē, na vyatiriktaṁ
kiñcit । tasmātsuṣṭhu śōbhanamucyatē <quote>“anupapannamiti naḥ kva saṁpratyayaḥ”</quote>
iti । <q>tasmācchūnyāḥ skandhā ityupasaṁhr̥tam</q> । yasmādēbhirhētubhirātmā na
sidhyati, tasmādātmanā śūnyā skandhā ityupasaṁhr̥tam । <q>tathā ca brāhmaṇamapya-
mumēvārthamanuvadati---<quote>“vijñānaghana ēvaitēbhyō bhūtēbhyaḥ samutthāya tānyēvānu-
vinaśyati ; na prētya saṁjñāsti”</quote> iti</q> । yasmādvijñānacaitanyamanantarōktaṁ
parityajya bhūtacaitanyamupasaṁhriyatē, tasmādanātmanyātma1buddhihētavō'mī nirākaraṇīya-
tayōpanyastā bhagavatā bhāṣyakārēṇābhyupagamya vādēnēti jñāyatē, ata ēva
bhāṣyālliṅgāt । <quote>“atrōcyatē---naitadēvam”</quote> ityādi bhāṣyamākṣēptuṁ paṭhitam ;
ākṣipati---kiṁ punaḥ kāraṇamatrātmasiddhau parakīyānumānanirākaraṇē ?
<note>1. Omitted buddhi. ga.</note>
﻿<pb n="225"/>
<q>asambhavāditi brūmaḥ</q> । pratyakṣēṇa pratītē'rthē'numānaṁ na saṁbhavatītyanumānaṁ
nirasyati । dūṣayati---<q>pratyakṣadr̥ṣṭē'rthē'numānaṁ na saṁbhavatīti sāhasamidam</q> ।
pratyakṣadr̥ṣṭē'pyarthē'numānasambhavō'numānavādasthāna ēvōktaḥ sambandhagrahaṇasamayāva-
gatē'pyanumānadarśanāt । <q>svayamēva ca vakṣyati <quote>“nūnamasāvanityānnityaṁ
paśyati”</quote> iti</q> । tēnānumānaṁ svayamēva bhāṣyakārō vakṣyati । <q>tasmānnātrānumānā-
sambhavābhiprāyō varṇayituṁ śakyatē</q> । athaitanmanasi bhāṣyakārasya viparivartatē
---<q>parōktamanumanaṁ na saṁbhavati</q> । pūrvēktāddōṣāt; tēna tannirākr̥tam iti,
﻿<pb n="226"/>
<q>pratyakṣōpanyāsastarhi kimarthaḥ ?</q> svakīyaṁ tarhyanumānamaduṣṭamityēta1dēva vaktavyam ;
kimiti pratyakṣamupanyastam? pratyakṣōpanyāsaprayōjanamāśaṅkatē---<q>na hyasati pratyakṣē'-
numānamupapadyata iti cēditi</q> । anumānasāmagrībhūtatvēna pratyakṣamupanyastamiti ।
nirākarōti---<q>kimidam <quote>‘asati pratyakṣē’</quote> iti ? asti cānumānaṁ
pratyakṣavyāpāranipēkṣam</q> । kriyādiṣu । asti cēti caśabdō yasmādarthē ।
punarāśaṅkatē---<q>na brūmaḥ <quote>‘anumānaṁ sarvatra pratyakṣavyāpāranirapēkṣamēva
nāsti’</quote> iti । kiṁ tarhi ? <quote>‘svayamātmānaṁ pratyakṣēṇānupalabhya nēdamanumāṁnaṁ
pravartatē’</quote> iti</q> । svātmani hi sthirātmani viśiṣṭacēṣṭādarśanēna paratrāpi
taccēṣṭādarśanāt sthirātmānumānōtpattiḥ ; nānyathā, sambandhagrahaṇābhāvāditi
sambandhagrāhakatayā pratyakṣōpanyāsaḥ । nirākarōti---upalabdhaścēt sva2yaṁ
pratyakṣēṇa, kimanumānēna parātmaviṣayēṇa ? yasmātsvasyātmanaḥ parijñānaṁ yattasyaiva śuddhiḥ
prāmāṇikatvaṁ śrēyasē: svātmānaṁ sthiraṁ jñātvā dharmānuṣṭhānē yatamānō dharmādēva
śrēyō labhatē । tadāhuḥ smr̥tikārāḥ---</p>
<note>1. iti tadēva. ga.</note>
<note>2. Omitted. svayam. ga.</note>
﻿<pb n="227"/>
<lg><l><quote>“satyaṁ yajñastapō dānamētaddharmasya śā1sanam ।</l>
<l>dharmātsukhaṁ ca jñānaṁ ca dharmānmōkṣō'dhigamyatē ।।”</quote> iti ।</l></lg>
<p>tadarthaścāyaṁ śrēyō'rthaścāyamārambhaḥ । <q>a2thāyamupadēśaḥ parārtha ēva pravr̥ttaḥ</q> ।
para ēvātmasattāṁ bōdhayitavyaḥ iti, <q>ātmasaṁvida idānīṁ ka upayōgaḥ ?</q> pratyakṣaṁ
tarhyātmasaṁvidarthamanupanyasanīyam । <q>atha parasyāpi pratipattau pratyakṣamēva pramāṇamiti
matam,</q> tēna pratyakṣōpanyāsaḥ tarhi <q>anumānōpanyāsō'narthakaḥ । yadapyucyatē
---<quote>“yatrāyamahaṁśabdaḥ”</quote> iti, punaścā3pahnūyatē---<quote>“na vayamahamitīmaṁ śabdaṁ
prayujyamānamasminnarthē hētutvēna vyapadiśāmaḥ”</quote> iti, tadapyabuddhimata ivābhi-
dhānamiti pratibhāti । kimapahnavanīyasyāhaṁśabdasyōpanyāsē prayōjanam ?</q>
idamaparaṁ nōpapadyatē---<quote>“āha, yadi vijñānādanyadasti vijñātr̥ vijñānamapāsya
tannidarśyatāmidaṁ tadīdr̥śaṁ cēti”</quote> pratyabhijñānēna sthirasyātmanaḥ kṣaṇikajñāna-
<note>1. sādhanam. ga.</note>
<note>2. Omitted athāyam. ga.</note>
<note>3. Added ayam. ga.</note>
﻿<pb n="228"/>
vyatirēkiṇaḥ siddhatvāt । asyāpi cōdyasya <quote>“atrōcyatē”</quote> ityādyuttaraṁ nōpapadyatē ।
kathaṁ nōpapadyatē ? atra hi vijñānāgrahaṇē satyātmanō grahaṇaṁ nāstīti cōditam ;
<q>svasaṁvēdyatayā kathamasya nirākaraṇam ?</q> yadi svasaṁvēdya ātmā kimētāvatā cōdya-
midaṁ nirākr̥taṁ bhavati ? athāyamabhiprāyaḥ---vijñānāgrahaṇē yadātmanō'grahaṇam,
tattādātmyanibandhanaṁ na1 bhavati; kintu svasaṁvēdyatvanibandhanamityanyathāsiddhi-
mudbhāvayituṁ sva2saṁvēdyatvamuktamiti, tanna; na hi svasaṁvēdyatvanibandhanaṁ vijñāna-
grahaṇapūrvakaṁ grahaṇaṁ kasyacidvastunō dr̥ṣṭam, yēnānyathāsiddhiḥ syāt । athāya-
mabhiprāyaḥ---vijñānavyatirikta ēvātmā pratīyatē, kintu svasaṁvēdyatayā svasaṁvinnō
na pr̥thaktayā vyapadēṣṭuṁ śakyatē parasmai---iti, atyalpamidamucyatē; apr̥thaktayā vā
pēraṇāsaṁvinnō'rthō vyapadēṣṭuṁ parasmai kathaṁ śakyatē ? tasmādidamapyanālōcanāpūrvakamiva
<note>1. Omitted na. ga.</note>
<note>2. Omitted sva. ga.</note>
﻿<pb n="229"/>
pratibhāti । <q>pratyuktasya cōpanyāsē kiṁ prayōjanamiti naiva jñāyatē</q> । pratyuktō-
'yamarthaḥ vijñānamagr̥hītvā vijñēyaṁ naiva grahītuṁ śakyata iti ; tēna vijñānāgrahaṇa
ēvātmā na gr̥hyata iti vijñānavādanirākaraṇaparvaṇyētaduktamēva ghaṭādivat । <q>na
cāyamarthaḥ parityakta ēva</q> । vijñānagrahaṇapuraḥsarō vijñēyabōdha iti siddhāntē-
'pyayamarthō na parityaktaḥ, vijñānagrahaṇēnōpasaṁhārāt । <quote>“tasmādvijñānaṁ pratyākhyāya
na kasyacidrūpaṁ da1rśayituṁ śakyam”</quote> ityanēna bhāṣyēṇa vijñānagrahaṇēnōpasaṁhāraḥ
kr̥taḥ । atō nāyamarthō nirākr̥taḥ siddhāntē'pi । athābhyupagamyavādō'yam ;
yadyapi vijñānaṁ pratyakṣagrāhyam, tathāpi tadvyatiriktātmasiddhirucyatē ; tadāha---
<q>athāyamabhiprāyaḥ---vijñānagrahaṇapakṣē'pyātmanaḥ pratyakṣatvaṁ na śakyatē'pa-
hnōtumiti</q>, tadayuktam; <q><quote>“rūpā2ntaraṁ nōpalabhāmahē”</quote> ityanirākr̥taivēyaṁ yuktiḥ</q> ।
yadi vijñā3navijñānamapi pratyakṣaṁ syāt, tadā tasyāpi rūpēṇa bhavitavyam;
ēkaṁ cēdaṁ rūpamupalabhyatē iti vijñānamēva sākāraṁ syāt । anumēyē tu vijñānē
rūpāntarābhāvō na dōṣaḥ । pratyakṣajñānābhyupagamē tu jñēyākārāpahnavō vārayituṁ
na śakyatē । <q>na ca kaścidviśēṣō'bhihita i4ti</q> । yēna pratyakṣajñānapakṣē'pi
bāhyārthasiddhiḥ syāt । <quote>“upamānādvōpadiśyatē”</quote> ityatra bhāṣyē upamānamapi
<note>1. Omitted darśayitum. ga.</note>
<note>2. rūpāntarēṇōpa. ga.</note>
<note>3. Omitted vijñāna. ga.</note>
<note>4. Omitted iti. ga.</note>
﻿<pb n="230"/>
naiyāyikōktamabhidadhatā <quote>“yādr̥śaṁ bhavān svayamātmānaṁ paśyati, anēnōpamānēnāva-
gaccha, ahamapi tādr̥śamēva paśyāmi”</quote> ityanēna granthēna svalakṣaṇābhidhāna-
viruddhamuktam । atra bhāṣyē vākyajamēva jñānamupamānamuktam ; tacca naiyāyi-
kānāṁ saṁmatam, na bhāṣyakārasya । na ca <quote>‘ahaṁ gacchāmi’</quote> iti gantr̥-
śarīrālambana ēvāhaṁpratyaya ityasya cōdya1sya sphuṭamuttaraṁ kiñcidupalabhyatē ।
bhūtacaitanyanirākaraṇamapi na kr̥tamityarthaḥ । brahmavidviruddhaṁ tvētat, yadutāhaṁ-
pratyayapramēyatātmanaḥ । mūrdhābhiṣiktamidaṁ pradhānamidamanātmanyātmajñānam ityudāhr̥taṁ
brahmavidbhiḥ । anātmabhūtaśarīraviṣaya ēvāhaṁpratyaya ityarthaḥ yadutāhaṅkr̥tirmamakāraśca ।
<q>nirmuktāhaṁkāramamakāraṁ hyātmajñānamityātmavidō manyantē । tasmādanātma-
jñānavilasitamidam---ahaṁpratyayapramēya ātmēti</q> । idānīṁ samādhattē---
<q>atrōcyatē---<quote>“anyēdyurdr̥ṣṭē'parēdyuḥ <quote>‘ahamidamadarśam’</quote> iti bhavati pratyayaḥ ;
pratyagātmani caitadbhavati, na paratrēti”</quote></q> । samādhātuṁ bhāṣyē paṭhita ēva punarapi
galagrahaṇēnāpēkṣaḥ---<q>kimidam <quote>‘ahamidamadarśam’</quote> iti ? yadi tāvatpratyabhijñā,</q>
<note>1. Omitted cōdyasya. ga</note>
﻿<pb n="231"/>
<quote>‘pūrvaṁ dr̥ṣṭaṁ saṁprati pratyabhijñāyatē’</quote> iti yadi tāvadanēna granthēnōcyatē, <q>kṣaṇikatva-
syēdamuttaram; na nairātmyasya</q> । tēnāhaṁpratyayamātramēvōpanyasanīyaṁ pratyabhijñānam ।
<q>na cātra kṣaṇikatvanirākaraṇamabhiprētam । kiṁ tarhi ? buddhīndriyaśarīra-
vyatiriktasyātmanaḥ sadbhāvapratipattirabhiprētā</q> । nanu ca kṣaṇikāt jñanāt jñātuḥ
sthiratatvēnaiva1 bhēdasiddhiriti yuktaḥ pratyabhijñōpanyāsaḥ । maivam, asambhinnēdaṁ-
pratyayāhaṁpratyayaviṣayatvēnāpi bhēdasiddhēḥ ; anyathā asthirāccharīrataḥ kathaṁ bhēdasiddhiḥ ?
atha siddhō'pi buddhīndriyaśarīravya2tirēkyātmā paraiḥ kṣaṇikatvēna nirākriyata
ityātmasiddha‍yarthaḥ sthairyōpanyāsaḥ ? <q>tatrāha---na ca kṣaṇikatayā nairātmyaṁ parairuktam ।
kiṁ tarhi ? skandhātiriktānupalabdhēḥ</q> । kṣaṇikatvaṁ nityatāyā virōdhi nā3tma-
sadbhāvasya । nanu 4kimityatra nityataivātmanō na pratipādyata ityatrāha---ātmanaśca
<note>1. sthiratvēnaivaṁ. ga.</note>
<note>2. vyatiriktātmā. ga.</note>
<note>3. nātmabhāvasya. ga.</note>
<note>4. kimanyatra. ga.</note>
﻿<pb n="232"/>
sadbhāvaḥ parairākṣiptō'tra pratipādyatē, na punarātmanō vidyamānasya nityatākṣēpaṁ prati
samādhiḥ pratipādyatē । nanu yadyanyō hyō'nyō'dya cōpalabdhā syāt, tadā
tayōḥ parasparaṁ paratvādātmatvānupapattērnairātmyamēva syādityanyatvanirākaraṇāya
pratyabhijñōpanyāsaḥ ; tatrāha---<q>na cānya upalabdhā hyō'dya cānya ityētāvatā
nairātmyam</q> । yadyapi parāpēkṣayā nātmatā, tathāpi sarvasyōpalabdhuḥ svāpēkṣa-
yātmataiva । <q><quote>‘ahaṁ pratyayagrāhyaḥ kāryakaraṇavyatiriktō'sti’</quote> ityē-
tāvadvaktavyam; hyō'dya cētyatiricyatē । athēyaṁ buddhiḥ---sādhitē'pyastitvē
kṣaṇikatvādātmataiva hīyata iti</q> । bhōk‍tr̥tā hyātmatā, sā bhōk‍tr̥taiva kṣaṇikasya
hīyata iti kēyaṁ muktiḥ ? kṣaṇikatvaṁ nāma yadi cēyaṁ muktiḥ syāt,
tadā skandhānāṁ kṣaṇikānāṁ skandhataiva bhōgyatvarūpā kimiti na hīyata
iti । tadidaṁ vivr̥ṇōti---<q>bhōk‍tr̥tvaṁ hyātmanaḥ svarūpaṁ bhōgyatā ca</q>
<note>1, Omitted. anyātmanaḥ kṣaṇikasyātō---yuktiḥ. (muktiḥ) ga.</note>
﻿<pb n="233"/>
skandhānām ; yathā kṣaṇikatvē'pi bhōgyatāpanētuṁ na śakyatē skandhānām,
tathā bhōk‍tr̥tvamapyātmanaḥ । ēvamākṣipyōpasaṁharati---tadidaṁ bhāṣyaṁ kṣapāprayā-
ṇakam, vyāmōhajanakatvāt । samādhānamupakramatē---<q>anātmajñō bhavān,
yasyaivaṁvidhāni cōdyāni</q> । yō hi jānātyātmasvarūpam---bhōktā kartā cātmā
iti, sa ēvaṁ na cōdayati; tasmātpratyabhijñānēna siddhē sthirātmani kādācitka-
kāryānyathānupapattyā kriyānumīyatē; sakriyasya ca kartr̥tvaṁ bhōk‍tr̥tvaṁ ca
syānna niṣkriyasya । tadidaṁ darśayitumāha---vētsi bhōścōdaka tvaṁ kimiti
kṣaṇikatā skandhānāmuktēti ? kimiti kathāmatyarthaḥ । kimiti vōktēti
cōdakaḥ pr̥cchati । samādhānavādyāha---bhōk‍turabhāvāditi । punaḥ pr̥cchati---
bhōk‍turabhāvē kṣaṇikatvamiti kimiyaṁ rājājñēti । samarthayitāha---<q>nēyaṁ rājājñā,
nayājñā hyēṣēti</q> । kathamiti punarapi pr̥cchati । uttaramā1ha---bhōk‍tr̥sadbhāvē
hyaṅgīkriyamāṇē kāryakaraṇaṁ kṣaṇikamiti nāsti naḥ pramāṇam । yadi
yāvadbhōktāṅgīkriyatē, tadā sthiraṁ dravyamaṅgīkaraṇīyam ; sthiradravyāṅgīkārē ca
<note>1. Omitted āha. ga.</note>
﻿<pb n="234"/>
kṣaṇikatvē pramāṇaṁ nāsti । kasmātpunarēvamiti pr̥cchati---<q>kasmāditi</q> ।
uttaram---<q>anumēyaṁ hi kāraṇaṁ kāryataḥ; ataśca kriyāsiddhiriti</q> । asyārthaḥ---
yō hi bhōktāramabhyupagacchati, 1abhyupagacchatyasau bhuktirūpāṁ kriyām ; tasya
kādācitkakāryōdayācca kāraṇānumānē prasr̥tē tatō'numānāt kriyāsiddhirbhavati ।
kriyā ca kṣaṇikasya syādāphalaniṣpattērityanupapannam । tasmādbhōktāramabhyupa-
gacchadbhirbhuktirūpāṁ kriyāmaṅgīkurvāṇaiḥ sthiraṁ dravyamaṅgīkaraṇīyam ; sthiradravyāṅgī-
kārē ca kṣaṇikatvē nāsti pramāṇam । kutaḥ ? tatrāha---<q>kriyāpalāpanibandhanō'yaṁ
kṣaṇikatvavādaḥ</q> । kriyāyāṁ hyasatyāṁ kādācitkaṁ kāryamāgantukasvabhāvaṁ kāraṇa-
manumāpayat dravyamēva kṣaṇikatāṁ nayati ; kriyāyāṁ tvaṅgīkr̥tāyāṁ tata
ēva kādācitkakāryasyōpapannatvāt kṣaṇikatā dravyāṇāmavagantuṁ na śakyatē ।
atha kriyāṅgīkāra ēva na kriyatē, tadā kartr̥tvaṁ bhōk‍tr̥tvaṁ ca na
sidhyati ; tadāha---<q>luptakriyasya ca kartr̥tvabhōk‍tr̥tvākṣēpaḥ, tadākṣēpē cātmā-
kṣēpaḥ । pariṇatisvabhāvamātramidaṁ kāryakaraṇamiti, kalpanēyaṁ kartā bhōktēti
ca</q> । atō bhōktāramicchatāvaśyāṅgīkaraṇīyā kriyā ; sā ca sthiradravyāṅgīkāra-
nibandhanā ; sthēmā ca dravyasya pratyabhijñānādhīna iti manvānō
bhāṣyakāraḥ sapratyabhijñaṁ pratyakṣamupadarśitavāniti । tadidamupasaṁharannāha---
<note>1. Added tadā. ga</note>
﻿<pb n="235"/>
<q>tasmādahaṁpratyayālambanamātrasiddhau siddhē'pi buddhīndriyaśarīravyatirēkiṇi
kartr̥tvabhōk‍tr̥tvē na staḥ ; tadātmakatā cātmana ātmatā</q> । tasmāda-
vināśitāpuraḥsaraiva kartr̥tvabhōk‍tr̥tvē iti manvānō bhāṣyakāraḥ sapratyabhijñaṁ
pratyakṣamupanyastavān । yata ēva kṣaṇikasya kriyānupapattyā bhōk‍tr̥tāyā
abhāvēnātmataiva hīyatē, <q>ata ēva ca nairātmyavādinō muhurmuhuḥ
kṣaṇikatāmakiñcitkaratāṁ cāpādayantyātmanaḥ---<quote>“carmōpamaścētsō'nityaḥ
khatulyaścēdasatsamaḥ”</quote> iti</q> । anyathā kṣaṇikatvākiñcitkaratvapratipādanamanupayōgi
syāt । tasmātsarvēṣāṁ sa1mmatyā bhōk‍tr̥taivātmētyātmajñā vyavasthitāḥ ; bhōk‍tr̥tāyāṁ
satyāmātmavyapadēśādupacārēṇa bhōk‍tr̥taivātmētyuktam । <q>yuktam---bhōk‍tr̥taivātmēti ;
kartr̥tvōpanyāsastu virudhyatē, niṣkriyatvādātmanaḥ ; sarvagatatvācca
niṣkriyatvam; pratipannaṁ ca sarvagatatvam, sarvatra sukhōpalambhāt</q> । na caivaṁ
vācyam---āgatasyaiva dharmōpalambhaḥ iti; na <q>hyasatyāgamanē kiṁñcidvirudhyata</q>
<note>1. sabhr̥tyā. ka, satyā. ga.</note>
﻿<pb n="236"/>
<q>iti</q> । sattā tāvadātmanaḥ sarvatra sukhōpalambhēna siddhā; sēdānīṁ gamanapūrvikēti
nāsti pramāṇam; vināpi gamanēna1 na kasyacidanupapattiḥ । śarīrāgamanē tu yā
sukhādyupalabdhiḥ sā prādēśikatvēna sukhādīnāmupapannā । prādēśikatvaṁ ca
sukhādīnāmātmanaḥ sannikarṣajatvānmanasaśca prādēśikatvāt । ātmaiva yat
śarīraśūnyē dēśē nōpalabhyatē, tatrāpi prādēśikataiva jñānasya hētuḥ---yatraiva
jñānaṁ tatraivōpalabhyata iti । pariharati---<q>calanātmikāṁ kriyāmaṅgīkr̥tya
niṣkriyatōktā, na punarbhōgōtpattāvapi</q> । bhōgō'nubhavaḥ saṁvēdanam, tadutpattāvapi
niṣkriyatā nāsti । saṁvēdanamapi kriyā, dhātuvācyatvāt । dhātuvācyā kriyēti
laikikāḥ । anyathā dhātusaṁjñaiva na syāditi । yasmādātmanaḥ kartr̥tvaṁ
bhōk‍tr̥tvaṁ ca yuktyā saṁgacchatē, tasmātsuṣṭhu śōbhanamucyatē---kartr̥tvabhōk‍tr̥tvē
ēvātmēti । kartr̥tvabhōk‍tr̥tvanibandhanā ātmaśabdavācyatēti । kāryakāraṇayōrabhadōpa-
cārādidamucyatē । kartr̥tvabhōk‍tr̥tvē ēvātmēti । yasmātkartr̥tvabhōk‍tr̥tvasvarūpa ātmā
siddhaḥ tasmādātmasvarūpasiddhayē pratyabhijñōpanyāsapara upapannō'yaṁ granthaḥ---
<quote>“ahamidamadarśam”</quote> iti । aparamapyātmaviṣayapratyabhijñōpanyāsaprayōjanamāha---
<q>viṣayapratyabhijñā caitannibandhanēti śabdādhikaraṇē upanyasyatē</q> । sa ēvāyaṁ
<note>1. gamanē. ga.</note>
﻿<pb n="237"/>
gakāra iti yēyaṁ pratyabhijñā sā pūrvāparānubhavāvasthānuvartisthirānubhavitr̥pratyabhi-
jñānimittēti śabdādhikaraṇasamīpē pratyabhijñēyamupanyasyatē, sthirē'nubhavitari siddhē
viṣayapratyabhijñā yathā syāditi ।</p>
<p>nanu ca <quote>‘ahamidamadarśam’</quote> ityētāvataiva dēhādivyatiriktātmasattā siddhā ;
kimidamucyatē---pratyagātmani caitat <quote>‘aham’</quote> iti jñānaṁ bhavatīti । <q>tadāha---
pratyagātmani caitadbhavatīti kasyārthasya siddhaya iti</q> । uttaram---<q>bhōk‍tr̥-
tvasyaiva । katham ? pratyagātmani bhōgadarśanāt</q> । <quote>‘ahamidamanubhavāmi’</quote> iti
pratyagātmani bhōgō dr̥śyatē ; pratyagātmaviṣayaścāhaṁpratyayaḥ । tasmādbhōk‍tr̥viṣayatvāt
bhōktāraṁ sādhayati । <q>yadi parō'pyahaṁpratyayaviṣayatāmāpadyēta, tadā bhōk‍tr̥tvahānaṁ
prāpnōti</q> । na hi tadānīmahaṁpratyayādbhōk‍tr̥tvasiddhiḥ । <q>bhōk‍tr̥tā cātmētyuktam</q> ।
tasmādyuktamātmasiddha‍yarthaṁ <quote>“pratyagātmani caitadbhavati”</quote> iti bhāṣyam । atrāparaṁ bhāṣyaṁ
<quote>“na paratra”</quote> iti । tasyārthaḥ---na paratra <quote>‘ahamidamadarśam’</quote> iti pratyabhijñā bhavatīti ।
<quote>“parō hyasau, yō'nyēdyurdr̥ṣṭavān”</quote> iti paratvē pratyabhijñānupapattirityāha । <q><quote>“yatrāya-
mahaṁśabda ityahaṁśabdōpanyāsaḥ tarhi kimarthaḥ ?</q> yatrāyamahaṁpratyaya ityēvaṁ prathamamēva
vaktavyamiti yāvat ; yadi paramapahnavāyaiva <quote>“na vayamahamitīmaṁ śabdaṁ prayujyamāna-
masminnarthē hētutvēna vyapadiśāmaḥ”</quote> ityēvamapahnavamēva kartumahaṁśabda upanyastaḥ ।
uttaram---nāpahnavāya, kintu parapratyayāyaiva । parō hi śabdaprayōgēṇa vyavahārēṇa
﻿<pb n="238"/>
pratipadyatē । <q>kimiti tarhyapahnavaḥ ? sākṣāddhētutvāśaṅkānirākaraṇāya</q> ।
tadēvāha---parēṇa hi sākṣāddhētutvaṁ manvānēnānātmanyapyahaṁśabdō'stīti
pradarśitam <quote>“paratrāpyahaṁśabdō bhaktyā dr̥śyatē”</quote> ityēvamādinā granthēna । <q><quote>“na
vayam”</quote> iti na sākṣāddhētutatayēdamupanyastamiti</q> hr̥di sthitaṁ vastu prakaṭīkr̥tam ।
yastu pratyayō hētvarthaḥ hēturūpō'rthaḥ, tasya pradarśanārthaḥ śabdaprayōgaḥ ; pratyaya ēva
tu sākṣāddhētuḥ । <q>nanu ca <quote>“ahaṁ gacchāmi”</quote> iti na hētvarthapradarśanamātratayā
śakyatē parihartum ; atra hi ahaṁpratyayō'pi vyabhicāryēvōpalabhyatē,
acalātmakatvādātmanaḥ</q> । ētasya ca pratyayasya gantr̥viṣayatvānnātmālambanatā
śakyatē vak‍tum । <q>tasmāt---skandhā ēvālambanatāmāpadyantē ityāśaṅkanīya-
midam ; kimiti nirāśaṅkairēva gamyatē ?</q> uttaram---<q>kimatrāśaṅkanīyam ?</q>
nāstyēvātrāśaṅkēti nā1śaṅkitaṁ bhāṣyē । kasmādityāha---<q>idaṁpratyayagrāhyaṁ hi
kāryakaraṇam</q> । jñēyaṁ jñānaṁ cētyarthaḥ । jñēyajñānarūpāḥ skandhāḥ, tasmāttē'haṁ-
pratyayaviruddhēdaṁpratyayagrāhyāḥ । <q>pratyayāntaragrāhyē ca vastuni viruddhapratyayālamba-
natā nōpapadyatē <quote>‘gaurvāhīkaḥ’</quote> iti yathā</q> । na kadācidapi vāhīkō
gōpratyayaviṣayatāmāpadyatē । nanu sarvathaivānupapattiriti naivāsti ; kintu mukhya-
<note>1. upēkṣitam. ga.</note>
﻿<pb n="239"/>
pratyayālambanatā nāsti । <q>gauṇa upapadyatē pratyaya iti cēt, parihr̥tamē-
tattvayaiva</q> । gauṇē hi śabdaprayōgamātraṁ bhavati, na punaḥ pratyaya ēva bhavati;
na hi vāhīkō gavākārapratyayagrāhyatāmaś‍nutē । upasaṁharati---<q>tasmādasaṁbhinnēdaṁ-
pratyaya ēvāhaṁpratyaya ātmana ālambanam</q> । asaṁbhinnō'miśrīkr̥ta idaṁpratyayō
yēnāhaṁpratyayēna sa ēvātmana ālambanaṁ vyavasthitau kāraṇamityarthaḥ । idaṁpratyaya-
viṣayēṣu skandhēṣvavagatatvādēkāntatō'yamātmavyavasthitāvahēturiti yāvat ।
brāhmaṇamapyamumēvārthamanuvadati---aśīryatayā bhōk‍tr̥tāmātmanaḥ, yā bhōk‍tr̥tā
ātmana ātmatā amumēvārthaṁ bhōk‍tr̥tāmātmanō brāhmaṇamapyanuvadati <quote>“aśīryō
na hi śīryatē”</quote> iti sthiratāpradarśanēna । <q><quote>“vinaśvaraṁ ca vijñānam”</quote>
iti tadva‍yatiriktālambanatāmāpādayati</q> । sthiraviṣayō hyahaṁpratyayaḥ,
kṣaṇikaṁ ca vijñānam । atō vijñānavyatiriktālambanō'haṁpratyaya ityāpādayati ।
<q>tasmādva‍yāmōhō'yamahaṁkāragranthiriti na śakyatē vak‍tum, <quote>“yasya
ca duṣṭaṁ karaṇaṁ yatra ca mithyēti pratyayaḥ sa ēvāsamīcīnaḥ pratyayō
nānyaḥ”</quote> iti siddhatvādasyārthasya</q> । yadi paraṁ brahmavidāmēṣa niścayaḥ---
yadupalabhyatē bhōk‍tr̥tvaṁ tadasat, yannōpalabhyatē kaivalyaṁ tattattvamiti ;
namastēbhyō viduṣi nōttaraṁ vācyamityatra parihāraḥ । tasmānnāyathārthō'yamarthavādaḥ
<quote>“sa ēṣa yajñāyudhī yajamānō'ñjasā svargaṁ lōkaṁ yāti”</quote> iti ।</p>
﻿<pb n="240"/>
<p><q><quote>“āha---yadi vijñānādanyadasti vijñātr̥ vijñānamapāsya,
tannidarśyatām <quote>‘idaṁ tadīdr̥śaṁ ca’</quote> iti”</quote> iti kimidaṁ cōdyatē ?
idamēva cōdyatē । tadēva na jñāyatē । kathaṁ na jñāyatē ? itthaṁ na
jñāpatē---kiṁ vā savijñānasyātmanō'haṁpratyayaḥ pramāṇatayōpanyastaḥ ,
yēnēdamucyatē---vijñānamapāsya tannidarśayitavyamiti । anēkavastvālambanaṁ
hi yatra jñānaṁ tatrēdaṁ yujyatē vak‍tum---idamapāsyēdaṁ nidarśayēti ;
iha tvēkātmarūpaivāhamiti saṁvit</q> । ata ātmaivātra kēvalō'vabhāti na
punarvijñānamapi । tēna jñānamapāsyaiva pratīyatē । ataścōdyamidaṁ na ghaṭatē---
vijñānamapāsyaitannidarśayitavyamiti । <q>tasmādidaṁ vyudasanīyamiti tamasi
padam</q> । asamīkṣya pravr̥ttamityarthaḥ । <q>atrōcyatē---ayamasyābhiprāyaḥ ;
jñēyatvē hyātmanō jñānajñātr̥ṇī vyatiriktē na śakyētē vak‍tum ;
na cāpāsyaiva tē saṁvidastīti siddham</q> । asyārthaḥ---
﻿<pb n="241"/>
yō hyahaṁpratyayapramēya ātmēti vadati tēnātmanō jñēyabhūtasyānyat jñānaṁ
karaṇarūpam, jñātā cānyō vaktavyaḥ kartr̥rūpaḥ । na ca śakyatē tadubhayaṁ
vak‍tum । na ca karaṇakartr̥śūnyaṁ karma bhavati । tasmāttvayā vyatiriktakartr̥-
karaṇābhyupagamavimukhēna jñēyatāṁ cātmana icchataivamaṅgīkaraṇīyaṁ vijñānaṁ
karaṇama1pyapāsyātmā dr̥śyata iti । ēvaṁ cēdasmākamapi tarhi vijñānamapāsyaiva
nidarśayitavyamidaṁ tadīdr̥śaṁ cēti । tadāha---tasmāt jñānajñātr̥ṇī vyudasya
pr̥thak‌pramēyatayā darśayitavyamiti cōdyārthaḥ । <q><quote>“atrōcyatē---svasaṁvēdyaḥ sa
bhavati; nāsāvanyēna śakyatē draṣṭum”</quote> iti । kimidamasyōttaramupapadyatē ?
kimiti nōpapadyatē ? ēvaṁ nōpapadyatē---saivēyaṁ pūrvōktaikālambanānēkākāratā
pratyayasyābhyupagatā bhavati</q> । asyārthaḥ---<quote>“svasaṁvēdyaḥ sa bhavati”</quote> iti
vadatā ēka ēvātmāhaṁpratyayēna kartr̥karmarūpatayā ālambyata ityamyupagataṁ
vikalpamātramudīyata iti । <q>avivēkāparādhō'yam, nātrāyuṣmatō dōṣaḥ</q> ।
ēkagranthēnāha---<q>nanu cāhaṁpratyayō'yam <quote>“ahamidamadarśam”</quote> ityupanyastaḥ, na</q>
<note>1. -mapāsyāpyātmā. ga.</note>
﻿<pb n="242"/>
<q><quote>‘a1hamadarśam’</quote> iti । ēvaṁ ca sati kēyamanēkākāratā</q> ? tasmāt
<q><quote>“avivēkaḥ paramāpadāṁ padam”</quote> iti</q> । idamatrākūtam । arthāntaramanubhavannātmā
bhāsatē, na punaḥ kēvalaḥ । ēvaṁ tatrārthāntaraviṣayaṁ yat jñānaṁ tatrātmā
kartaiva, arthāntaramēva tu karma । tadēva tu jñānaṁ arthāntaraviṣayaṁ saṁvēdanaṁ
janayadātmānamapi prakāśayati । sēyaṁ viṣayaviṣayiṇōrēkā prakāśāvasthā ।
na hi jñātr̥śūnyaṁ kadācidapi jñēyamavabhāti । na hi tadaivaṁ syāt <quote>‘mayēdaṁ
viditam’</quote> iti; <quote>‘idaṁ viditam’</quote> ityēvaṁ syāt । tadā ca svaparavēdyayō-
ranatiśayaḥ syāt । ta2thā jñātā vijñēyāpratipattau suṣuptimadamūrcchādiṣu na
prakāśatē । tēna niyatasahōpalambhau viṣayaviṣayiṇau । tatra satyapi
jñānajanyaprakāśalakṣaṇakriyāphalayōgitvē3 ātmā na karmatayā anubhūtaḥ saṁyōga-
phalayōgigantēva; yathā ca tatra parasthakriyājanyaphalabhāgitayā dēśa ēva
karma, tathēhāpyarthāntaraṁ karmēti । tadidamāviṣkarōti---<q>yadi hyātma-
śabdavācyatayā jñēyatā4pyupanyastā syāt</q> । yadi hi kartr̥śabdavācyaḥ
karmabhūta ityuktaṁ syāt । vastuvr̥ttēna <q>pramēyāntaraśūnyatā vā,
tadaitaccōdyamabhaviṣyat</q> । pramēyāntaraśūnyatvē hi karmāntarābhāvādātmaiva karma
<note>1. ahamahamadarśam. ga.</note>
<note>2. yadā jñātāpi jñēyā. ga.</note>
<note>3. Added. api. ga.</note>
<note>4. Omitted. api. ka.</note>
﻿<pb n="243"/>
syāt । <q>iha tu sarvajñēyapramātr̥tayaiva saṁvidupanyastā</q> । sarvaṁ jñēyaṁ pramiṇvannātmā
kartr̥tayaiva prakāśata iti nāsti karmakartr̥bhāvaḥ, kiṁ tu kartr̥taiva
kēvalā । tasmādēkālambanānēkākārasaṁvēdanapakṣapratipakṣōpanyāsa ēvāyam; kathaṁ
tēnaiva ta1dvādhyatē ? <q>na hi yadyasya bādhyaṁ tattasya bādhakaṁ bhavitumarhati ।
tasmātsamyaguttaram</q> । svasaṁvēdyaḥ sa bhavatīti । anēkākāraikālambanatā hyātmanaḥ
karmakartr̥tvābhyupagamē bhavati । yadā tu viṣayānanubhavannātmā pratibhātyēva kēva2laṁ
na tadā svātmani kriyāvr̥ttivirōdha iti । <q>yathā kaściccakṣuṣmānityanēnāpi-
nidarśanēna kartr̥karaṇāntaraniṣēdha ēva sthirīkr̥taḥ</q> । nanu cātra
kartrantaraṁ puruṣaḥ, karaṇāntaraṁ cakṣuḥ, u3bhayaṁ bhinnamēva pramēyādrūpāt ।
ataḥ kathamidaṁ nidarśanam ? uttaramāha---<q>kartrantarābhāvasāmānyāt</q> ।
nidarśanam । yathā cakṣuṣmati puruṣē svayaṁ rūpamupalabhamānē na kartrantara4masti,
ētāvatā sāmānyēna dr̥ṣṭāntaḥ । upasaṁharati---<q>tasmātkāraṇadōṣarahitā aviparītā</q>
<note>1. nāsti tat. ga.</note>
<note>2. kēvalaḥ. ga.</note>
<note>3. Omitted. ubhayam. ga.</note>
<note>4. -mastītyētāvatā. ga.</note>
﻿<pb n="244"/>
<q>ca saṁvidātmāstitvē1 hētuḥ । bhavatu vā kartrantaraṁ mā vā</q> । asti
cātmanyapi saṁvit; atō'styātmāṁ, yadyapi kartrantaraṁ nāstīti bhāvaḥ ।
<q>uktaṁ ca---yathāvagamyantē'rthāstathā bhavanti, yathā nāvagamyantē'rthāḥ
tathā na bhavantīti</q> । atrāpi kartrantarakaraṇāntarābhāvē brāhmaṇaṁ bhavati
<quote>“śāntāyāṁ vāci”</quote> iti । imamēva svābhimataprāmāṇikārthānuguṇatayā
vyācaṣṭē---ātmani vyāpr̥tē'pyanyatra bāhyē rūpādau kartr̥tayā kartrantara-
karaṇāntarābhāvaḥ kathaṁ gr̥hyata iti praś‍naḥ । vāggrahaṇaṁ ca brāhmaṇē śānta-
śabdānvitaṁ karaṇāntarābhāvanidarśanārtham, vākśāntyā karaṇāntarābhāvō'bhihita
iti yāvat । <quote>“ātmajyōtiḥ samrāḍiti hōvāca”</quote> ityayamēvārthaḥ svasaṁvēdyarūpaḥ
pūrvōttarapakṣamaṅgyā pradyōtitō brāhmaṇavākyēnētyarthaḥ । yadātmā parēṇa na gr̥hyatē ēvaṁ
ca kr̥tvā <quote>“agr̥hyō na hi gr̥hyatē”</quote> ityētadapi brāhmaṇamupapannam । nanu cātrāgrāhyataiva
<note>1. Added. ca. ga.</note>
﻿<pb n="245"/>
sarvathōpanyastā, na punaḥ parapuruṣamātrāgrāhyatā । uttaramāha---<q>nanu na śrutaṁ
bhavatā <quote>“ātmajyōtiḥ samrāṭ”</quote> iti</q> । atra hi brāhmaṇē svayaṁjyōtiṣṭvamuktam;
tadanurōdhēnāpēkṣitaṁ parāgrāhyatvamēvōpanyastamiti bhāvaḥ । atra cōdayati---<q>idamapi
kiṁ na śrutam ?</q> agrāhyatvaṁ nām । dvayōḥ śrutyōrmadhyē tadanurōdhēna svayaṁ-
jyōtiṣṭvānurōdhēnāsyātmanō'grahaṇaśrutirāpēkṣikī parapuruṣābhiprāyēṇa vyākhyāyata
iti, na punarātmagrahaṇamanyathā vyākhyāyata iti kā yuktiḥ ? samādhattē---
<q>svayaṁjyōtirgrahaṇē guṇavādasyāsambhavāt</q> । na gauṇyā vr̥ttyā svayaṁjyōtiṣṭvaṁ
vyākhyātuṁ śakyatē । <q>agrāhyatvē cāpēkṣikatayōpapattēḥ</q> । agrāhyatā hi parapuruṣā-
bhiprāyēṇāpi varṇayituṁ śakyā । <q><quote>‘ātmā jñātavyō mantavyaḥ’</quote> iti cā-
virōdhāt</q> । yadi hyagrāhyatā āpēkṣikī na syāt, tadā jñātavya ityētadvirudhyatē ।
ēvaṁ cāpēkṣikē'grāhyatvē sati svayaṁjyōtiṣṭvamapi pradēśāntarōktamupapadyatē ।</p>
<p>yadyātmā svasaṁvēdya ēva, <q>nanu caivaṁ sati kathaṁ parasmai pratipādayituṁ
śakyatē ? parapratyayārthaścāyamārambhaḥ śāstrakārāṇāṁ śrutīnāṁ ca</q> । na hi
﻿<pb n="246"/>
kēnacidātmārthaṁ śāstraṁ praṇīyatē, tathā śrutīnāṁ ca pravr̥ttiḥ parapratipattyarthā ।
uttaram---<q>svasaṁvidēvātrābhyupāyatāṁ pratipadyatē</q> । kasmātpunaḥ svasaṁvidēvōpāyō
nānya ityatrāha---ātmanā saṁvēdyatē na parēṇēti hētōḥ svasaṁvidēvōpāyō nānya
iti । sarvapuruṣēṣu ca parāsaṁvēdyasyātmanaḥ saṁvidastīti siddhā parasaṁvitprati-
ṣēdhamukhēnōpadēśānāmupadēśatā, na punaridaṁ tadīdr̥śamiti śakyatē vaktumi-
tyanēnābhiprāyēṇa <quote>“nēti nēti”</quote> ityupanyastam । atra bhāṣyakārēṇa <quote>“yattu paraḥ
paśyati tatpratiṣēdhō'syōpāyaḥ”</quote> ityuktvā <quote>“parasthāḥ sukhādayaḥ parairliṅgairavagamyantē;
tē'pi nātmānaḥ”</quote> ityuktam, tadākṣipati---nanu ca sukhādayō'pi svasamavāyinaḥ
svasaṁvēdyā ēva; tē'pi parēṇa parasthā naiva saṁvēdyantē । kathaṁ tēbhyō'pyanyatayātmā
parasmā upadiṣṭō bhavati ? <q>tatra bhāṣyakārēṇa liṅgāvagamyatayā pēraṇā-
vagamyanta ēvētyuktam । tadayuktam, ātmanō'pi prasaṅgāt</q> । ātmanō'-
pyanātmatā prasajyatē; yataḥ tatrāpi cēṣṭānumānaṁ svayamupanyasyati; yataḥ
﻿<pb n="247"/>
<quote>“ētadapi puruṣapravr̥ttyāvagamyatē”</quote> ityādinā bhāṣyēṇārdhakr̥tasamāpanādicēṣṭā-
numānēnātmāvagamyata ityuktam । <q>ataḥ pratipannārthōpāghāti kathaṁ vidvadbhi-
rlikhyatē ?</q> samādhattē---<q>tadidamanupāsitagurōścōdyam । cēṣṭā hi
kāraṇadōṣanirākaraṇatayōpanyastā</q> । kāraṇadōṣō nirākriyatē yēna
tatkāraṇadōṣanirākaṇam, tadbhāvēnōpanyastā sētyarthaḥ । ētaduktaṁ bhavati---
svakīyāyāmātmasaṁvidi yā kāraṇadōṣāśaṅkā---kimayamātmā avidyamāna ēva
kāraṇadōṣādavabhātīti, sā cēṣṭayā parapuruṣavartinyā nirākriyata iti । 
<q>sukhādayastu bhūbhaṅganētravilāsādigamyāḥ</q> । bhrūbhaṅgādibhiḥ sukhādaya
ēvāvagamyanta ityarthaḥ । kaḥ punaranayōścēṣṭānumānabhrūbhaṅgānumānayōrviśēṣaḥ ?
anēnāpi hi cēṣṭānumānanē parasthaivātmanaḥ saṁvidanumīyatē; tathā
bhrūbhaṅgānumānēna sukhādisaṁviditi । uttaram---<q>akāryata iti viśēṣaḥ</q> ।
cēṣṭā hi nātmakāryam; tēna cēṣṭātō yadanumānaṁ na tatkāryāt ।
bhrūbhaṅgādīnāṁ sukhādikāryatvāt tadanumānaṁ kāryataḥ । tēna cēṣṭātō
nātmā pratīyatē । bhrūbhaṅgādibhistu sukhādayaḥ pratīyantē । tēna
parātmā nānumānatō'pi parēṇāvagamyatē, sukhādayastvavagamyanta iti
﻿<pb n="248"/>
viśēṣaḥ । punarapi paraścōdayati---kathaṁ <q>punarasambaddhamupalakṣayati ?
kathaṁ cānupalakṣitaḥ puruṣāntarāviparyayaḥ svātmani viparyayāśaṅkāṁ
nirasyati ?</q> asyārthaḥ---yadyakāryabhūtā cēṣṭā ātmanaḥ, tadā kathamātmanā
asambaddhā satī ātmānamupalakṣayati ? sāmānyābhiprāyēṇēdamucyatē ityasambaddha-
miti napuṁsakanirdēśaḥ । atha manyasē---nāsmākamātmanōpalakṣitēna
prayōjanam; ataḥ kimanēnōpalakṣitēnēti; tatrāha---kathaṁ cānupalakṣitaḥ
puruṣāntarāviparyayaḥ puruṣāntarasyātmāntarasyāviparyayaḥ aviparītarūpatā svā1tmani
viparyayāśaṅkāṁ nirasyati ? aviparītē parātmasvarūpē pratipannē svātmani
viparyayāśaṅkā apagacchati, nā2nyathēti manyatē । <q>viparyayāgrahaṇāditi brūmaḥ</q> ।
viparyayāgrahaṇamātrēṇaivāśaṅkā nirasyata ityarthaḥ । prayat‍nēnāpyanviṣyamāṇō yadā
puruṣāntarē viparyayō nāvagamyatē tadā svaviṣayē yā viparyayāśaṅkā sā nivartata
ēva । cēṣṭānumānēna hi yādr̥śīyamātmapratipattistādr̥śyēvāsyāpīti pratipattiḥ
sadr̥śī pratīyatē । pratyētavyasya cātmanō viparītaṁ svarūpaṁ nāvagamyata
iti śaṅkānivr̥ttiḥ । <q>na cāgrahaṇē sambandhitōpayujyata ityuktam</q> ।
<note>1. Added. svakīya ātmani. ga.</note>
<note>2. Omitted. nānyathā---viparyayāśaṅkā. ga.</note>
﻿<pb n="249"/>
<q>tasmādupapannamidaṁ śābaraṁ vacaḥ</q> । atra cōdayati---mā bhūt cēṣṭāta
ātmanō'numānam, cēṣṭāyā ātmanā saha sambandhābhāvāt; <q>cēṣṭānimittā
tu parātmapratipattiḥ kimiti parātmānaṁ nānumāpayati ?</q> pratipattēḥ
pratyētavyēna saha sambandhāditi । <q>atra brūmaḥ---uktamēva bhōk‍tr̥tayā
hyātmatēti</q> । anubhavitr̥tayēti yāvat । ataścānubhāvyatayā anumīyamānō
nātmatayā pratīyata iti nā1tmā parēṇānumānēnāvagamyata iti । <q>upamāpyatra
kathanōpāya2tayaivōpanyastā</q> । <quote>“upamānādvōpadiśyatē”</quote> iti bhāṣyē kathanōpāyatvēnō-
<note>1. nāpēraṇa. ga.</note>
<note>2. tvēnōpanyastā. ka.</note>
﻿<pb n="250"/>
pamābhimatā । kathyatē'nēnēti kathanaṁ vākyam; tadēvōpamā, sādr̥śyapratipādakatvāt;
na punaratrōpamānarūpaṁ pramāṇamupamānaśabdēnōpanyastam; yacca ta1tkathanaṁ tadapi
pramāṇāntarapūrvaka2miti na3 lakṣaṇābhidhānasya vyavahārasya ca virōdhaḥ ।
<q><quote>“yadapyucyatē---vijñānamapāsya tannidarśyatām”</quote> iti</q> । a4nēna bhāṣyamanu-
bhāṣatē । ākṣipati---<q>nanu ca dattōttaramētat <quote>“svasaṁvēdyaḥ sa bhavati”</quote>
iti</q> । anēna bhāṣyēṇa <quote>“vijñānamapāsya tannidarśyatām”</quote> ityasya cōdyasyōttaraṁ
dattam; dattōttarasya ca punaḥ praśnōpanyāsō nōpapadyatē । athāyamabhiprāyaḥ---
naiva5 tat pūrvōktam, asya cōdyasyōttaramidamēva uttaram anantaram । saṁprati
dūṣayati---<q>kasya tarhi taduttaramiti</q> । ēkadēśī samādhattē---<q>yadi na
kasyaciduttaraṁ kimētāvatā taduttarēṇa bhavitavyam ?</q> na hyanyasya taduttaraṁ
bhavati, kimētāvatā taduttaraṁ bha6vati, yēna taduttaratvē yuktirityarthaḥ ।
dūṣaṇavādyāha---<q>nanu tadanantarābhidhānāt taduttaramiti gamyatē</q> । ēkadēśyāh
<note>1. śabdatatkathanam. ga.</note>
<note>2. Added. nōpamānapūrvakam. ga.</note>
<note>3. iti tallakṣaṇābhidhānasya ca. ga.</note>
<note>4. Omitted anēna---ityasya. ga.</note>
<note>5. naitatpūrvōktamasya cōdyasyōttaram, idamēvōttaram । saṁti. ga.</note>
<note>6. tītinaitaduttaratvayuktirityarthaḥ ga.</note>
﻿<pb n="251"/>
---<q>punaḥ praśnābhidhānānnōttaramityavēhi</q> । uttarē hi dattē punaḥ praśnō
nōpapadyatē । kramācca liṅgaṁ balīyaḥ । tēnānantaryarūpāt kramāduttaratvamavagabhyamānaṁ
punaḥ praśnasāmarthyēna liṅgēnānuttaratāvagamāt bādhyatē; tēna taduttaramasya
cōdyasya na bhavatīti । saṁprati paramasiddhāntyāha---<q>tadidamākāśa-
bhrāntam; ubhayaṁ tasyaivōttaram</q> । ku1taḥ ? <q><quote>“svasaṁvēdyaḥ sa bhavati”</quote> itīdamapi
liṅgādēvōttaramavasīyatē । vyākhyātaṁ cāsya tannirākaraṇasāmarthyam</q> ।
tēnōbhayatrāpi liṅgamēvōttaratvē pramāṇamiti dvayamapi tasyaivōttaram । saṁpratyēkadēśyēva
nirākr̥taḥ paramasiddhāntinamanuyuṅktē---<q>punaḥ praśna idānīṁ kimarthaḥ ?</q> uttaram---
kiñcidavalag‍nōttarārthaḥ । <q>kiṁ tadavalagnam ?</q> saṁpratyavalag‍naṁ darśayati---<q>satyam,
<quote>‘idamahaṁ saṁvēdmi’</quote> iti saṁvēdyatē, nākārāntarakalpanā; vijñānaviviktasya tu
grahaṇaṁ na prāpnōti, vyāpr̥tāvagamāt</q> । viṣayaṁ jā2nannātmā avagamyata iti
vijñānarahitasyātmanō grahaṇaṁ na prāpnōtīti vijñānasyāpi grahaṇēna bhavitavyam;
vijñānāvagamē ca rūpāntarānupalabdhēḥ punarapi saiva śūnyatā; vijñānaṁ hi gr̥hyamāṇaṁ
kēnacidrūpēṇa grāhyam, rūparahitasya grahaṇābhāvāt; tatra ca nīlādivyatirikta-
<note>1. Omitted. kutaḥ. ga.</note>
<note>2. viṣayajñānēnātmā. ga.</note>
﻿<pb n="252"/>
rūpāntarānupalabdhēḥ tasyaiva nīlādirūpatā prāpnōti; tataścārthaśūnyatā jñānānāṁ
prāpnōti; tasmādvijñānagrahaṇanibandhanē bāhyārthē vyavasthitē vikalpa ēvāyamahaṅkāra-
granthiritīdaṁ tadavalag‍nam; ataḥ punarupanyāsaḥ । <q><quote>“yadyupāyamēva pratiṣēdhasi”</quote> iti
kimabhiprētamuttaravādinaḥ ? idamabhiprētam, grāhyānukāritā hi grahaṇasyōktā,
na grāhakānukāritā</q> । grāhyākāraṁ vijñānam, na grā1hakākāramityuktaṁ
śūnyavādanirākaraṇē । tēna jñānaṁ tāvanna pratyakṣam; <q>vyāpr̥tāvasthōpāyatayō-
panyastā</q> vyāpr̥tāvasthōpāyatvēnōktā, na punarvyāpr̥tatvēna grahaṇam; yadā ātmā
viṣayānanubhavati ta2dā viṣayasambandhinyāmanubhūtau bhātīti---<q>kathamanupāyamupēyaṁ
śakyatē kathayitumiti । tadidamāha---yadyupāyamēva pratiṣēdhasi, na
śakyamupāyamantarēṇōpēyamupētum । ayamēvābhyupāyō jñātavyānāmarthānā-
miti । <quote>“tadyathā kaḥ śuklō nāma ? yatra śuklatvamasti”</quote> ityanēna kiṁ
samarthitamitiṁ</q> vakṣyamāṇēnāśayēnākṣipati । <q>idaṁ samarthitam</q>---yathā na
<note>1. grāhakabhūtavijñānākāra- ga.</note>
<note>2. Added. tasyāmēva. ga.</note>
﻿<pb n="253"/>
śuklatāmantarēṇa śuklō'vagamyatē, tathā na jñānamantarēṇa jñēyamavagamyatē; jñēyē
cānavagamyamānē nātmā avagamyata iti । saṁpratyā1kṣēpturāśayamaviṣkarōti---nanu
caivaṁ śuklatāpurassaraiva śuklē buddhiruktā; atō dr̥ṣṭāntānurūpyēṇa jñānapurassaraiva
jñēyē'pi buddhiḥ । ēvaṁ cānabhiprēta ēvārthaḥ samarthitō bhavati । <q>nānabhiprētaḥ;
ētāvadanēnōktam---nōpāyamantarēṇōpēyānāmupēyatvamiti</q> । tatra yathaiva yasyōpā-
yatvam, tathaiva tasya; jñānasya tūpāyatvē'pi2 na tatpurassarā buddhirityuktam ।
upasaṁharati---tasmātsarvajñānaviṣayatā sthitā ātmanaḥ sarvairēva pramāṇasmr̥tivijñānai-
rjñēyatā ātmanaḥ sthitā <quote>‘ahamidamadarśam’</quote> ityanēna bhāṣyēṇa । atra hyētaduktam---na
viṣayasaṁvidātmasaṁvidā3 vināstīti । nanu caivamanumānajñānajñēyatvē satyanumēyatvamapi
prāpnōtītyatrāha---<q>anumānādiṣvapi pratyakṣatā</q> । sākṣātkārēṇa pratibhāsamāna-
tvādātmanō'numānādiṣvapi pratyakṣataiva । yadi sarvatrātmā pratyakṣaḥ tadā sarvamēva
<note>1. ākṣēptāśaya- ga.</note>
<note>2. Omitted. api. ga.</note>
<note>3. saṁvidō nāsti. ga.</note>
﻿<pb n="254"/>
pratyakṣaṁ syādityatrāha---<q>viṣayabhēdāddhi1 pramāṇabhēdaḥ, na pramātr̥bhēdāt</q> ।
yadi pramātr̥bhēdēna pramāṇabhēdaḥ syāt tadā pramāṇāntaraṁ na syāt;
pramāturātmanaḥ sarvatra pratyakṣatvēnaikarūpatvāt sarvatra sarvaṁ pratyakṣaṁ syāt ।
viṣayabhēdē tu pramāṇabhēdaḥ । nanu kimiti viṣayabhēdēnaiva pramāṇānāṁ bhēdaḥ,
yāvatā pramātr̥bhēdēnāpi kimiti na bhavatītyatrāha---<q>pramātr̥rūpatā tu
jñānasyānāśaṅkanīyaiva, anāśaṅkitatvāt</q> । kēnacidvādinā । nanu yadyapi
kēnacinnāśaṅkitam tathāpi kimiti vayamēva nāśaṅkāmaha ityatrāha---yuktaṁ
cēdaṁ yannāśaṅkitam, karmapravaṇatvāt karmaṇaḥ sakarmakasya । karmapradhānatvāt
sakarmikāyāḥ kriyāyā ityarthaḥ । tataśca pradhānāśritakarmabhēdēnaiva guṇabhūtasya
jñānasya karmaṇō bhēdō yuktaḥ । yadapi cōktam---<q>jñātr̥taiva jñānādr̥tē na
śakyatē'vagantumiti, tadadhīnatvāttadavagatēḥ</q> । jñā2nādhīnatvājjñātravagatēḥ; atō
<note>1. Omitted. hi. ga.</note>
<note>2. Omitted. jñānā---gatēḥ. ga.</note>
﻿<pb n="255"/>
jñānamapi jñātavyam; ya1duktam---na ca rūpāntarōpalabdhirasti; tasmāt
jñānamavē jñātrākāramutpadyatē; atō nāsti jñānātiriktō jñātēti । ētadapi pratyuktam
<quote>“kāmaṁ vijñānamapahnūyēta, nārthaḥ”</quote> iti । sādhitamarthamupasaṁharati---<q>tasmātsiddha-
mātmatattvamiti</q> ।</p>
<p>yatpunarbrāhmaṇam <quote>“na prētya saṁjñāsti”</quote> iti bhūtacaitanyapratipādakam,
tatpūrvapakṣōttarapakṣabhaṅgyā svayamēva brāhmaṇāntarēṇa vyākhyātam; bhūtacaitanyēna
pūrvapakṣaṁ kr̥tvā <quote>“avināśī vā arē ayamātmā”</quote> ityādinā siddhāntitamityarthaḥ ।
ēvaṁ ca siddhē satyātmanyarthavādārthatōpapannaivēti <quote>“na caiṣa vidhiśabdaḥ”</quote> iti
yadda‍ūṣaṇamuktam, ētadapi pratyuktam । <q>nanu ca <quote>“sa ēṣaḥ”</quote> ityupapannārtham</q>,
<note>1. Omitted. yaduktam. ga.</note>
﻿<pb n="256"/>
<quote>“svargaṁ lōkaṁ yāti”</quote> iti katham ? atrōttaram---<q>adhikr̥takāmasiddhēḥ
siddham</q> । ētadapi siddhaṁ yasmādadhikr̥tasya kāmaḥ svargādiḥ sidhyatīti
sthāpitam । <q>yaduktam <quote>“ahaṅkāramamakārāvanātmanyātmābhimānau”</quote> iti</q> ।
yāvētāvahaṅkāramamakārau <quote>‘aham, mama’</quote> iti pratyayau imāvanātmanyātmā-
bhimānabhūtāviti । <q>mr̥ditakaṣāyāṇāmēvaitatkathanīyam</q> । yēṣāṁ kaṣāyō rāgō
mr̥ditaḥ tēṣāmēvaitatkathanīyam । <q>na karmasaṅgināmityuparamyatē । ā1ha ca
bhavāvān dvaipāyanaḥ---<quote>“na buddhibhēdaṁ janayēdajñānāṁ karmasaṅginām”</quote>
iti rahasyādhikārē</q> । tasmānna vivr̥tamahaṅkāramamakārayōranātmaviṣayatvaṁ bhagavatā
bhāṣyakārēṇa, dvaipāyanavacanānurōdhānnā2jñānāditi ।।</p>
<p>ityātmavādasthānakam</p>
<note>1. tadāha. ga.</note>
<note>2. nājñātamiti. ga.</note>
﻿<pb n="257"/>
<p>।। karmaikē tatra darśanāt ।।</p>
<p><q><quote>“uktaṁ nityaḥ śabdārthayōḥ sambandha iti; tadanupapannam”</quote> iti
kēyamanupapattiriti</q> । anēna bhāṣyamākṣipati । samādadhāti---iyamēvānupa-
pattiḥ, anityē śabdē nityaḥ puruṣaprayatnānabhinirvr̥ttaḥ sambandhō nōpapadyatē ।
tathā hi---sambandhō bhavannanityasya śabdasyārthēna saha na nitya upapadyatē,
sambandhina ēvānityatvāt । anityastu puruṣaprayatnajanya1 ēva syāt ।
sa2mayadibhirnirvartyata iti yāvat । na hi puruṣaprayatnābhiniṣpannasya
śabdasyāpauruṣēyaḥ sambandha upapadyatē । samayādēva hi tadā vācakatā
syāt । na hyutpannavināśinaḥ śabdasya vr̥ddhavyavahārādautpattikaḥ sambandhaḥ
sidhyati । yadi hyanityasyāpauruṣēyaḥ sambandhō nōpapadyatē, <q>kathaṁ
tarhi samavāyē ?</q> anityāyā api vyaktērjātyā saha samavāyalakṣaṇaḥ
sambandhō'pauruṣēyaḥ, tathā kriyāyāḥ kārakaiḥ saha, avayavaiḥ sahāvayavinā3m,
guṇibhiḥ saha guṇānāmiti ? a4trōttaram---<q>yutasiddhayōranupapattiḥ</q> ।
pr̥thak‌siddhayōḥ sambandhinōḥ sambandhasyāpauruṣēyatvānupapattiḥ, ayutasiddhayaścaitē
<note>1. Omitted. nya. ga.</note>
<note>2. samayādinirvr̥tta iti. ga.</note>
<note>3. naḥ. ga.</note>
<note>4. Omitted. atrōttaram---tadidamākṣēpapūrvakam. ga.</note>
﻿<pb n="258"/>
vyaktyādayaḥ । kā punaryutasiddhiḥ ? pr̥thagāśrayāśrayitvaṁ pr̥thaggatimattvaṁ ca ।
nārthā hi śabdēṣvāśritāḥ; nāpyarthēṣu śabdāḥ; atastē pr̥thagāśrayāśritāḥ
pr̥thaggatimantaśca । vyaktyādiṣu punarjātikriyāguṇāvayavinō vyaktyādi-
bhyō'nya1trānāśritāḥ; vyaktiguṇikārakāvayavāstu yadyapyanyatrāśritāḥ, tathāpya-
pr̥thaggatimanta ityayutasiddhāḥ । kā punaratra yuktiḥ, yadayutasiddhānā-
manityānāmapyapauruṣēyaḥ sambandha iti ? sēyamabhidhīyatē---tēṣāṁ svarūpavatsva-
kāraṇēbhya ēva samavāyō'pyutpadyatē । na vayaṁ vaiśēṣikā iva nityaṁ samavāya-
mabhyupēmaḥ । śabdānāṁ tu na svakāraṇādēvārthasambandhaḥ, prathamaśravaṇē'rthānavagatē-
riti । nanu ca bhavatvanityaḥ śabdaḥ, tathāpi sambandhasyāpauruṣēyatvamupapadyatē;
śabdatvasyaiva viśēṣaniviṣṭasya vācakatvamastu; tēna nityatvādvācakasyōpapannamēvā-
pauruṣēyatvam; tatrāha---<q>śabdatvaṁ ca nirastam</q> । sphōṭanirākaraṇaparvaṇi ।
<q>nanu ca gatvādyanyadanirastamasti</q> । tēna gatvādīnyēva vācakāni bhavantu;
upapannāni ca gatvādīni, anityatvē vyaktīnāṁ pratyuccāraṇaṁ bhinnānāmaikyapratītēḥ
gōtvādivat । <q>na tat</q> । yadidamuktaṁ tannētyarthaḥ । kutaḥ ? <q>gasya viśēṣā-
nupalabdhēḥ</q> । asyārthaḥ---tatra hi sāmānyamaṅgīkriyatē, yatra hi bhēdagrahā-
nubandhamabhēdagrahaṇam, yathā gavādiṣu । yatra punarbhēdagrahō nāsti, tatra bhēdāgra-
haṇanibandhanō'bhēdāvasāyavyapadēśaḥ śuktirajatavaditi na sāmānyakalpanōpapattiḥ ।
anityapakṣē cānumānikabhēdabhājāmapi gakārāṇāṁ na viśēṣōpalabdhirastīti
bhēdāgrahaṇa ēvāyamēkāvasāyaḥ syāt । ētēna jvālādiṣu jvālātvādi prati-
kṣiptam । ata ēva jvālādiṣu tattvābhimānō bhrāntirityucyatē; anyathā
sāmānyaviṣayatvādabhrāntitaiva syāt । yathōktam---</p>
<note>1. anyatrāśritāḥ; vyaktiguṇakārakā ava- ka, ga.</note>
﻿<pb n="259"/>
<lg><l><quote>“jvālādēḥ kṣaṇikatvē'pi pratyabhijñēti cēnna tat ।</l>
<l>tatrāpi pratyabhijñēyaṁ sāmānyaṁ nityamēva na ।।</l><lg>
<lg><l>bhēdabuddhistu yatrāṁśē syāt kēnacidupādhinā ।</l>
<l>na tatra pratyabhijñānaṁ bhēdabuddha‍yaiva vāritam ।।”</quote> iti ।</l></lg>
<p>iha ca gasya viśēṣō nōpalabhyatē; tēna bhēdāgrahaṁnibhitta ēvāya-
mēkatābōdhabhrama iti na gatvādikamasti । yadi gasya viśēṣānupalabdhiḥ
kathaṁ tarhi śukaśārikāmanuṣyēṣu ? bhēdapratītiḥ । yata ēva śukādibhēdēna
bhēdapratītiḥ, ata ēva svatō viśēṣō nōpalabhyatē; śukaśārikā-
manuṣyā ēva hi tatra viśēṣatāmāpadyantē । vak‍tr̥bhēdamātranibandha
ēva tatra bhēdaḥ, na svataḥ । tathā ca samānē vaktari na manāgapi
viśēṣa iti । prakr̥tamupasaṁharati---<q>tasmānna nityatā sidhyati sambandhasya ।
ataḥ śabdasya nityatvaṁ vaktavyam । tadidamākṣēpapūrvakamucyatē <quote>“karmaikē
tatra darśanāt”</quote> iti</q>। pūrvapakṣābhāvēnādhikaraṇamācikṣipsurāha---<q>nanu caivaṁ
sati kr̥takō'pi sambandhō nōpapadyatē</q>। uditamātranaśvarasya sambandhakaraṇē
﻿<pb n="260"/>
prayōjanābhāvāt । na hi kr̥takasambandhēna punarvyavahartavyam, tasya tadānīmēva
vinaṣṭatvāt; anyasya ca punarutpannatvāt ityanityē śabdē kr̥takō'pi sambandhō
nōpapadyatē । sa1mādhitsuḥ pr̥cchati---<q>tataḥ kimiti</q> । ākṣēptāha---<q>laukika-
vyavahārōcchēda iti</q> । punarapi samādhātāha---<q>punastataḥ kimiti</q> ।
ākṣēptāha---<q>anityatvapratijñā nōpapadyatē; laukikavyavahāravirōdhā2t
balāt nityatā prāpnōti</q> । samādhātaikadēśyāha---<q>laukikavyavahāravirōdhāda-
nityatā3 mā bhūt; nityatāpattēḥ kimāyātam ?</q>  ākṣēptā nirā4karōti---
<q>idamāyātam</q> । nanu laukikavyavahārānupapattirēvāyā5tēti । samādhātāha---
<q>satyamēvam</q> । nityatāpadyētaiva, <q>yadi pratyastamitaṁ samayēna</q> । bhāvē niṣṭhā ।
samayō lōkavyavahārahēturastītyarthaḥ । kiṁviṣayaḥ punaḥ samayō vyavahārahētuḥ ? na
tāvacchabdaviṣayaḥ, tasya bhaṅgurasya samayavyavahārānuvr̥ttyayōgāt; tatrāha---
<q>na hyaviṣayaḥ samayasyāsti; sarvānupapattyārtiharō'yaṁ samaya iti</q> ।
asyārthaḥ---yō'yaṁ pratyuccāraṇaṁ bhinnēṣvapi varṇēṣu bhēdāgrahanibandhanō'bhēdabhramaḥ,
tadviṣayaḥ samayaḥ । na ca vyavahāravisaṁvādaḥ, abhiprāyāvisaṁvādāt;
pramāṇāntarēṇa hyartha pratītya tatpratipādanābhiprāyēṇa puruṣā bhrāntyārūḍhaikatvān
<note>1. Added. taṁ. ga.</note>
<note>2. dhāttu balāt. ga. Omitted. balāt. ka.</note>
<note>3. -tāmātram, nityatōpapattēḥ ga.</note>
<note>4. āha. ga.</note>
<note>5. āpatati. ga.</note>
﻿<pb n="261"/>
śabdān samayakaraṇakālabhāvitābhimānēna prayuñjatē, pratipattāpi tēnaivā-
bhimānēna tadabhiprāyāntarbhāvamukhēnārthaṁ pratipadyata ityabhiprāyāvyabhicārēṇārtha-
siddhiḥ ; tataśca vyavahāra iti । vaidikastu vyavahāraḥ śabdaikanibandhana
iti na samayastatra hētuḥ ; tadāha---<q>tasmācchabdapramāṇakānāṁ na vyavahāra-
darśanamātrēṇa prāmāṇyaṁ sidhyati । tasmānnityatvē yatnaḥ kartavyō'bhidhānasya</q> ।
<q>sa cāyamārabdhaḥ</q> । nanu ca kṣaṇikatvē'pi śabdasya puruṣānapēkṣamēvārthēṣu
prāmāṇyaṁ kimiti na bhavati ? yathā anityānāmapi cakṣurādīnāṁ svataḥ-
prāmāṇyamityatrāha---<q>vr̥ddhavyavahārapūrvakatvāt sambandhajñānasya sambandhajñāna-
pūrvakatvāccārthāvagatēḥ</q> । kṣaṇikatvē cakṣurādīnāmiva na prāmāṇyasiddhiḥ ।
sambandhajñānasāpēkṣataiva kuta ityatrāha---prathamaśravaṇē'rthānavagamāt । <q><quote>“karmaikē
tatra darśanāt”</quote> iti kr̥takatvaṁ śabdasyōcyatē ; kimidaṁ kr̥takatvam ?</q>
ayamāśayaḥ---yadi sarvaśabdānadhikr̥tya kr̥takatvaṁ kr̥trimatvamucyatē, tadā
prayatnānantaradarśanāditi bhāgāsiddhō hētuḥ, samudraghōṣādiṣvabhāvāt ; pakṣaśca
pramāṇāntaraviruddhaḥ । athābhidhānātmakānēva pakṣīkr̥tya prayatnajatvaṁ sādhyatē ;
tadānabhidhāyakānāṁ kr̥takatā na sādhitā syāditi bhāvaḥ । uttaram---
﻿<pb n="262"/>
<q>puruṣaprayatnēnōtpattiḥ</q> । kr̥takatvamucyatē । abhidhānātmakānāmēva prayatnēnōtpattiḥ
sādhyata ityāśayaḥ । āśayamabuddhvā cōdayati---<q>nanvaprayatnapūrvikāpi
śabdasyōtpattirdr̥ṣṭā yathā cha1lacchalādēḥ । nāyaṁ dōṣaḥ, abhidhānā-
dhikārāt</q> । abhidhānasyaiva hi prāmāṇyaṁ pratijñātam ; tēna
tasyaivāpauruṣēyasambandhapratipādanāyēdamucyatē । <q>na cēdamabhidhānamaprayatnapūrvakaṁ
dr̥śyatē ; ataḥ kriyānantarōpalabdhēḥ tayaivōtpadyata iti manyāmahē</q> ।
ākṣipati---<q>kathaṁ tarhi mūlōdakādiṣu ?</q> mūlōdakādīni prayatnānantarōpa-
labdhānyapi na prayatnajanyāni । atra samādhiḥ---<q>anyatō'stitvāvagatēḥ</q> ।
pramāṇāntarēṇa mūlōdakādīni prayat‍nātprāgavagatasattvānīti na tēṣāṁ prayatnō
janayitā ; <q>śabdē punaḥ prayatnānantaraivōpalabdhiḥ । tasmānna vidyamānasya
prayatnō'bhivyañjaka iti śakyatē vak‍tum</q> । nanu śabdasyāpi prayat‍nāt
pūrvamastitvē idamasti pramāṇam । <q>kimidamasti ? sapratyabhijñaṁ pratyakṣam</q> ।
pratyabhijñānēna śabdasyaikatāṁ gr̥hṇa/?/tā siddhē prāk sattvē pūrvōttarayōḥ
prayatnayōruttaraḥ prayat‍nō'nutpādaka iti sidhyati ; siddhē caivaṁ pūrvō'pyabhi-
<note>1. jalādēḥ. ga.</note>
﻿<pb n="263"/>
vyañjaka iti siddhamuttaraprayat‍navat ; na hi sa ēva tasyōtpādakō'bhi-
vyañjakaśca1 । samarthayitāha---<q>kathamatra pratyabhijñānam, anyatvānavagamāt ?</q>
asyārthaḥ---anyatvāvagamapūrvakaṁ hi yatrābhēdajñānam, tatra pratyabhijñā
bhavati ; anyatvānavagamē tu bhēdāgrahaṇanibandhana ēvaikāvasāyabhramaḥ ।
ākṣēpaka āha---<q>anityatvavādinō vā kimanyatvēnāvagatirasti ?</q>
asyārthaḥ---bhēdāgrahaṇanibandhanā tatraikatāvabōdhabhrāntiraṅgīkriyatē, yatrānyatva-
mavagamyatē ; na cātrānityatvavādinō'pi a2nyatvapratītirasti । samarthaka
āha---kimiti nāstyanyatvēnāvagatiḥ pradhvastōtpannayōḥ ? pradhvastasyōtpannasya
ca vyaktamanyatvam । ākṣēpaka āha---<q>viśēṣāgrahaṇāt</q> । anyatvaṁ
nāvagamyata iti । samarthaka āha---<q>kiṁ viśēṣāgrahanibandhanaiva
pratyabhijñā ?</q> yadi viśēṣāgrahanibandhanaiva pratyabhijñā, jvālādiṣvapi tathā
syāditi manyatē । ākṣēpaka āha---<q>kiṁ vā manyatē bhavān ?</q>
ēvamēvētyarthaḥ । samarthaka āha---<q>karmaṇyapi pratyabhijñā prāpnōti</q> ।
tatrāpi viśēṣāgrahaṇāditi bhāvaḥ । ākṣēpaka āha---<q>svarūpagrahaṇē
satīdamucyatē</q> । viśēṣāgrahaṇanibandhanā pratyabhijñēti yadidamucyatē,
tatsvarūpagraṇē sati । <q>ānumānikaṁ ca karma</q> । tēna tatra svarūpagrahaṇaṁ nāstīti
viśēṣāgrahaṇē'pi na pratyabhijñā । śabdānāṁ tu svarūpagrahaṇamastīti yuktā tatra
<note>1. Added. yujyatē. ga.</note>
<note>2. anyataḥ pratītiḥ. ga.</note>
﻿<pb n="264"/>
pratyabhijñā । samarthaka āha---<q>kā vārtā jvālādiṣu ?</q> jvālādīnāṁ tu
svarūpaṁ pratyakṣēṇa gr̥hyatē ; bhēdaśca nāvagamyatē ; tēna tatrāpi tarhi bhavataḥ
pratyabhijñābhiprētā ? samarthaka ēvākṣēpakasyāśayamāśaṅkatē---<q>nityatvē jvālā-
dīnāmanumānavirōdha iti cēt</q> । jvālādīnāṁ nityatvē sthiratvē'ṅgīkriya-
māṇē'numānavirōdhaḥ ; jvā1lāyāṁ prabhāmaṇḍalavitatyā tējō'vayavānāṁ viśaraṇa-
mavagamyatē ; viśīrṇāvayavaścāvayavī vinaṣṭaḥ ; punarupalabdhiśca jvālāntara-
syōtpannatvādityanumānēna jvālādīnāmanyatvamava2sīyata ityanumānavirōdhāt
bhēdāgrahaṇanibandhana ēvaikāvagamabhramaḥ, na pratyabhijñēti cēt । saṁprati dūṣayati---
<q>tulyamabhidhānē'pi, asthānādēḥ</q> । asthānādihētubhiratrāpyanumānavirōdha iti
tulyam ; ataḥ kathamatrāpi pratyabhijñā ? upasaṁharati---tasmādviśēṣāgrahaṇē'pi
pratyakṣataḥ, anumānatō'nyatā ; anyatvē ca sati prayatnātprāgastitvāsiddhēḥ
siddhā prayatnānantarōpalabdhēḥ prayatnēnōtpattiḥ । <q>nanu ca prayatnōtpannānāmapi
kālāntarāvasthāyitayā naiva vyavahārānupapattiḥ</q> । ghaṭādīnāṁ kārakāṇām ।
jñāpakasyāpyutpannasya cakṣurādēḥ svābhāvikaṁ puruṣaprayatnānapēkṣaṁ rūpagrahaṇasāmarthyaṁ
naiva vihanyatē ; tathā śabdasyāpi prayatnōtpannasya puruṣānapēkṣamēva jñāpakatva-
mastviti । satyamētaddhaṭādiṣu ; śabdē tvētannāsti ; kutaḥ ? <q>asthānāt</q> ।
utpannamātravinaṣṭatvādityarthaḥ । punarapi cōdayati---nanu cakṣuṣō'sthānatvē'-
pyu/?/nmīlitatatkṣaṇanimīlita3sya rūpagrahaṇaśaktirnaiva vihanyatē, tadvacchabdē'pīti
<note>1. Omitted. jvalāyām. ga.</note>
<note>2. avagamyatē. ga.</note>
<note>3. Omitted. kṣaṇa---tasmāt. ga.</note>
﻿<pb n="265"/>
cēt । uttaram---<q>pratyuktaṁ prathamaśravaṇānavagatēriti</q> । sambandhagrahaṇasāpēkṣasya
pratyāyakatvam ; na ca tatkṣaṇikasya bhavatītyarthaḥ । <q>tasmāt <quote>‘asthānāt’</quote>
ityayaṁ hēturautpattikatvavighātī sambandhasya । yadi kālāntarāvasthāyitā
syāt, syādapi vyavahārācchabdādarthāvagatiḥ ; asthāyitvē punaḥ samaya
ēva śaraṇaṁ bhavitumarhatītyuktam---asthānāditi</q> ।।</p>
<p><q>laukikamapyabhidhānamamumēva nyāyamanuvartatē । kātra nyāyānuvr̥ttiḥ ?</q>
﻿<pb n="266"/>
<q>mukhyārthatā karōtēḥ---śabdaṁ kuru, śabdaṁ mā kārṣīḥ, śabdakāryayaṁ māṇavaka
iti</q> । abhūtaprādu1rbhāvanaṁ karōtyarthaḥ ; sa mukhyō bhavatyanityapakṣē । vidhiniṣēdha-
siddhārthatvēnōdāharaṇatrayam ।।</p>
<p><q>nānādēśēṣu ca yugapacchabdamupalabhāmahē ; tadēkasya nityasyā-
nupapannamiti</q> । bhāṣyamanubhāṣitam । ākṣipati---<q>kēyamanupapattiḥ ?</q> uttaram---
<q>iyamanupapattiḥ</q>---yugapadēkasya dēvadattādēranēkatrōpalabdhirna dr̥ṣṭā ; kramēṇa
tu2 dr̥śyata ēva । yadyēvaṁ tataḥ kim ? uttaram---tatō'nyatvam ; ēkasmāt
vyāvr̥ttā yugapadanēkatrōpalabdhiranyatvaṁ sādhayati । <q>nanu ca sādhita-
manyatvam</q> । ataḥ punaruktamiti yāvat । uttaram---<q>satyaṁ sādhitam</q> ;
<note>1. prādurbhavanam. ga.</note>
<note>2. Omitted. tu. ga.</note>
﻿<pb n="267"/>
<q>hētupracayastu pradarśyatē</q> । pūrvaṁ hētvantarēṇānyatvamuktam ; saṁprati
hētvantara1mucyatē । <q>kō lābhaḥ ?</q> hētupracaya2darśanē sādhyasyābhēdānna kaścillābha
ityarthaḥ । uttaram---<q>na khalu kaściditi</q> । sādhyābhēdāt । cōdayati---
<q>na cētkaścit, hētupracayēna kim ?</q> uttaram---<q>satyaṁ yathā bhavānāha ; kintva-
yamēvā3rthō rāddhāntamākṣipati</q> । anirākr̥tō'yamarthaḥ siddhāntamākṣipatīti
kasyacidbhrāntiḥ syāt । <q>ta4smāt tadbhramapratiṣēdhārthō'yamārambhaḥ</q> । tadidaṁ
vivr̥ṇōti---<q>na hyanupanyastasya bhrāntatā śakyatē vak‍tum ; apradarśitē
ca bhrāntatvē'punaruktō'yaṁ5 bhavati kasyacinmandadhiyaḥ<q> । nanu mandadhiya
ēvāyaṁ bhramō na tīkṣṇadhiyaḥ ; tataḥ kimityanēnōktēnētyatrāha---<q>sarvārthaṁ
cēdaṁ śāstraṁ <quote>“mandaviṣēṇāpi”</quote> iti darśitaṁ bhāṣyakārēṇa । <quote>“asati
viśēṣē nityasya nānēkatvam”</quote> iti</q> । bhāṣyamanubhāṣitam । ākṣipati---
<q>kimidamasati viśēṣē nityasya nānēkatvamiti ? <quote>‘asati viśēṣē nānātvaṁ
nāsti’</quote> iti śakyatē vak‍tuṁ nityasya anityasya vā ; nityagrahaṇaṁ na
vidmaḥ</q> । sāmānyēnāpi śakyatē vak‍tuṁ nityagrahaṇamaphalamiti । <q>yadyanityasyā</q>-
<note>1. muktamucyatē. ga.</note>
<note>2. pradarśanēna sādhyasya na kaścit. ga.</note>
<note>3. Omitted. ēva. ga.</note>
<note>4. Omitted. tasmāt. ga.</note>
<note>5. yō bhaviṣyati. ga.</note>
﻿<pb n="268"/>
<q>satyapi viśēṣē nānātvaṁ syāt</q> । yuktaṁ nityasyēti viśēṣaṇam ; na
tvētadasti । <q>tasmādvarṇanīyō'yaṁ granthaḥ । varṇyatē tarhi---gavādērēkasyānēkatra
yugapadupalabdhirdr̥ṣṭā nityasya sataḥ</q> । tasmāt <quote>“sattvāntarē ca yaugapadyat”</quote>
ityasya hētōranēna bhāṣyēṇānyathāsiddhirāśaṅkitā---nityatvē nānādēśēṣu
yugapadupalabdhirēkasyāpīti ; <q>tasyēdamuttaram <quote>“asati viśēṣē”</quote> iti</q> । puna-
rākṣipati---<q>kiṁ vā gavādērviśēṣō vidyatē ? tadapi hyēkamaviśiṣṭam ;
na hyanyacchāvalēyē'nyacca bāhulēyē</q> । asyārthaḥ---hētusamarthanavādinā hi
tvayaivamucyatē, yadidaṁ nityatvēnaikasyānēkatra da1rśanam tadviśēṣē sati
gavādēḥ ; na ca śabdasya viśēṣō'sti । tasmānna nityatvēnēdamanēkatra
darśanam ; kintu tatra tatrōtpannatvēnaivēti । ēvaṁ ca vadatastavāya-
mabhiprāyō lakṣyatē---gavādērviśēṣō vidyata iti । sa cāyamabhiprāyastē'nupa-
pannaḥ, gavādērapi viśēṣābhāvāt । athāyamabhiprāya2stē---asatyāśrayaviśēṣē
gōtvasyāpi viśēṣō nāsti, sati tvāśrayaviśēṣē gōtvasyāpi viśēṣa iti ;
ayamapi tavābhiprāyō'yukta ēva ; yata: <q>tatrāpyāśrayasyaivānyatvam ;
kimāyātamāśrayiṇaḥ ?</q> na hyāśrayabhēdēnāśrayī bhidyatē, anyatvāttayōḥ ।
<q>tasmānnityasyāpyēkasyānēkatra yugapadupalabdhirdr̥ṣṭā</q> । atō nityatvē-
nāpyēkasyānēkatrōpalabdhisiddhērnānyatvē yugapaddarśanaṁ hētuḥ । <q>athēdaṁ matam</q>---
<note>1. darśanaṁ cēdviśēṣē. ga.</note>
<note>2. Omitted. tē. ga.</note>
﻿<pb n="269"/>
<q>naiva gavādēryuga1paddarśanamanēkatra ; bhēdā ēva hi tatrānēkadēśatayā
gr̥hyantē, na gōtvamiti</q> । anēna samarthanavādinō'bhiprāyāntaramāśaṅkatē
pūrvapakṣākṣēpavādī । a2rthastu---athēdaṁ tava samarthanaṁ samarthanavādinō matam---
yēyamanyathāsiddhirāśaṅkitā, sā asiddhatvēnaiva3 parihriyatē ; asati viśēṣē
gōtvādēranēkatvaṁ nāsti । gō4tvādērviśēṣō nāsti । viśēṣābhāvē ca nānēkatvam ।
yadi cānēkatra yugapadupalabhyatē, tadā niyatamanēkatvaṁ syāt ; tacca
nāsti । tasmādanēka5trōpalabdhirēva gōtvasya nāsti । bhēdā ēvānēkatrōpa-
labhyantē, na gōtvam । atō nityatvēnāpyēkasyānēkatrōpalabdhirbhavatīti na
kvacitsiddhamiti । saṁprati dūṣayati---<q>kathaṁ tarhi sarvēṣu gaurgauriti buddhiḥ ?</q>
asyārthaḥ---gōtvamanēkāsu vyaktiṣu pratīyamānamanēkapradēśamēva pratīyatē ;
athānēkāsu vyaktiṣu gōtvaṁ na pratīyatē , kathaṁ tarhi sarvēṣu piṇḍēṣu6
gaurgauriti buddhiḥ ? viśēṣasamavāyaparikalpananibandhanā hi viśiṣṭabuddhiḥ ।
samarthanavādyāha । yata ēva gaurgauriti buddhiḥ <q>ata ēvānēkadēśatvaṁ
gōtvasya nāsti</q> । anyathā hi yadi vyaktirgōtvasya dēśatvēna pratīyatē,
<q><quote>‘i7ha gōtvam’</quote>, <quote>‘iha gōtvam’</quote> iti syāt</q> । na caivamasti । tasmānna dēśatayā
vyaktiḥ pratīyatē । <q>kathaṁ tarhi <quote>“ihapratyayātsamavāyaḥ”</quote> ?</q> yō'yam <quote>“iha
pratyayātsamavāyaḥ”</quote> iti padārthavidāmudgāraḥ, sa kathamityā8kṣēpaḥ । uttaram---
<note>1. Omitted. yugapat. ga.</note>
<note>2. arthatastu. ga.</note>
<note>3. Added. ca. ga.</note>
<note>4. gōtvādēraviśēṣaḥ. ga.</note>
<note>5. anēkatva-. ka.</note>
<note>6. viruddhēṣu. ga.</note>
<note>7. Omitted. one iha gōtvam. ga.</note>
<note>8. ityarthaḥ । ēka- ga.</note>
﻿<pb n="270"/>
<q>ēkadravyapadārthābhi1prāyaṁ tat, na vyaktyabhiprāyam</q> । asyārthaḥ---
ēkadravyaścāsau padārthaścēti ; ēkadravyapadārthaśabdēna karmapadārtha ucyatē ;
karmapadārtha ēvaikadravyaḥ ēkadravyamāśrayabhūtaṁ tasyaiva, na dravyapadārthasya
guṇapadārthasya vā ; dravyapadārthō hyadravyā2śritō bhavati paramāṇvākāśādiḥ ।
anēkadravyāśritō'pi bhavati ghaṭādiḥ । gu3ṇapadārthastvanēkadravyāśritaḥ ।
yathā saṁyōgaviyōgadvitvādisaṁkhyātmakō'nēkadravyāśritaḥ, rūpādirēkadravyāśritaḥ ;
karmapadārthastvēkasminnēva dravyē vartatē । tadāha bhagavān kāśyapaḥ---
<quote>“ēkadravyamaguṇaṁ saṁyōgavibhāgēṣvanapēkṣaṁ kāraṇaṁ karmalakṣaṇam”</quote> iti । tēnaika-
padārthābhiprāyēṇēdamucyatē <quote>“ihapratyayātsamavāyaḥ”</quote> iti, na vyaktyabhiprāyēṇa । na
vyaktāvapi ihapratyayō jātyapēkṣayēti kā punaratra yuktiḥ ? iyamucyatē---
karmapadārthā hyanumēyaḥ, tēna tadagrahē dravyaṁ gr̥hītaṁ sat punastadanumāna-
samayē śakyamihapratyayēnālambitum ; jātistu na bhinnapramāṇagrāhyā ;
dharmī ca gr̥hyamāṇō'vaśyaṁ yēna kēnaciddharmēṇāliṅgitō grahītavyaḥ ; sarvā
hi pratītiḥ <quote>‘ēvam’</quote> iti bhavati ; ēvaṁśabdaḥ prakārārthaḥ ; prakāraśca dharmaḥ ;
tatra jātiḥ dharmipratītāvanupraviṣṭēti na tadapēkṣayā dharmī ihapratyayavimarśamarhatīti ।
atō dharmadharmitayaiva jātivyaktyōḥ pratītiḥ, nādhārādhēyatayā । tasmādanyathā-
sidhyabhāvāddhēturanyatvē yugapaddarśanam । <quote>“asati viśēṣē”</quote> iti ca yuktaṁ bhāṣya-
manyathāsiddhiparihārārtham । <q>nanu cānitya4syāpyasati viśēṣē naivānyatvam ;</q>
ataḥ kimarthaṁ nityasyēti kr̥tam ? bāḍhamatiśayēnāsatyapi viśēṣē'nēkatvam-
<note>1. abhiprāya hi tat. ga.</note>
<note>2. dravyānanvitaḥ. ga.</note>
<note>3. Omitted. guṇa---kāśyapaḥ. ga.</note>
<note>4. anityatvē'pi. ka.</note>
﻿<pb n="271"/>
nityasyāsti yathā jvālādiṣu ; taccānēkatvaṁ jvālādīnāmaviruddham, kāryatvāt ;
kāryaṁ hi tatra tatra kriyamāṇaṁ yuktamanēkam ; tadāha---<q>kāryatvāccāvirōdha
iti । nityasya tvakāryatvādanēkatvavirōdha iti yuktō hētuḥ</q> । <quote>“sattvāntarē
ca yaugapadyāt”</quote> iti ।</p>
<p><q>prakr̥tivikārabhāvaṁ ca śabdajñāḥ smaranti ; na cāyaṁ
nityasyōpapadyatē ; tasmātsmr̥tirapi pūrvōktahētvanuguṇaiva । sādr̥śyama-
pyanuguṇamupalabhāmaha ityupapannaṁ kāryatvam</q> ।।</p>
<p>nanu ca niravayavasya śabdasya kathaṁ mahatvam ? sāvayavasya mahatvam ;
﻿<pb n="272"/>
kāraṇabahutvāt kāraṇaviśēṣa1pracayācca bhavatīti । atrōpasaṁharannāha---<q>tasmānupa-
lakṣyamāṇāvayavasyāpyavayavavr̥ddhiranumīyatē ; jvālaivātra nidarśanam</q> ।।</p>
<p><q>samaṁ tu tatra darśanam । kimidaṁ samaṁ darśanam ? idaṁ tat samaṁ</q>
<note>1. kāraṇapracayaviśēṣācca. ga.</note>
﻿<pb n="273"/>
<q>darśanam---kāryē cākāryē ca tulyō hēturiti । kathaṁ tulyatā ? sāṁnyā-
sikatayā । kimatra saṁnyastam ? i1damatra saṁnyastam---yadi sapratya-
bhijñapratyakṣagrāhyatāṁ vakṣyāma iti</q> । yadi sapratyabhijñapratyakṣagrāhyatā śabdasya
syāt, tadā prayatnānantaradarśanaṁ prayatnasyābhivyañjakatayā bhaviṣyati ; atha
sapratyabhijñapratyakṣagrāhyatā śabdasya na syāt, tadā prayatnaḥ śabdasya kāraka
ēvēti । <q>nanu uktaṁ tat</q> । sapratyabhijñaṁ pratyakṣam । <q>parihr̥taṁ ca---jvālādi-
ṣvivānumānē pratyarthini na śakyata ēkatāṁ vak‍tumiti । satyaṁm ; yadi
bhēdāgrahaṇanibandhanaiva pratyabhijñōcyēta ; tad‍grahaṇanibandhanā sēti pratipāda-
yiṣyatē</q> । asyārthaḥ---yadi bhēdāgrahaṇamātraṁ pratyabhijñā syāt, tadā
prayatnānantaradarśanamasattvēnaiva syāt ; tadgrahaṇanibandhanāyāṁ tu pratyabhijñāyāṁ
tadvaśēnānupalabhyamānamapyāvaraṇādi śakyaṁ kalpayitumiti । <q>tasmādupapannam
<quote>“samaṁ tu tatra darśanam”</quote> iti</q> ।।</p>
<note>1. Omitted. idamatra saṁnyastam. ga.</note>
﻿<pb n="274"/>
<p><q><quote>“sataḥ paramadarśanaṁ viṣa1yānāgamāt”</quote> iti tadvadanaikāntikamadarśana-
mapītyuktam । na2nvētannōpadyatē</q> । satō'darśanam । <q>nityasyādarśanē kō
hētuḥ ? yadi paraṁ viṣayānāgamaḥ</q> । sō'pi cānupapanna iti bhāvaḥ । samartha-
yatē-<q>astu3 tarhi</q> । ākṣipati---<q>sa ēvātra durbhaṇaḥ</q> । kimiti durbhaṇaḥ ?
hētumāha---<q>nityapakṣē hyabhivyaṅgyatvaṁ śabdasya ; ēkaśca śabda ēka-
viṣayaśca, ākāśaviṣayatvāt ; grāhakaṁ cāsyākāśamēva । kēyaṁ viṣayānā-
gatiḥ ?</q> yadi hi nānā śabdā bhavēyuḥ, tadā ya ēva viṣayaprāptaḥ sa ēvōpa-
labhyēta ; nānyaḥ । tathā yadi nānā dēśāḥ, tadā dēśāntarē nōpalabhyēta ;
grāhakaṁ cākāśamēva ; atō nāprāptatā śabdasyētyupalambhaḥ syāt । <q>tasmāt
dhvastasyaivānupalabdhirnyāyyā । kēna vōktam---na nyāyyēti ? tad‍grahaṇē tu
sati sarvasyaivāsyānyāyyatā nyāyyā ; ata ēvōktam---<quote>“yadi śakṣyāmaḥ”</quote></q>
<note>1. Omitted. viṣayānāgamāt. ga.</note>
<note>2. nanvēvaṁ nōpa- ga.</note>
<note>3. asti. ga.</note>
﻿<pb n="275"/>
<q>iti । nanu tad‍grahaṇē'pi nātra āvaraṇādikalpanā ātmānaṁ labhatē ।
kimiti ? pūrvaklr̥ptavirōdhāt । kiṁ klr̥ptam ? ākāśamindriyam ;
taccaikam</q> ; ataḥ saṁyōgavibhāgayōrabhivyañjakatvē sati sarvaśabdānāṁ sarvaiśca
grahaṇaṁ prāpnōti ; sarvē hi śabdāḥ samānadēśāḥ ; tatraikābhivyaktau sarvābhivyaktiḥ
syāt ghaṭādivat ; ākāśasthaḥ śabdō'bhivyajyatē ; ēkaścāyamākāśaḥ ;
ākāśaścēndriyamiti sarvēndriyasthābhivyaktēḥ sarvairupalabdhiḥ syāt । atra
cōdayati---<q>yuktaṁ tāvat sarvairgrahaṇam ; sarvaśabdānāṁ tu na yuktam , kāraṇa-
vadabhivyañjakānyatvāt</q> । yathā kāraṇānāṁ bhinnatvāt kaścicchabdaḥ kēna-
citkriyatē, tathā kaścicchabdaḥ kēnacidabhivyajyatē । <q>sarvaiścōpalabdhiḥ
kāryapakṣē'pi tulyaiva</q> । sarvēndriyavartina ēva1 śabdasyōtpattēḥ । yaścōbhayōḥ
samō dōṣō na tamēkaścōdyō bhavatīti parihr̥tamidaṁ dūṣaṇaṁ kārakābhi-
<note>1. ēkaśabdaṁsyaṁ. ga.</note>
﻿<pb n="276"/>
vyañjakayōrviśēṣābhidhānēna vinā naiva1 cōdyērannityatvavādinaḥ । saṁprati pūrvapakṣī
viśēṣamāha---<q>ayamasti viśēṣaḥ---abhivyaktirhi śabdasya, indriyasya
vā syāt ? tatra śabdābhivyaktau tāvadēkaviṣayatvāt sarvaśabdānāṁ
ghaṭādīnāmivaikaviṣayāṇāṁ nābhivyaktiḥ kramēṇa śakyatē vak‍tum ,
adr̥ṣṭatvāt prasiddhānāmabhivyañjakānāṁ pradīpā2dīnām</q> । tē hi sarvānēva
samānadēśānabhivyañjayanti, na punarēkaikam । kāraṇānāṁ tu kāryadaśanā3t
śaktyanumānam । tatra yadēva kāryaṁ dr̥śyatē, tadēva kriyata iti yuktam ।
<q>nanvabhivyañjakānāmapyabhivyaktidarśanādēvānumānaṁ yuktaṁ śaktēḥ</q> । yathā kārya-
viśēṣadarśanāt kāraṇānāṁ viśiṣṭaviṣayaśaktyanumānam, tathā4bhivyañjakānāmapi
viśiṣṭaśabdābhivyaktidarśanāt bhavatyēva viśiṣṭaśaktyanumānam । pūrvapakṣī
brūtē---<q>na kāryapakṣē pratipakṣatayā saṁbhavati</q> । sati kāryatayā viśiṣṭaśabdōpa-
labdhāvupapannāyāṁ na śakyatē bhinnavyañjakatvē'pi viśiṣṭaviṣayaśaktyanumānam ।
<note>1. caiva cōdyamanityatvavādinaḥ ga.</note>
<note>2. pradīpānām. ka.</note>
<note>3. śabdānumānam । tatra ga.</note>
<note>4. tathāhi vyañja-. ga.</note>
﻿<pb n="277"/>
<q>kō vā1 viśēṣaḥ ?</q> kāryatvābhivyaktipakṣayōrityarthaḥ । viśēṣamāha---prasiddhēṣu
kāraṇēṣu bījādiṣu darśanādviśēṣaviṣayāyāḥ śaktēḥ, prasiddhēṣu cābhivyañjakēṣu
pradīpādiṣvadarśanāt । dr̥ṣṭānuguṇaṁ cānumānaṁ nyāyyaṁ na dr̥ṣṭavirōdhi ।
<q>nanu caikaviṣayatvē virōdhaḥ</q> । asyārthaḥ---yadyēka ēva dīpādīnāṁ saṁyōga-
vibhāgānāṁ cābhivyaṅgyō viṣayaḥ syāt, tadā viśiṣṭaviṣayābhivyaktyanumānaṁ
dr̥ṣṭavirōdhi syāt । <q>viṣayāntarē tu virōdhaka2thā viruddhaiva</q> । dīpādīnāṁ hi
rūpaṁ viṣayaḥ ; saṁyōgavibhāgānāṁ tu śabda iti viṣayabhēdē sati na dr̥ṣṭa-
virōdhō'sti । ēvamabhiprāyamabuddhvā bravīti---<q>satyam ; viṣayāntarataivātra
durvacā</q> । śabdasya viṣayamākāśaṁ gr̥hītvēdamucyatē । svābhiprāyēṇāha---<q>na
durvacēti</q> । punarapyāśayamabuddhvaika3viṣayatāmāha---<q>śrōtramākāśamityabhyupagamāt ;
abhinnaṁ cākāśam ; sarvaśabdāśca śrōtraviṣayāḥ ; tasmādēkaviṣayatvam ;
viṣayaikyācca dr̥ṣṭavirōdhaḥ</q> । na hi samānaviṣayāṇāṁ rūpādīnāṁ bhēdēna
dīpādibhirabhivyaktiḥ । idānīṁ svābhiprāyaṁ vivr̥ṇvannēkagranthēnāha---<q>kimidaṁ</q>
<note>1. kō vā viśiṣṭakāryatvābhivyaktipakṣayōrityarthaḥ । viśiṣṭamaprasiddhēṣu kāraṇēṣu. ga.</note>
<note>2. virōdhaḥ tathā. ga.</note>
<note>3. ēkāṁ viṣayatām. ga.</note>
﻿<pb n="278"/>
<q>pralapyatē ? tadidamāpatitam---karṇē spr̥ṣṭaḥ kaṭiṁ cālayatīti । abhivyaktē-
rviṣayō nirūpyatē, na punaḥ śabdasya ; anyaścāyaṁ pradīpādiviṣayā-
dviṣayaḥ</q> । tēna pradīpādibhiḥ sarvamabhivyajyatē ; saṁyōgavibhāgaistu kaścidēva
śabda iti । <q>tasmāt pradīpādivirōdhācchabdē'bhivyañjakānumānavirōdhō
na śakyatē vak‍tumityuktam</q> । śabdē yadabhivyañjakānumānam, na tasya
dr̥ṣṭavirōdhaḥ śakyatē vak‍tum । <q>tasmāt tad‍grahaṇanibandhanamanumānaṁ durnivāram</q> ।
śabdē pratyabhijñayā tadgrahaṇē sati yadanumānamabhivyañjakasya niya1taśaktiviṣayam,
tadda‍urnivāram । <q>atō'darśanamidānīmanaikāntikamityu2ktam</q> । nāsattvēnaivādarśanam,
kintu anabhivyaktāvapi ghaṭata ēvēti । pūrvapakṣī brūtē---<q>nanu śrōtraviṣayēya-
mabhivyaktiḥ, na śabdaviṣayā</q> । śabdaviṣayatvē śabdasyābhivyaktasya sarvapuruṣaiḥ
śravaṇā3pattēḥ । tataḥ kimityatrāha---<q>abhivyaktaṁ hi śrōtraṁ śabdaṁ gr̥hṇātī-
tyētāvadabhivyañjakē śaktyanumānam ; na puna4ramuṁ śabdamamunnēti asaṁ-
<note>1. niyataṁ śaktiviṣayatvam. ga.</note>
<note>2. Omitted. ityuktam. ga.</note>
<note>3. anupapattēḥ. ga.</note>
<note>4. punaḥ śabdamamum amuṁ cēti. ga.</note>
﻿<pb n="279"/>
<q>sparśādabhivyañjakānām</q> । śrōtrasyābhivyaktirna kāryaviśēṣaniṣṭhā, kintu
svarūpamātrēṇaiva ; tataśca saṁskr̥taṁ śrōtraṁ sarvaśabdān śr̥ṇuyāditi । yathōktam---</p>
<lg><l><quote>“sakr̥cca saṁskr̥taṁ śrōtraṁ sarvaśabdān prakāśayēt ।</l>
<l>ghaṭāyōnmīlitaṁ cakṣuḥ paṭaṁ na hi na budhyatē ।।”</quote> iti ।।</l></lg>
<p>ayamēva bhavatāṁ mīmāṁsakānāṁ rāddhāntaḥ, yaduta śrōtrasaṁskāra iti ।
<q>sa cāyamanumānavirōdhītyuktam</q> । yadīndriyamabhivyaktaṁ tatsarvānēva viṣayān
viṣayaprāptān gr̥hṇīyāt yathōnmīlitaṁ cakṣuḥ । tatra ya1di śrōtramabhivyajyēta
saṁyōgavibhāgaiḥ tataḥ sarvaśabdōpalabdhiḥ prasajyēta ; na cāsāvasti । tasmāda-
satyāmabhivyaktau kr̥tirēva śabdasyāvaśiṣyatē iti kimatra ta2dgrahaṇaṁ kariṣyati ?
tadgraha3ṇē'pi nābhivyañjakatvakalpanā labhyata iti paramatra tadgrahaṇamēva bhramaḥ,
jvālādivat ; na punaḥ prasiddhānumānabādhanaṁ yuktam । <q>satyaṁ prasiddhānu-
mānabādhanamayuktam ; prasiddhapratyakṣabādhanamapyayuktamēva</q> । nanu ca na pratyabhijñā
pratyakṣatayā sidhyati, anindriyajatvāt ; indriyaṁ hi sannihita ēva viṣayē
jñānaṁ janayati ; pratyabhijñayā ca dēśāntarakālāntarāvasthāntaraviśiṣṭavastugrahaṇam ,
na punaḥ sannihitadēśakālatayā vartamānāvasthāyōgitayā vā ; ata indriyēṇārtha-
manubhūtavataḥ paścādidamindriyavijñānajanyaṁ vikalpamātramupapadyata ityāśaṅkyāha---
<note>1. Omitted. yadi. ga.</note>
<note>2. Omitted. tat. ga.</note>
<note>3. grahaṇē vinā. ga.</note>
﻿<pb n="280"/>
<q>sapratyabhijñaṁ ca pratyakṣamātmani sāmānyādiṣu ca sthitam</q> । yadyapyētadindriya-
mēkaṁ na lakṣayitumalam, tathāpi pūrvānubhavabhāvitabhāvanānubhāvēna janayiṣyata
iti nānupapannaṁ kiñcit । ēkagranthēnāha---ubhayōrabādhyatvē sati kasyaci-
darthasyāsiddhēḥ kāryasyābhivyaṅgyasya cāsiddhērēkasya bādhanaṁ yuktam ; tatrāpi
<q>anumānāt pratyakṣaṁ balīya iti naiyāyikāḥ</q> । tēna pratyabhijñābalēnābhi-
vyañjakavaidharmyānumānaṁ bādhyata iti । <q>nanu pratyakṣaṁ bhramabhāk</q> । ataḥ kathaṁ balīya
iti । <q>anumānē'pi bhrāntiraviśiṣṭā</q> । anu1mānē'pi bhrāntiviśēṣamāha---<q>na brūmaḥ
anumānē bhrāntirnāstīti ; kintvatra bhēdāgrahaṇāttadba‍uddhiratasminna2pi bhavati</q> ।
jvālādivaditi । saṁbhāvitabhramamitipratyakṣamēva durbalamiti manyāmahē । <q>anayaiva
prakaṭitāprakaṭitabhramakāraṇatayōktaṁ nyāyavidbhiḥ-<quote>“bhavati vai pratyakṣādapyanumānaṁ
balīyaḥ”</quote> iti</q> । idānīṁ rāddhāntacchāyayā pr̥cchati---<q>kiṁ nirjñātakāraṇaduṣṭatai-
vātrōpanyastā ?</q> nirjñātā cāsau kāraṇaduṣṭatā cēti । pūrvapakṣyāha---<q>kiṁ jātaṁ
yadyupanyastāṁ ?</q> yajjātaṁ tadāha---<q>nanu ca viparyayā/?/bhāvānnaivāstitayāpēnya</q>-
<note>1. anumānamapi bhrāntamasti. viśēṣamāha. ga.</note>
<note>2. atasminnasti. ga.</note>
﻿<pb n="281"/>
<q>situṁ śakyatē</q> । na hi sākṣāt bhēdajñānaṁ śabdē vidyatē, yēna viparyayō bhavēt ।
pūrvapakṣī pr̥cchati---<q>kiṁ viparyaya ēva mithyātvē hētuḥ</q> ? ēkagranthēnāha---
yāvatā <q>kāraṇadōṣō'pyasamīcīnahētutayōpanyasta ēva</q> । tēna viparyayābhāvē'pi
kāraṇadōṣānmithyātvaṁ bha1vati । <q>nanu ca kāraṇadōṣaḥ prayatnēnōpalabhyamāna-
tayōktaḥ</q> । pūrvapakṣyāha---<q>kō'yaṁ prayatnō nāma, yō'sāvatra nāstītyucyatē ?
ayamēvāsau prayatnaḥ---anyatra viparyayātkāraṇadōṣaṁ vijñāya tadbhāvabhāvitayaiva
<quote>‘ētatkr̥tō'yaṁ viparyayaḥ’</quote> iti tamanyatra vijānāti; jñātē ca tasmi-
nnasatyapi viparyayē <quote>‘bhrāntamidam’</quote> ityadhyavasyati । kimatraivaṁbhūtamasti</q> ?
ityēkagranthaḥ । bādhakapratyayē hi jātē mithyābhāvē'vagatē sati kiṁ-
nibandhanamidaṁ mithyātvamiti jijñāsamānaḥ kāraṇadōṣatadbhāvabhāvitayā tasyaiva
tatra kāraṇatāṁ niścinōti; niścitē ca tasmin yatrāpi bādhakapratyayō
nāsti, tatrāpi mithyātvahētukāraṇadōṣajñānēna mithyātvamadhyavasyati; tadēvaṁvidhaṁ
kimatrāsti ? yāvatā nāstyēva, bādhakasya kadācidapyadarśanāditi । pūrvapakṣyāha
---bāḍhamatiśayēnāsti bhēdāgrahaṇam; <q>bhēdāgrahaṇanibandhana ēva śuktikādiṣu
rajatabhramaḥ; ēvamatrāpi bhēdāgrahaṇanibandhana ēva jvālādiṣviva ta2dbhramaḥ</q> ।
śuktikārajatādiṣu sākṣādbādhakōdayē sati bhēdāgrahaṇasya mithyātvahētubhāvē'vagatē
<note>1. bhaviṣyati. ga.</note>
<note>2. tad‍grahaḥ. ka.</note>
﻿<pb n="282"/>
śabdē bādhakābhāvē'pi bhēdāgrahaṇanibandhanastadga‍hō bhaviṣyatīti । <q>tasmāt suṣṭhūktaṁ
śabda ēva ta1d‍grahaṇaṁ bhrāntiriti</q> । pūrvapakṣyēvāha---<q>yasya tāvadviparītākāramarthē
jñānamutpadyatē kadācit, tasya yuktaṁ vak‍tum <quote>‘viparyayābhāvānnāyaṁ bhramaḥ’</quote>
iti</q> । viparītakhyātipakṣē gr̥hītamēva nāstīti khyāpanīyam; tatra viparītākāra-
paricchinnē vastunyanumānaṁ na kramata iti pratyakṣāntarēṇa yadi mithyātvaṁ syāt,
syādapi । <q>yasya punaragrahaṇanibandhana ēva vipa2ryayaḥ, tasya punaḥ kā śakti-
rvak‍tumanumānavirōdhē sati jvālādivaiṣamyam</q> ? na hi tasya matē gr̥hītasya
mithyātvaṁ khyāpyatē, kiṁ tvagr̥hītabhēdō gr̥hyatē ityavirōdhēnānumānamutpadyata
ēva yathā jvālādiṣviti । <q>nanu cāgrahaṇamapi punargrahaṇādavasīyatē ।
na cātra kasyāṁcidavasthāyāṁ bhēdasya grahaṇamasti saugandhikasphaṭika-
yōriva</q> । uparāgōpadhānēna sphaṭikaḥ padmarāgaviśēṣātsaugandhikādbhēdēna na gr̥hyatē,
uparāgāpagamē tu gr̥hyatē; tathēha nāsti; tasmātkathaṁ bhēdāgrahaṇamētaditi
kalpyatē ? pūrvapakṣyāha---<q>jvālādiṣu katham</q> ? tatrāpi bhēdagrahaḥ pratyakṣēṇa
nāstītyarthaḥ । <q>anumānādbhēdāvagatiriti cēt</q>, tulyamatrānumānamityuktam ।
upasaṁharati---<q>tasmācchabdaviṣayaṁ sapratyabhijñaṁ pratyakṣamāśāpāśanibandhanaṁ mīmāṁ</q>-
<note>1. Omitted. tad‍grahaṇa. ka.</note>
<note>2. mithyātvam. ka.</note>
﻿<pb n="283"/>
<q>sakānāmiti । yadapyuktamanyaiḥ---tulyē'pi saṁskāryē saṁskārabhēdāt
kāryānyatvamupalabhyata iti yathā maṇḍūkavasayāktākṣā vaṁśānuragāniva
paśyantīti</q> । anēnēdamuktama---yadyapyēkamēva śrōtraṁ saṁskāryam, tathāpi
saṁskārabhēdāt kadācitkiñcidēva śabdaṁ viṣayaprāptaṁ grahīṣyati; yathaikamēva
cakṣurmaṇḍūkavasāñjanalakṣaṇasaṁskārabhēdāt kiñcidēva rūpaṁ gr̥hṇātīti ।
dūṣayati---<q>tadapyāśāpāśavijr̥mbhitam; saṁskārō hi nāma sa bhavati,
yaḥ svakāryē śaktimupajanayati; na caitadindriyasya kāryam, yadidama1yathārtha-
grahaṇam; agrahaṇamēva taditi pratipāditam</q> । na maṇḍūkavasāñjanaṁ
nētrasaṁskāraḥ, kintu śaktipratibandhakamēva; ata ēva vaṁśākārasyāpratītiḥ,
uragākārasya smaraṇamiti smr̥tipramōṣē darśitam । <q>tasmādabhēdē'pi saṁskāryasya
saṁskārānyatvēna kāryānyatvaṁ kvacidapi jñāpakē na vidyatē ityanyat
kiñci2dudāharaṇamupadarśanīyam</q> । na ca tacchakyatē । <q>yacca khaṅgadarpaṇādi-
ṣvanyathābhivyajyatē mukhamiti, kimuktaṁ bhavati</q> ? abhivyañjakabhēdāt
kiṁ bhēdēna pratīyatē yathā darpaṇē'bhivyañjakē'nyadrūpaṁ mukhasya dr̥śyatē, khaṅgē
cānyaditi ? dūṣayati---<q>grāhyē'yamuparāgō dr̥ṣṭaḥ</q> । asyārthaḥ---tatrāpi
na vyañjakabhēdēna grahaṇam, kintvēkamēva mukhaṁ gr̥hyatē; grāhyaṁ tvabhivyañjaka-
<note>1. anyathārtha. ga.</note>
<note>2. -dudāharaṇīyam. ka, ga.</note>
﻿<pb n="284"/>
bhūtadarpaṇādyanuraktamiti tadvaśēnānyadiva bhāti । yuktaścāyamuparāgaḥ, abhi-
vyañjakasyāpi viṣayatvāt; <q>iha punaḥ śrōtramagrāhyam</q>, yēna tadanurāgēṇa pratītiḥ
syāt; saṁyōgavibhāgāvapyagrāhyau; tēna tadvaśēnāpi bhēdapratītirnāsti ।
<q>tasmādidamapyāśāpāśavijr̥mbhitamēva</q> । tasmācchabdō nitya iti śraddhayaiva
pramāṇaśūnyatayā pratipattavyam । kasmācchraddhayaiva pratipattavyamityāśaṅkyāha---
<q>śabdātmakatvādvēdasya vēdanindā mā bhūditi</q> । śabdē'nityē śabdātmakō
vēdō'pyanitya ityaṅgīkaraṇīyam । anityatvanindāyāṁ dōṣamāha---<q>paṭhitaṁ ca
dharmaśāstrakāraiḥ---<quote>“sa sādhubhirbahiṣkāryō nāstikō vēdanindakaḥ”</quote>
iti</q> । yata ēva nityatā śabdasya vak‍tuṁ na śakyatē, tasmādanidaṁprathama-
taivātra vēdavyavahārē śaraṇam; aparibhāvitatattvairaparān vyavaharatō dr̥ṣṭvā । vēdasya
vyavahāraḥ pravartyatē; tairapyaparavyahāradarśanāt tairapyēvamiti ayaṁ prathama iti
nāsti, anāditvāt saṁsārasya । na punaḥ śabdanityatāpūrvakaṁ vēdasya
prāmāṇyē'napēkṣatvaṁ śakyatē yuktitō vak‍tum । yadi punarandhaparamparātulya-
tvādanidaṁprathamatayā lōkō na vyavaharati, tarhi lōkaḥ kalpyatāṁ vā
rāgādivinirmuktamāśayadōṣarahitaṁ yathādr̥ṣṭārthavādinaṁ rāgādivinirmuktatvē'pyupa-
dēśasiddhayē karuṇāviṣṭacētasaṁ rāgādivirahē'pi karuṇayā rāgādivyatiriktayā
parahitabuddha‍yā svārthanirapēkṣayāviṣṭacittatvāt parēbhya upadēśasya dātāramaprati-
hatajñānaṁ bhagavantaṁ kañcana munivaraṁ dharmātiśayasaṁpannaṁ dharmabalēnaivāpratihata-
﻿<pb n="285"/>
jñānam । yathāhuḥ---<quote>“ārṣaṁ siddhadarśanaṁ ca dharmēbhyaḥ”</quote> iti । yāvaddha‍yēvaṁvidhaḥ
puruṣō lōkairna kalpitaḥ, tāvattadvacanabhūtādvēdādarthaniścayapūrvakō vyavahārō
lōkasya na sidhyati । kalpyatāmiti ṇyantād‍‍dvitīyō ṇic; lōkaḥ kalpayaṁ-
stvayā vēdavyavahārasamarthanavādinā prayujyatāmiti । atha vēdārthasya sakala-
pramāṇāviṣayatvāttadvidhaṁ puruṣaṁ lōkaḥ kalpayituṁ na śaknōti, tadā---<q>āśrīyatāṁ
vā suragurōrdarśanam</q> । saṁvyavahāramēvēdamadr̥ṣṭaprayōjanarahitaṁ vēdatrayābhihitamarthaṁ
prājñairlōkayātrāsiddha‍yarthaṁ svakīyāṁ bhōjanaśayanādilōkayātrāṁ sādhayituṁ supratibandhaṁ
suprayuktaṁ ḍambhātmakamanupālyamānaṁ paśyāma iti । yadāhuḥ---</p>
<lg><l><quote>“agnihōtraṁ trayō vēdāstridaṇḍaṁ (puṇḍraṁ) bhasmaguṇṭhanam ।</l>
<l>buddhipauruṣahīnānāṁ jīvikēti br̥haspatiḥ ।।”</quote> iti ।
<p>idamēva suragurōrdarśanaṁ yuktaṁ manyāmahē; na hi dr̥ṣṭē lōkayātrā-
siddha‍yarthatvē satyadr̥ṣṭakalpanā nyāyyā; tēna yadidamucyatē---yadyayamapramāṇabhūtaḥ
pauruṣēya ēva vēdaḥ, kimiti traivarṇikānāṁ mahatāṁ mahatā prayatnēna
vēdādhyayanadhāraṇatadarthānuṣṭhānalakṣaṇō vyavahāra iti, tadanyathāsiddhaṁ
kr̥tam ; r̥jubhyō ḍambhēna jīvikālābhēna prayāsasyārthavattvāt ।
<q>dr̥ṣṭaścāyamarthaḥ prājñaiḥ r̥java upajīvyanta iti । yathāprasiddhamāgamavādi-
nāmapi hētudarśanādaprāmāṇyam <quote>“yūpahastinō dānamācaranti”</quote> ityēva-
mādiṣu</q> । asyārthaḥ---yē'pyāgamaṁ pramāṇamicchanti, tē'pi <quote>“yūpahastinō
dānamācaranti”</quote> ityēvamādiṣu r̥tviggatalōbhalakṣaṇahētudarśanādaprāmāṇyamāhuḥ ।
﻿<pb n="286"/>
tathā hi---kēnacidr̥tvijā lōbhiṣṭhēna śraddhāpradhānō yajamānaḥ kaścidyūpahastidānaṁ
kāritaḥ; taddarśanādēṣā smr̥tiḥ kr̥tā---ityādhārahētudarśanāt dr̥ḍhayōrapi
smr̥tyācārayōraprāmāṇyam; ēvamatrāpi jīvikālōbhalakṣaṇahētudarśanādācārasya
na prāmāṇyamiti । athaitannēṣṭaṁ tadā kartavyō vā sapratyabhijñapratyakṣasya
śabdō viṣaya iti yatnaḥ । saṁprati samādhātāha---<q>kathaṁ punarjvālā-
dērivānumānācchakyatē'nyatvamavagantum</q> ? yathā jvālādēranumānādanyatvaṁ
śakyatē'vagantum, tathā kathaṁ śabdasyānyatvaṁ śakyatē'vagantum । ākṣēptāha
---<q>nanu cānumānādityuktam</q> । samādhātāha---<q>kiṁ tadanumānamiti</q> ।
ākṣēptāha---<q>abhivyañjakānāmanēkaviṣayā śaktirdr̥ṣṭēti</q> । yē'bhivyañjakāstēṣā-
manēkaviṣayā śaktiḥ, yathā dīpasya; abhivyañjakāśca saṁyōgavibhāgā
bhavata iti । samādhātāha---<q>nanu cēdamabhivyañjakaviṣayamanumānam</q> ।
anēkaviṣayābhivyaktisādhakam । ēkagranthēnāha---kathamanyaviṣayamanumāna-
manyaviṣayasya śabdaviṣayasyānyatvasyāvacchittau hētuḥ ? punarapyēkagranthēnāha---
<q>śrōtrasya hyabhivyañjakasaṁskāraṁ niruṇaddhi</q> । ētadanumānam <quote>‘śrōtramabhivyañjakēna
saṁskriyatē’</quote> ityētannirākarōti । <q>na punaḥ śabdasyānyatvamavagamayati</q> ।
ākṣēptāha---nanu cōktam, na cētsaṁyōgavibhāgāḥ śrōtrasya saṁskāraṁ
śabdagrahaṇasāmarthyamādadhati, śabdasyaivōtpādakāḥ prāp‍nuyuḥ; <q>utpattai
﻿<pb n="287"/>
cānyatvamiti</q> । yadi saṁyōgavibhāgāḥ śrōtraṁ na saṁskuryuḥ, tadā śabdōtpā-
dakā ēva bhavēyuḥ; utpattau cānyatvamiti । samādhātāha---<q>kathamanyapratiṣēdhō'-
nyasyōtpattimavagamayati</q> ? śrōtrasaṁskārasya pratiṣēdhē kathamanyasya
śabdasyōtpattirityarthaḥ । ākṣēptāha---<q>anyathā vyāpārānupapattēḥ</q> ।
saṁskārakatvē pratiṣiddhē yadi śabdōtpādakatvaṁ na syāt, tadā saṁyōga-
vibhāgayōrvyāpāra ēva nōpapadyatē । ēkadēśyāha---na cētsaṁskāraṁ kuryuḥ,
kimanyadataḥ śabdōtpattēḥ kuryuḥ ? samādhātāha---<q>kiṁ yasya saṁskārakatā
nōpapadyatē, tēnōtpādakēna bhavitavyam</q> ? ākṣēptāha---<q>na cēdutpādakaḥ,
nirvyāpāra ēva syāt</q> । bhavatu nirvyāpāra iti cēttatrāha---<q>anyārthatā ca
saṁyōgavibhāgayōrupalabdhā</q> । tēna vyāpārō'ṅgīkartavyaḥ; sa ca saṁskārakatvē
pratiṣiddhē śabdōtpattiviṣaya iti । samādhātāha---<q>satyaṁ yadarthāḥ, tatra
bhavantūtpādakāḥ saṁskārakā vā;</q> na punaḥ śabdē, tadarthatvābhāvāt ।
kimarthatā tarhi saṁyōgavibhāgayōrityatrāha---<q>parapratipattyarthatā ca siddhā</q> । paraḥ
śabdaṁ pratipadyatām---ityētadarthaṁ saṁyōgavibhāgau vāyavīyāvārabhyētē । tatrānayōrutpā-
dakasaṁskārakatvayōryadiṣṭaṁ tatparikalpyatām; viṣayāntarē śabdē punaḥ sambandhā-
bhāvāt kimāspadaṁ kalpanāyāḥ ? na hi śabdasya saṁyōgavibhāgayōśca kaścit
sambandhaḥ; pratipattyā saha saṁyōgavibhāgayōḥ sambandha iti yāvat । samādhātōpa-
saṁharati---<q>tasmādanyatvē hētutāṁ saṁyōgavibhāgayōḥ kathamiva naiyāyikā
﻿<pb n="288"/>
manyantē</q> ? ākṣēptāha---<q>ēvaṁ manyantē---na cēcchrōtrē kāryamasti, śabdē kāryaṁ
pratipadyāmahē</q>। asyārthaḥ---pratipattyarthatā tāvatsaṁyōgavibhāgayōḥ; kiñcit
kurvata śca tādarthyam, nānyathā; tatra sarvaśabdōpalabdhiprasaṅgēna yadā śrōtrē
kāryaṁ nāsti, tadā śabdē kāryaṁ vijñāyatē; tatrāpi nābhivyaktiḥ kāryam,
sarvapuruṣāṇāṁ sannikr̥ṣṭaviprakr̥ṣṭānāmapi yugapacchabdōpalabdhyāpattēḥ । tasmādutpattirēva
śabdē kāryamiti । samādhātāha---<q>kiṁ kāryatastādarthyam</q> ? yēnaivaṁ bravīṣīti ।
ākṣēptāha---<q>ōmityucyatē</q>। samādhātāha---<q>siddhaṁ tarhi kāryaṁ śrōtrē;
na saṁyōgavibhāgāḥ śabdārthāḥ---iti manyantē śabdavidaḥ</q>। śabdē tadgra‌‍/?/-
haṇānna śabdārthatā saṁyōgavibhāgayōḥ । ākṣēptāha---<q>nanu ca kāryadarśanānna
yuktaṁ vaktuṁ śabdavidām</q> । saṁyōgavibhāgāḥ śabdārthā na bhavantīti । yadā
hi śrōtrē sakalaśabdōpalabdhiprasaṅgēna saṁskāralabhaṇaṁ kāryaṁ nāsti, tadā
pāriśēṣyācchabda ēva kāryaṁ vijñāyata iti kāryadarśanācchabdārthā ēva saṁyōgavibhāgā
ityarthaḥ । samādhātāha---<q>kāryadarśanamēva nāstīti bruvatē, śabdē tadgra/?/haṇāt</q> ।
<quote>‘śabdē kāryaṁ vijñāyatē---ityētadēva nāsti’</quote> iti bruvatē śabdavidaḥ । kutaḥ ?
śabdē tadgra/?/haṇāt । <quote>‘sa ēvāyaṁ śabdaḥ’</quote> iti śabdasya tatpratyayāt utpattistāvanna
kāryam, utpattau satyāmanyatvasyāvaśyaṁbhāvitvāt; sa iti pratyayavirōdhāt;
na ca śabdē'bhivyaktiḥ saṁbhavatīti । ubhayavādisaṁmatamākṣēptāha---yadi
śabdasyōtpattiṁ na kurvanti, <q>kiṁ tarhi kurvanti saṁyōgavibhāgāḥ</q> ? samādhātāha
---śrōtrasaṁskāraṁ kurvantīti brūmaḥ । ākṣēptāha---nanu cānyairnayanōnmī-
lanādibhirindriyasaṁskārakaiḥ samānadēśavartisakalarūpādyupalambhahētubhiḥ sahāmīṣāṁ
﻿<pb n="289"/>
saṁyōgavibhāgānāṁ śrōtrasaṁskārakatvēnābhyupagatānāṁ pratiniyataśabdōpalambhahētutārūpa-
vilakṣaṇatā nōpapadyata ityuktam । samādhātāha---<q>anumānāt kāryābhāvaṁ
manyatē bhavān; vayaṁ tu pratyakṣādutpattiṁ nēcchāmaḥ; pratyakṣānumānayōśca
pratyakṣaṁ balīya iti siddham</q> । asyārthaḥ---śrōtrē kāryaṁ na bhavatītyabhi-
vyañjakasāmānyānumānāt bhavāt manyatē, śrōtrē ca kāryābhāvamanumānē-
nāvagamya śabdē tadgra/?/haṇabādhanīmutpattiṁ kalpayati; vayaṁ tu sapratyabhijñāt
pratyakṣāt śabdasyaikatāṁ pratipadyamānā utpattimanicchantaḥ śrōtrasaṁskāra-
mabhivyañjakasāmānyānumānaprasaktasakalōpalambhabādhēna niyataśabdaviṣayaṁ kalpayāmaḥ;
ēvaṁ ca tvadīyaṁ śabdōtpattyanumānam anumānāntarapūrvakam; asmadīyaṁ
tu pratyakṣapūrvakaṁ niyataśabdaviṣayaśrōtrābhivyaktikalpanam; pratyakṣānumānayōśva
śīghrapravr̥ttatayā pratyakṣaṁ balīya iti sakalavādināṁ siddham; anumānē
tu sambandhavyāptigrahaṇasmaraṇapakṣadharmatādhyavasānalakṣaṇā sā1magrī bahutaravilamba-
saṁpā2danīyā; pratyakṣē tu nārthāntaraparigrahasavyapēkṣā kā3cidastīti śīghratara-
pravr̥ttānumānavaśēnaiva vastunirṇaya iti---yuktaṁ tadgra/?/haṇē sati niyataviṣayābhi-
vyaktijanakatvaṁ saṁyōgavibhāgayōḥ । ākṣēptāha---<q>nanu cāgrahaṇaṁ bhramahēturityuktaṁ
jvālādīnāmiva</q> । asyārthaḥ---yadi tadgrahaṇamēvēdaṁ siddhaṁ syāt, tadā
tadbalabhāvyanumānaṁ balīyō bhavēt; yāvatā yathā jvālādiṣu bhinnēṣvapi
bhēdāgraha4ṇamātrāttadgra/?/haṇaṁ bhramaḥ, tathā ayamapi tadgrahaṇabhrama ēvēti
kathamētatpūrvakamanumānaṁ balīya iti । samādhātāha---<q>iha tvagrahaṇamēvāsiddham</q> ।
<note>1. sāmagrībahutā. ka.</note>
<note>2. saṁvēdanīyā. ga.</note>
<note>3. kadācit. ka.</note>
<note>4. grahaṇādbhramaḥ. ga.</note>
﻿<pb n="290"/>
nātra bhēdāgrahaṇamētaditi niścitam; tēna pratītibalāttadgra/?/ha ēvāyamiti
siddhamētatpūrvakasyānumānasya balīyastvam । ākṣēptā sāmyāpādanābhiprāyēṇāha---
tatra jvālādau kathamagrahaṇasiddhiriti । samādhātōttaramāha---<q>kāryānumānāt</q> ।
prabhāvitatilakṣaṇāt kāryājjvālādiṣu bhēdānumānāt bhēdāgrahaṇaṁ siddham; iha tu
tadēva kāryaṁ bhēdānumānahētubhūtamadyāpi na siddham । na cāsiddhaṁ śabdē bhēdāgrahaṇa-
siddhau paryāptaṁ bhavati । pratyakṣaṁ tvanapēkṣatvāt siddham । ākṣēptāha---<q>anumānē vā
kāpēkṣā</q> ? na kācidapēkṣētyarthaḥ । samādhātāha---<q>iyamēvāpēkṣā---siddhē'numānē
kāryam</q> । nātra prabhātulyaṁ kāryaṁ pratyakṣasiddhamastītyanumānata ēva kāryamavagantavyam;
ataḥ siddhē'numānē kāryaṁ vijñēyam; <q>kāryē ca satyanumānam</q> । yadapi
tadanumānam, tadapi liṅgāpēkṣamiti tasya kāryaṁ liṅgaṁ vaktavyam; ataḥ
kāryē satyanumānēna pravartitavyam; atō'numēyakāryāpēkṣatvāt sāpēkṣa-
manumānam । na ca tadanumēyaṁ kāryamastīti nānumānāt bhēdāgrahaṇam ।
asati bhēdāgrahaṇē tadgra/?/haṇamētaditi sidhyati । <q>na punarēvaṁ pratyakṣaṁ
tad‍grahaṇāpēkṣam</q> । yathānumānaṁ bhēdāgrahaṇāpēkṣam, naivaṁ pratyakṣaṁ tadgra/?/haṇā-
pēkṣam; pratyakṣādēva hi tadgra/?/haṇaṁ sivyati । ētaduktaṁ bhavati---yāvaddhi
bhēdāgrahaṇanibandhanō'yaṁ bhrama iti pratyakṣamanyathāsiddhaṁ na kriyatē, na
tāvattadvalabhāvyanumānaṁ nirōddha‍uṁ śakyatē; aniruddhē ca casmin śabdōtpattyanumānaṁ
nātmānaṁ labhatē; tēna bhēdāgrahaṇasāpēkṣamanumānam, pratyakṣaṁ tu na kiñci-
dapēkṣata iti । yuktyantaraṁ cāha---<q>saṁyōgavibhāgau ca śrōtrārthatayā-
nyataḥ prasiddhau</q>। tēna yadarthatayā saṁyōgavibhāgau prasiddhau, tatraiva
﻿<pb n="291"/>
saṁskārajanakāviti yuktam । <q>kutō'nyataḥ</q> ? śrōtrārthatayā prasiddhau ।
<q>uktam <quote>“darśanasya parārthatvāt”</quote> iti lōkataḥ</q> । darśanasyōccāraṇasya
parārthatvāt parapratipattyarthatvācchrōtr̥gataśabdapratipattyarthatvācchrōtaryēva kāryaṁ nyāyyam;
tatra śrōtari kāryāsaṁbhavāt tadīyē śrōtrē kāryaṁ yuktam । tasmāt
tādarthyē parapratipattyarthatvē sati yathā saṁbhavati kāryam, tathā kāryaṁ
kalpanīyam; tatra śrōtaryasaṁbhavācchrōtra ēvētyuktam । na punaḥ śabdagataṁ
kāryaṁ parikalpya śabdārthatvam; anyataḥ kāryasya śabdavartinō'navagamādityuktam
<quote>‘śabdē tadgra/?/haṇāt’</quote> iti । samādhātōpasaṁharati---tasmānnātrānyatvē jvālādīnā-
miva pramāṇamasti । prakr̥taṁ nigamayati---<q>tasmāt sataḥ paramadarśanamiti
yuktamanaikāntikatvam</q> । ākṣēptāha---yadi śrōtrē kāryam, <q>kathaṁ tarhyēka-
viṣayaivābhivyaktiḥ śakyatē kalpayitum</q> ? atyantānupapannamētat---
yat kañcidēva śabdaṁ gr̥hṇāti, kañcinnēti, sarvōṣāṁ sannihitatvāditi ।
samādhattē---kāryadarśanāt pratiniyatatattacchabdābhivyaktilakṣaṇakāryadarśanādyukta-
manyatrādr̥ṣṭasya pratiniyatōpalambhanasāmarthyasya kalpanam, na punardr̥ṣṭasya
tadgrahaṇasya śabdavartinō'pahṇavō nyāyya iti । nanvēvaṁ sati bahavaḥ saṁyōga-
vibhāgā aṅgīkaraṇīyā abhivyañjakāḥ, anyathā kathaṁ pratiniyamēnānēka-
śabdōpalambhaḥ syāt ? tadaṅgīkārē ca kalpanāgauravamityatrāha---<q>kāryāntara-
darśanāttu kāraṇānyatvakalpanā nyāyyaivēti</q> । <quote>“uparatayōḥ saṁyōgavibhāyōḥ
﻿<pb n="292"/>
śrūyata iti cēt, naitadēvam; na nūnamuparamanti saṁyōgavibhāgāḥ, yata
upalabhyatē śabdaḥ; na hi tē pratyakṣāḥ”</quote> iti bhāṣyamanubhāṣitam ।
atra cōdyabhāṣyē <q><quote>“uparatayōḥ saṁyōgavibhāgayōḥ”</quote> iti kau tau
saṁyōgavibhāgāvabhiprētau</q> ? yayōruparatayōrapi śabda upalabhyata iti cōdyata
ityarthaḥ । uttaram---tālvādīnāṁ saṁyōgavibhāgāvabhiprētāviti brūmaḥ ।
<q>kuta ētat</q> ? uttaram---bhāṣyē <quote>“uparatayōḥ”</quote> iti śravaṇāt । nanu
yadyapyēvaṁ śrūyatē, tathāpi kimiti vāyavīyāvapi na pratīyētē ? tatrāha
---<q>vāyavīyānāṁ tūtpattiruparatiścānumēyā</q> । asyārthaḥ---yadi vāyavīyābhi-
prāyēṇēdamucyatē, tadā tayōḥ kāryagamyayōḥ kāryē satyuparatirēva na śakyatē vak‍tum;
vakti ca; tatō'vagacchāmaḥ---tālvādisaṁyōgavibhāgābhiprāyēṇēdamucyata iti ।
tēnāyaṁ cōdyabhāṣyārthaḥ---tālvādīnāṁ saṁyōgavibhāgāvabhivyañjakau na bhavataḥ,
uparatayōrapi tayōḥ śabdaśravaṇāditi । atra parihārabhāṣyam <quote>“na nūnamuparamanti
saṁyōgavibhāgāḥ”</quote> iti । atra kō'bhiprāyaḥ ? <q>vāyavīyān saṁyōgavibhāgān
manasi kr̥tvā kāryasamadhigamyatvādidamuttaram</q> । kāryasamadhigamyā vāyavīyāḥ
saṁyōgavibhāgāḥ kāryē sati nōparatā ityabhiprāyaḥ; vāyavīyābhiprāyēṇaivēdamuttara-
mityētat <quote>“na hi tē pratyakṣāḥ”</quote> ityanēna bhāṣyēṇa spaṣṭīkr̥tam । tālvādīnāṁ tu
﻿<pb n="293"/>
saṁyōgavibhāgau pratyakṣāvēvēti tadabhiprāyēṇa <quote>‘na hi tē saṁyōgavibhāgāḥ pratyakṣāḥ’</quote>
iti vacanaṁ naiva ghaṭatē; atō vāyavīyābhiprāyēṇaiva parihāraḥ । ākṣipati---
yadyēvaṁ spaṣṭīkr̥tam, <q>idānīmuttaragranthō nōpapadyatē <quote>“ākāśaviṣayatvāttasya,
ēkatvāccākāśasya”</quote></q> iti । kathaṁ nōpapadyatē ? vāyavīyānāmabhivyañjakatvē
kāryapakṣa iva <quote>‘yatra tē, tatraivōpalabdhyā bhavitavyam’</quote> ityēvaṁ nōpapadyatē ।
asyārthaḥ---bhāṣyē hi <quote>“yadi saṁyōgavibhāgāḥ śabdamabhivyañjanti, na kurvanti,
tadā ākāśaviṣayatvāttasyaikatvāccākāśasya ya ēvāyamatra śrōtrākāśāḥ sa
ēva dēśāntarēṣvapīti srughnasthairabhivyaktaḥ pāṭaliputrē'pyupalabhyēta”</quote> ityanēna granthēna
saṁyōgavibhāgānāṁ śabdābhivyañjakatvē ēkatrābhivyaktasya sarvatrōpalabdhiḥ syāditi
cōdyaṁ kr̥tam; tacca vāyavīyānāmabhivyañjakatvē nōpapadyatē, tēṣāṁ prāpyābhivyañja-
katvāt । tēna yatraiva tē, tatraivābhivyaktirbhaviṣyati । tālvādisaṁyōgavibhāgābhi-
prāyēṇa tu cōdyamidamupapadyatē, tayōraprāpyābhivyañjakatvāt । ākṣēptaiva
samādhāturāśaṅkāmupanyasyati---<q>athāyamabhiprāyaḥ, abhivyaktipakṣē na vāyvā-
śritāḥ śabdā bhavanti । kiṁ tarhi ? ākāśasthā ēva</q> । tēnaikatvāt
sarvatrākāśasya sarvatrōpalabhyata ityupapadyatē cōdyamabhivyaktipakṣē । <q>yēṣāṁ punaḥ
﻿<pb n="294"/>
kriyantē, tēṣāṁ vāyavīyāḥ saṁyōgavibhāgā asamavāyikāraṇatāṁ pratipadyantē</q> ।
yadā caitē asamavāyikāraṇabhūtāḥ tadā tadēva vāyudravyaṁ samavāyikāraṇaṁ bhavati;
samavāyikāraṇapratyāsannaṁ hyasamavāyikāraṇaṁ bhavati, yathā tantuṣu samavāyi-
kāraṇabhūtēṣu samavētāstantusaṁyōgāḥ paṭasya tantusamēvatasya, yathā ca tanturūpāṇi
tantusamavētapaṭarūpōtpattau; tēna vāyupratyāsannā vāyavīyāḥ saṁyōgavibhāgā iti
vāyurēva samavāyikāraṇam । yatra ca samavāyikāraṇam, tatraiva kāryōpalabdhiḥ; yathā
yatra tantavastatraiva paṭōpalabdhiriti yuktamiti । idānīmimāmāśaṅkāṁ dūṣayati---
ēvamapi nirjñātē vāyavīyasaṁyōgavibhāgayōrabhivyañjakatvē cōdyaṁ nōpapadyatē । yasmāt
<q>yatraivābhivyañjakam, tatraivābhivyaktiḥ yathā yatraiva kāraṇam, tatraiva kāryamiti</q> ।
ajñātēṣu tu vāyavīyēṣu tālvādisaṁyōgavibhāgānāmaprāpyakāritvē yujyētāpi
cōdyam; tacca nāsti, spaṣṭīkr̥tatvādvāyavīyābhiprāyasya । punarapi samādhātu-
rāśaṅkāmākṣēptaivāha---atha manyasē kārya ēvaitadyuktam, kāraṇadēśōpalabhyatvam,
nābhivyaktāviti । dūṣayati---<q>tadayuktam; abhivyaktirapi kāryamēva</q> ।
tēnābhivyaktirapi kāraṇadēśaiva yuktā; abhivyañjakaṁ ca tasyāḥ kāraṇamiti
yatraivābhivyañjakam, tatraivābhivyaktiḥ । yadyabhivyaktirapi kāryaṁ kastarhi kāraṇābhi-
﻿<pb n="295"/>
vyañjakayōrbhēda ityatrāha---<q>abhivyaṅgyaṁ tu pūrvōtpannam</q> । abhivyaktirasatī
satīkriyatē; abhivyaṅgyaṁ pūrvōtpannam; tēnābhivyaṅgyābhiprāyēṇābhivyañjakatā;
abhivyaktyabhiprāyēṇa tu kāraṇataiva । <q>atō yaddēśābhivyaktiḥ, tatraivōpalabdhiriti
tulyamubhayōrapi pakṣayōḥ</q> । ākṣipyōpasaṁharati---<q>tasmāt vyākhyēyō'yaṁ
granthaḥ । samādhattē---<q>aviśēṣajñō dēvānāṁ priyaḥ; kāryaṁ hi kāraṇadēśaṁ
bhavati</q> । kāraṇādhīnasiddhitvāttadabhāvē tasyābhāvāt । <q>akāryaṁ punarna
parāpēkṣadēśam</q> । yata ēvaṁ <q>tasmādabhivyaktirbhavatvabhivyañjakadēśā</q> । kārya-
bhūtatvāt । <q>abhivyaṅgyaṁ punaḥ kimiti taddēśam, atajjanyatvādabhi-
vyaṅgyasya</q> ? taddēśasya ca abhivyaṅgyatvābhimataśabdadēśasya cākāśasyai-
kadēśatvāt sarvairnānādēśāvasthitairapi grahaṇaṁ bhavati । nanu yadyapyabhivyaṅgyaṁ
sarvadēśēṣu tathāpyabhivyaktēḥ prādēśikatvāt sarvatrōpalabdhirna yujyatē । ucyatē
---nābhivyañjakasamavētābhivyaktiḥ । kiṁ tarhi ? abhivyaṅgyasamavāyinī;
abhivyaṅgyaṁ cānavayavaśō'bhivyaktaṁ sarvatraikarūpamiti yuktaṁ sarvatra grahaṇam ।
﻿<pb n="296"/>
ēvaṁ ca <quote>‘tasmādabhivyaktirbhavatvabhivyañjakadēśā’</quote> ityabhyupagamyavādō'yamiti
yuktaṁ jñātēṣvapi vāyavīyēṣu saṁyōgavibhāgēṣu cōdyam; sarvaśrōtradēśēṣvēkamākāśaṁ
yataḥ; ēkatvēna hyākāśasyākāśaviṣayaḥ śabdaḥ sarvatrōpalabhyētēti yuktamēva
taccōdyam । pariharati---yathāha bhavān tathā syāt, <q>yadi śabdasyābhivyañjakāḥ
saṁyōgavibhāgāḥ syuḥ; śrōtrasya tvabhivyañjakāḥ</q> । saṁskārakā hyamī ।
<q>śrōtrasya ca śrōtr̥dēśataiva । nanu cākāśamēva śrōtram; taccānyatrāpi
tulyaṁ śabdābhivyaktyā । ucyatē---satyaṁ sarvatrākāśamēkam; kintu
tasya śrōtrabhāvaḥ śrōtr̥dēśa ēva, kartrabhisambandhēna karaṇatvāt;
karturbhōgāyatanavaśēna śarīradēśa ēva kartr̥tvāditi</q> । na śabdābhivyaktitulyatā ।
upasaṁharati---<q>tasmādutpattāvivābhivyaktāvāpi na sarvairupalabdhiḥ । naitadēvam,
aprāptāścēdupakurvanti, sannikr̥ṣṭaviprakr̥ṣṭadēśasthitau yugapacchabdamupalabhēyātām</q>
﻿<pb n="297"/>
<q>iti</q> । bhāṣyamanubhāṣitamākṣēptum; ākṣipati---<q>nanu śrōtrasaṁskārapakṣē <quote>‘dūrasthitaṁ
śrōtraṁ na saṁskriyati’</quote> iti vadatāṁ prāptairēva saṁskāra ityuktam</q> । kathaṁ punaḥ
<quote>‘dūrasthitaṁ na saṁskriyatē’</quote> iti vadatāṁ prāptairēva saṁskāra ityuktaṁ bhavati ? tatrāha
---<q>asatyāṁ ca prāptau dūrasannikr̥ṣṭavyapadēśa ēva na ghaṭatē</q> । <quote>‘idaṁ dūraṁ
śrōtram’</quote> iti vyapadēśaḥ sannikr̥ṣṭaśrōtrāpēkṣayā bhavati; sannikr̥ṣṭatā ca prāptasya
bhavati, nāprāptasya; ataḥ prāptairēva saṁskārābhidhānāt <quote>‘aprāptāścēdupakurvanti’</quote>
ityanēna granthēna kimidamuktam ? <q>atrāprāptāśaṅkaiva nāsti, <quote>“dūrē satyāḥ”</quote>
ityabhidhānāt</q>। <quote>“dūrē satyāḥ karṇaśaṣkulyā anupakārakāḥ”</quote> iti granthēna dūrasthaṁ
na saṁskriyata iti pratipāditam । <q>tasmānna vidmaḥ kathamidaṁ bhāṣyamāyāta-
miti</q> । samādhattē---<q>ēvamidamāyātam---śrōtrasaṁskārapakṣē sarvagatatvāt
śabdasya yāvati kāryagamyaḥ saṁskāraḥ, tāvati yugapad‍grahaṇam</q> । yāvati
bhūbhāgē śabdōpalambhaḥ, tāvati yugapadēvōpalambhaḥ śrōtrasaṁskārapakṣē syāt, śabdasya
sarvagatatvāt । yadi hi yāvacchabda ēva prādēśikaḥ, tadā kramēṇa saṁgacchamānaḥ
śrōtrēṇāpi kramēṇaivōpalabhyatē; sarvagata1tvāttvasau sarvatraiva yugapadastītiṁ yugapadēvōpa-
<note>1. gatatvānna tvasau. ka.</note>
﻿<pb n="298"/>
labdhiḥ syāt । kō'bhiprāyaḥ ? ēkagranthēnāha---<q>na1nu ca vāyavīyāḥ
saṁyōgavibhāgāḥ naivāprāpya śrōtraṁ saṁskartuṁ kṣamāḥ</q> । prāptiśca kramēṇaiva;
tēna kramēṇōpalabdhirbhavati । uttaramāha---<q>na hi saṁyōgavibhāgaiḥ saṁyōga-
vibhāgāntaramārabhyata iti śakyatē vak‍tum, ubhayaprasaṅgāt</q> । asyārthaḥ---
yadi saṁyōgavibhāgaiḥ saṁyōgavibhāgāntaraṁ janyēta, tadā prāpya śrōtrasaṁskārakatvaṁ
saṁyōgavibhāgānāṁ syāt; na ca saṁyōgavibhāgābhyāṁ saṁyōga-
vibhāgāntaraṁ janyatē । kasmānna janyata ityatrāha---<q>ubhayaprasaṅgāt</q> ।
svayamabhivyañjakatvama2bhivyañjakāntarajanakatā cētyubhayamēkasya prasajyēta;
tasmādēka ēva saṁyōgavibhāgāḥ śrōtrāṇi nānādēśavartīni3 saṁskurvanti;
tēnāpādyēdamucyatē <quote>‘aprāptāścēdupakurvanti sannikr̥ṣṭaviprakr̥ṣṭadēśasthitau yugapa-
cchabdamupalabhēyātām’</quote> iti । bhavatūbhayaprasaṅgaḥ, kō dōṣa ityatrāha---<q>na hyēkasmin
kāryē kāraṇadvayakalpanā ghaṭatē</q> । ēkasminnabhivyaktyākhyē kāryē'nēka-
kāraṇakalpanā saṁyōgavibhāgāstāvatkāraṇaṁ punaśca tajjanitānyapi saṁyōga-
vibhāgāntarāṇi kā4raṇamityubhayaprasaṅgēna kāraṇadvayakalpanā; sā cāyuktā ।
kutastatrāha---<q>kāryaṁ hi kāraṇaṁ parikalpayati, na punaḥ kāryāntaramapi</q> ।
śabdābhivyaktilakṣaṇaṁ hi kāryaṁ kāraṇamēva kalpayati saṁyōgavibhāgalakṣaṇam;
na punaḥ saṁyōgavibhāgayōraparaṁ saṁyōgavibhāgalakṣaṇaṁ kāryāntaramapi, mūla5bhūtēbhya
<note>1. na hi vāya. ka.</note>
<note>2. mabhivyaktyantara. ka.</note>
<note>3. Added. na. ga.</note>
<note>4. kāraṇānītyabhayu. ga.</note>
<note>5. Added. kāraṇa. ga.</note>
﻿<pb n="299"/>
ēva saṁyōgavibhāgēbhyastasya kāryasyōcitatvāt । <q>tasmādutpattipakṣa ēvaita-
dupapadyatē---yāvadvēgaṁ saṁyōgavibhāgāḥ kāryamārabhanta iti, na punarabhi-
vyaktipakṣē'pi</q> । asyārthaḥ---śabdōtpattipakṣa ēvaitat sannikr̥ṣṭaviprakr̥ṣṭānāṁ
kramēṇōpalambhanamupapadyatē, na punarabhivyaktipakṣē'pi; yasmādutpattipakṣa ēva
saṁyōgavibhāgā yāvadvēgaṁ śabdalakṣaṇaṁ kāryamārabhantē, tēna kramēṇōtpadyamānaḥ
śa1bdaḥ kramēṇōpalabhyatē । nanu ca kāryapakṣē'pyēkasmātkā2ryāt kāraṇāntarakalpanā
naiva ghaṭatē । <q>satyaṁ na ghaṭatē</q> । ēkagranthēnāha---<q>kāryāntarōpalabdhistu pratyakṣaiva,
dūrasthasamīpasthaiḥ kramēṇa śabdōpalabdhēḥ</q> । tēna kāryāntaradarśanāt
kāraṇāntarakalpanā nyāyyēti bhāvaḥ । <q>nanu cābhivyaktāvapi tulyam</q> ।
abhivyaktyantaradarśanādabhivyañjakāntarakalpanōpapannēti । pariharati---<q>na tulyam;
na hyabhivyaktirabhivyaktyantaramārabhatē</q> । kvacidadarśanāt । <q>kāryasya tu kāryā-
ntarārambhē na kaścidvirōdhaḥ3; bhavati hyāpēkṣikaṁ kāryaṁ kāraṇaṁ ca</q> ।
mūlakāraṇāpēkṣayā kāryam, svakīyakāryāpēkṣayā kāraṇaṁ ca । <q>na4 punarabhivyakti-
rabhivyañjikā cēti</q> । apamarthaḥ---nābhivyaktāvapi tulyam; yasmānnābhivyakti-
rabhivyaktyantaramārabhatē kvacidapyadr̥ṣṭatvāt; kāryaṁ tu kāryāntaramārabhata ēva,
lōkē prāyēṇa darśanāt । tēnādyāḥ saṁyōgavibhāgāḥ śabdamārabhantē; tadārabdhāḥ
<note>1. Omitted. śabdaḥ. ga.</note>
<note>2. Omitted. kāryāt. ga.</note>
<note>3. ddōṣaḥ. ga.</note>
<note>4. Omitted. na---lōkē. ga.</note>
﻿<pb n="300"/>
śabdāḥ śabdāntaramārabhanta iti yuktam; na punarabhivyaktiḥ satyabhivyaktyantara-
mārabhamāṇā abhivyañjikā cēti kvacidapi dr̥ṣṭam । tasmādabhivyaktipakṣē <q>dūrastha-
samīpasthairyugapadēva śabdagrahaṇam</q> । aprā1pyāpi saṁyōgavibhāgānāṁ kiyatyapi pradēśē
śrōtrasaṁskārakatvāt saṁskā2rasya ca kāryagamyatvāt yadi paramatyantadavīyasi
dēśē śrōtrasaṁskārō na, mā bhūnnāma; yāvati tu saṁskāraḥ, tāvati yugapadēva
syāt । tasmādyuktō'yamākṣēpaḥ---aprāptāścēdupakurvantīti । nanu cābhivyakti-
pakṣē'pi kramēṇābhivyaktirbhaviṣyati । abhivyaktaḥ sa ēva śabdō'bhivyañjakō
bhavatu । bhavati cābhivyaktasyābhivyañjakatā yathā ālōkasya saurādērnāyanai-
stējau'vayavairbahirvisāribhirabhivyaktasya ghaṭādyabhivyañjakatētyatrāha---<q>uddyōtanasyā-
pyuddyōtanāntarāpēkṣēti bāliśabhāṣitamētat</q> । anēna dr̥ṣṭāntāsiddhiruktā; na
hyālōkasyālōkāntarāpēkṣāyāṁ pramāṇamasti । yatpunarnāyanaraśmisāpēkṣatvam, tadupa-
labdhau, nābhivyaktau; upalabdhiyōgyatāpādanaṁ hyabhivyaktiḥ; taduttarakālē
cōpalabdhiḥ । ghaṭādayō hi svarūpatō nōpalabdhiyōgyāḥ, satāmapyālōkavirahē
visphāritalōcanairapyadarśanāt; ālōkastvavikalavyāpr̥tēndriyasyāsannaḥ san‍nupa-
labdhigōcara ēvēti । taduktam---</p>
<lg><l><quote>“agnyādayō ghaṭādīnāṁ prasiddhā yē prakāśakāḥ ।</l>
<l>na tē prakāśyarūpā hi prakāśasyānapēkṣaṇāt ।।”</quote> iti ।</l></lg>
<p>ēvamasiddhē dr̥ṣṭāntē parākr̥tamidam---abhivyaktaḥ śabda ēva punarabhi-
vyañjakō bha3vatviti । upasaṁharati---<q>tasmādvāyavīyāḥ saṁyōgavibhāgāḥ
śabdamārabhantām</q> । sa ca vāyvāśritaḥ śabdaḥ śrōtrē sayuktasamavāyalakṣaṇēna
<note>1. aprāptānāṁ. ga.</note>
<note>2. Omitted. saṁskā---yadi. ga.</note>
<note>3. bhavatīti. ga.</note>
﻿<pb n="301"/>
sambandhēnōpalabhyatām; vāyuśca yāvadvēgaṁ gatvā śrōtrākāśēna kramēṇa saṁyujya-
tām । yadvā aulūkyō vaiśēṣikīyō bhavatu rāddhāntaḥ <quote>“saṁyōgādvibhāgācchabdācca
śabdaniṣpattiḥ”</quote> ityētatsūtrōktaḥ । a1tra cēyaṁ tēṣāṁ prakriyā---
ādyaśabdaḥ saṁyōgādutpadyatē । yathā bhērīdaṇḍasaṁyōgānugr̥hītādbhērīgaganasaṁyōgā-
dākāśē śabda upajāyatē, sa upajātaḥ śabdāntaramārabhatē, sō'pyaparamiti
vīcīnicayasañjaraṇakramēṇa karṇaśaṣkulīmadyākāśadēśē dharmādharmōpagr̥hītē
śrōtrabhāvamāpannē samupajātaḥ samavāyalakṣaṇēna sannikarṣēṇa gr̥hyatē । ēvaṁ
vibhāgādādyaḥ śabda upajāyatē । yathā vaṁśadalavibhāgānugr̥hītādvaṁśadalākāśa-
vibhāgādākāśē śabda upajāyatē, sō'pyaparamārabhatē, sō'pyaparamiti pūrvava-
dyōjyam । atra cādyaḥ śabdaḥ kāryavirōdhī; antyaḥ kāraṇavirōdhī; madhyē bhavāstu
kāryakāraṇōbhayavirōdhina iti jñēyam . atra cōdayati---kimatra vaiśēṣikarāddhāntasya
bhāṣyakārēṇānuktasya pradarśanāt ? yadi paraṁ vaiśēṣikamatē'pi paricayō vidyata
ityētāvanmātraṁ khyāpayitumidamupanyastam, taccēdamakiñcitkaram; tadāha---
<q>atrāpi mē śravaṇaṁ vidyata iti kō'yamabhimānaḥ ?</q> nā2yamabhimānaḥ,
kasyacittvajñasya bhavati matiḥ---nāyaṁ vaiśēṣikīyō rāddhāntō bhagavatā bhāṣya-
kārēṇōpanyastō nirastō vētyēvaṁrūpā; <q>tadapanōdanāyēdamupanyastam । vāyavīya-
śabdōpanyāsēnaivōpanyastō nirastaścēti</q> । kasmāt ? <q>tulyakāraṇatvādupa-
nyāsasya nirāsasya ca</q> । kramēṇa śabdōpalabdhirēvōpanyāsē kāraṇaṁ tā3vat pakṣa-
dvayē'pi tulyam, nirāsō'pi ca pratyabhijñābalēna tulyaḥ । ata ēva ca <quote>“anuvātaṁ
<note>1. Omitted. atra ca. ga.</note> 
<note>2. Omitted. nāyamabhimānaḥ. ga.</note>
<note>3. sā pakṣadvayē'pi. ka.</note>
﻿<pb n="302"/>
dūrādapyupalabhyatē śabdaḥ”</quote> iti vaiśēṣikapakṣa ēvēdaṁ dūṣaṇaṁ dattavān, anuvāta-
mityasya śabdācchabdāntarārambhapakṣē'nupayōgitvāt । bauddhapakṣē'pi cāprāptaśabdō-
palambhāśrayaṇādidamaparihāryaṁ dūṣaṇam । yata ēvaṁ vaiśēṣikaśīkṣākārapakṣayōstulyatā,
<q>tasmādabhivyaktikāryapakṣayōranyathātvapradarśanārthō'yaṁ granthaḥ</q> । <quote>“aprāptāścē-
dupakurvanti”</quote> iti । kāryapakṣē kramēṇōpalabdhirghaṭatē, na punarabhivyaktipakṣē---
ityētāvanmātraparō'yaṁ granthaḥ; na punaḥ kāryapakṣē'pi vāyavīya ēvētyatra
tātparyam । vāyavīyō vā bhavatu, saṁyōgavibhāgayōrvēti nātrātīvābhinivēṣṭavyamiti ।</p>
<p><q>naitadēvam; abhighātēna hi prēritā vāyavaḥ stimitāni vāyvantarāṇi
pratibādhamānāḥ sarvatōdikkān saṁyōgavibhāgānutpādayantō yāvadvēgamabhi-
pratiṣṭhanta iti</q> । bhāṣyamanubhāṣitamākṣēptum; ākṣipati---<q>nanu tadēvēdamutpāda-
katvamuktam; pratijñātaṁ cābhivyañjakatvaṁ saṁyōgavibhāgānām</q> । asyārthaḥ
---<quote>“abhighātēna hi”</quote> ityanēnēdamuktam---kōṣṭhyā vāyava āntarāṇāmavayavānā-
mabhighātēna prēritāḥ santaḥ stimitāni vāyvantarāṇi pratibādhamānāḥ sarvadikṣu
﻿<pb n="303"/>
saṁyōgavibhāgānutpādayantō yāvadvēgamabhipratiṣṭhanta iti । tatra ca <quote>‘aprāptāścēdupa-
kurvanti’</quote> ityākṣēpasyāparihr̥tatvādutpādakatvamēvōktam, na punarabhivyañjakatvaṁ saṁyōga-
vibhāgānām । tasmādasambaddhamēvēdamuttaraṁ pratibhāti । samarthayitā pr̥cchati---
<q>kimiti bhōḥ ?</q> asambaddham । ākṣēptāha---<q>uktamitīti</q> । utpādakatvamukta-
mityatō hētōrasambaddham । atra caika itiśabdaḥ svarūpanirdēśaparaḥ, dvitīyastu
hētvarthaparaḥ; <quote>‘kimiti’</quote> ityapi hēturēva pr̥ṣṭaḥ; sa ēva itiśabdēna kathitaḥ ।
samādhātāha---<q>anabhivyaktijñō bhavān</q> । asyārthaḥ---yō yāvadabhivyakti-
svarūpaṁ jānāti, sa kathamaprāptānāmabhivyañjakatāṁ brūyāt ? ākṣēptāha---
<q>kātrānabhivyaktijñatā ?</q> samādhātāha---<q>iyamanabhivyaktijñatā</q> । sa
ēvāha---<q>abhivyaktirhi tiraskārāpanayaḥ</q> । stimitā vāyavastrasarēṇusañjaraṇa-
tūlalavadhāraṇaliṅgāḥ śrōtraṁ tiraskr̥tyāvatiṣṭhantē; tē ca vēgavatābhighāta-
prēritēna vāyunā kōṣṭhyēnāpanīyantē, yathā mūlōdakādīnāṁ tiraskārakā
mr̥dādayaḥ khananādibhiriti tiraskārāpanaya ēvābhivyaktiḥ । ākṣēptāha---
kēna vōktaṁ tiraskārāpanayō nābhivyaktiḥ bhaviṣya1tīti, kintu <q>sa ēvāpa-
nayō'panayāntaraṁ nārabhatē ityuktam</q> । yaḥ sannikr̥ṣṭaśrōtravartī tiraskārāpanayaḥ
kr̥taḥ, sa viprakr̥ṣṭaśrōtrāntaragataṁ tiraskārāpana2yaṁ nārabhata ityuktam; abhivyakti-
<note>1. bhavatīti. ga.</note>
<note>2. nayāntaraṁ. ga.</note>
﻿<pb n="304"/>
rabhivyañjikā na bhavati---ityabhidhānāt । nanu mā nāmāpanayō'panayāntara-
mārabhatām, kintu ya ēvāpanētā sa ēvāpanayāntaraṁ kimiti nārapsyata ityatrāha
---<q>sakr̥dva‍yāpārā hyapanayē bhavantyapanētāraḥ, na yāvadapanēyamādityapra1bhādaya
iva</q> । yē'panētārastē'panayē sakr̥dēva vyāpriyantē, na punaryāvantyapanētavyāni
tāvatāmapanayē punarvyāpriyantē; tēna sakr̥dvyāpāratvāttēṣāṁ kramōpalabdhirna syāt ।
ata ēva ca kramōpalabdhisiddha‍yē'panayēnāpanayāntaraṁ janayitavyamiti
vācyam, tacca nāsti । samarthayitāha---<q>satyam; yadyēka ēvāpanētā
anēkavyāpāraḥ parikalpyēta, syādayaṁ dōṣaḥ; atra punarbahavō'bhivyañjakāḥ</q> ।
pratiśrōtraṁ vāyavīyasaṁyōgavibhāgānāṁ bhinnatvāt । kramavantaśca tē
saṁyōgavibhāgāḥ, vāyōḥ kramēṇa gamanāt । <q>kathamidaṁ jñāyatē ?</q> bahavaḥ
saṁyōgavibhāgā iti । uttaram---<q>bhavatō vā kāryapakṣē kāraṇabahutvaṁ
katham ? kāryabahutvāditi cēt, mamāpyabhivyaktibahutvādabhivyañjaka-
bahutvam</q> । bhaviṣyati । <q>kathaṁ punarabhivyaktibahutvam ?</q> yadi hyabhivyakti-
bahutvaṁ siddhēṁ/?/ syāt, tadā syādabhivyañjakabahutvam; tattu kathamiti
<note>1. pradīpādayaḥ. ga.</note>
﻿<pb n="305"/>
praśnaḥ । uttaram---<q>yathaiva kāryabahutvam</q> । tvanmatē siddhiṁ kramēṇōpalabdhēḥ,
tathāsmanmatē'pyabhivyaktibahutvam । kathaṁ tarhyabhivyaktibahutvaniścayastavētyatrāha---
<q>ēkatvē punarvakṣyāmaḥ pratyakṣasya balīyastvamityuktam</q> । tēnaikaḥ śabdaḥ,
pratyabhijñānāt । <q>ēkatvē ca nityatā</q> । nityatvē cābhivyañjakatvam, abhi-
vyañjakatvē ca kramēṇōpalabdhērabhivyaktibahutvamēva, na kāryabahutvamiti sthitam ।
ētattvatra vaktavyam---tiraskārakastimitavāyvapanayasya tulyatvāt sarvē śabdāḥ
kimiti na gr̥hyanta iti । tadidamayuktam; kāryatō hi tiraskārāpanayē
kalpyamānē, bahavastē vāyavaḥ stimitāḥ śrōtraṁ pidhā1yāvatiṣṭhantē, tatra 
kasmiṁścidapanītē kaścidēva śabda upalabhyatē, na sarva iti darśana-
mūlēyaṁ kalpanā; tēnāpanēyāpanētr̥bahutvānna kiñjidanupapannaṁ bhaviṣyati,
yadi sapratyabhijñaṁ pratyakṣaṁ sthāsyati ।।</p>
<p><quote>“prayōgasya param”</quote> iti sūtramanubhāṣatē---<q>prayōgasyēti</q> । sthita
ētasmin‍nyāyē <quote>‘śabdaṁ kuru’</quote> iti prayōgasiddhiḥ gōmayādivat; yathā
<note>1. avadhāya. ga.</note>
﻿<pb n="306"/>
samāhārakartavyatāyāmēva gōmayakartavyatōcyatē lakṣaṇayā, tathā prayōgakartavya-
tāyāmēva śabdakartavyatōcyatē lakṣaṇayā । kathaṁ punarlakṣaṇayā prayōgavarṇana-
mityatrāha---<q>pramāṇāntarapramitaviṣayatvāllaukikasya vākyasya</q> । yadēva1
pramāṇāntarēṇa pramitam, tadēva pratyāyayituṁ lōkō vākyaṁ prayuṅktē; tatra
ca na śabdasya pramāṇāntarēṇa karaṇaṁ dr̥ṣṭam; prayōgasya karaṇaṁ dr̥ṣṭamiti
tatkartavyatāpratipādanaparamēvēdaṁ vākyamiti jñātē tātparyē lakṣaṇā nyāyyēti ।</p>
<p><quote>“yathaitadēkasya sataḥ”</quote> ityanēkatābhrāntimāpādayati</q> anēna
nānādēśēṣu yugapacchabdōpalambhēnānēkatāpratītiḥ bhrāntiriti bhāṣyārthō'nubhāṣitaḥ ।
ākṣipati---<q>kathaṁ punarviparyayādr̥tē bhrāntiriti śakyatē vak‍tum ?</q> na hyēvaṁ
viparyayajñānamutpadyatē---nānādēśēṣu śabdō nōpalabhyata iti; atō bādhaka-
pratyayābhāvāt kathamiyaṁ bhrāntiriti ? samādhiḥ---<q>kāraṇadōṣadarśanāt</q> ।
kāraṇadōṣadarśanādapi bhrāntirbhavati । ākṣēptāha---<q>kasya kāraṇasyātra duṣṭatā-
vagamyatē ?</q> ēkagranthēnāha---viṣayasya śabdasya tāvadatra dr̥ṣṭatā nāsti,
śrōtrapathā2sattēḥ śrōtrē sa3mavāyāt । śrōtrasyābhivyaktatvāt saṁskr̥tatvānnaiva
dr̥ṣṭatāsti । <q>atha duṣṭaṁ śrōtramiti parikalpyēta; ēvaṁ tarhi śa4bdasyaiva</q>
<note>1. Added. vā. ga.</note>
<note>2. -pathāpattēḥ. ka, ga.</note>
<note>3. śrōtrasamavāyāt. ga.</note>
<note>4. asyaiva. ga.</note>
﻿<pb n="307"/>
<q>grahaṇaṁ na prāpnōti</q> । kāryakaraṇaśaktihānirēva dr̥ṣṭatvam; śabdagrahaṇaṁ ca
śrōtrasya kāryam; tatra yadi tadda‍uṣṭam, kathaṁ śabdaṁ gr̥hṇīyāt ? atha duṣṭatayā
kāryāntaraṁ na kariṣyatītyucyatē, tatrāha---<q>na ca śabdādr̥tē śrōtrasyānyad‌grāhya-
masti</q> । yatra duṣṭatvaṁ syāt । samarthanaikadēśyāha---yadyēvaṁ yadi śabdādanya-
cchrōtrasya grāhyaṁ nāsti, tarhi kāryapakṣē'pi śabdasya kathamanēkatvagrahaṇaṁ śrautram ?
anēkadēśasambandhasyāśābdatvānna śrōtrēṇa nānātvagrahaṇaṁ syāt । ākṣēptāha---
<q>naiva tacchrautram</q> । nānātvam । <q>mānasaṁ hi tat</q> । samādhātaikadēśyāha---<q>manasā
vā kiṁ śrōtrēṇāgr̥hītamēva bāhyaṁ vastu gr̥hyatē ?</q> yadi śrōtrēṇāgr̥hītamēva śabdē
nānātvalakṣaṇaṁ bāhyaṁ vastu manasā gr̥hyēta, tadā mānasamidaṁ nānātvaṁ
syāt; naitaducitam, sarvatrāgr̥hītē bāhyē manasaḥ pravr̥ttyadarśanāt । tasmānna
mānasamidaṁ kāryapakṣē'pi nānātvam । akṣēptā nirākarōti---<q>kiṁ vātra
śabdavyatiriktaṁ bāhyaṁ vastvabhiprētaṁ bhavataḥ ?</q> yacchrōtrēṇāgr̥hītaṁ manasā na
grāhyamiti bravīṣi । ēkadēśyāha---<q>yadidaṁ śabdanānātvam</q> । tacchabdavyatiriktaṁ
bāhyaṁ vastvityarthaḥ । ākṣēptā nirākarōti---<q>kiṁ vā śabdavyatiriktamidaṁ</q>
﻿<pb n="308"/>
<q>śabdanānātvam</q> ? sa ēva vikalpayati---<q>kiṁ śabda ēva, uta śabdādanyaḥ
śabdadharma iti</q> । na tāvadayaṁ śabdadharmaḥ śabdasyaiva tāvadayaṁ dharmō na
bhavati, <q>rūpādiṣvapi darśanāt; rūpādyapi hi <quote>‘nānā’</quote> iti gr̥hyatē । nāpyayaṁ
śabda ēva, <quote>‘nānātvaṁ śabdasya’</quote> iti vyatirēkadarśanāt</q> । tasmānna
vidmaḥ kasyēndriyasyātra nānātvē vyāpāraḥ, yasya duṣṭatā kalpyatē bhavadbhiḥ ?
ēkadēśyēvāha---<q>kiṁ tarhīdaṁ nānātvamagrāhyamēva</q> ? pūrvōktēna vikalpēna
tarhi kiṁ nānātvamidamagrāhyamēva ? sa ēvāha---<q>dr̥śyatē tu1 sarvārthēṣu</q> । tēna
śabdasyaivāyaṁ dharmō mā bhūt; śabdasyānyēṣāṁ cārthānāṁ dharmō bhaviṣyati । na 
ca dr̥śyamānamēvēdaṁ bāhyaṁ vastu na bhavati । kiṁ tarhi ? buddhirūpamiti
vaktavyam; tadāha---<q>buddhirūpatā tvagrāhyatvāt buddhēḥ pratyuktā</q> । yadi hi
buddhiḥ pratyakṣā syāt, tadā syādēva buddhirūpam; na ca sā pratyakṣētyuktam ।
ākṣēptā samarthayatē---<q>ucyatē, yadyasya grāhyam, gr̥hītē ca tasmin
grāhyāntarāvamarśō nānātvam</q> । asyārthaḥ---na2 nānātvaṁ nāmānyadēva,
<note>1. Omitted. tu. ga.</note>
<note>2. Omitted. na. ga.</note>
﻿<pb n="309"/>
kintu svabhāvata ēva yē vilakṣaṇā arthāḥ tēṣu gr̥hītēṣu yadidaṁ vailakṣaṇyaṁ vimr̥śyatē
tadidaṁ nānātvam; tēna gr̥hītamēva nānātvam vailakṣaṇyarūpatvāt । vailakṣaṇya-
yōgācca na vilakṣaṇā bhāvāḥ । kiṁ tarhi ? svabhāvata ēva । ēkadēśyāha---
yadi nānātvaṁ śrōtragrāhyaṁ kāryapakṣē, ēvaṁ tarhi nityapakṣē'pi śrōtrasyaiva
duṣṭatā kalpanīyā । ākṣēptā dūṣayati---<q>duṣṭē ca śabdagrahaṇaṁ na prāpnōti</q> ।
kāryaśaktivighātakatvādduṣṭatāyāḥ । sa ēvāha---<q>asati ca śabdagrahaṇē
śabdāntarāvamarśaḥ kutaḥ ?</q> yata ēva śravaṇēndriyasyāduṣṭatvam । tasmāt avamarśaḥ
avamr̥śyatē yēna1 tasminnavamarśē duṣṭatā kalpanīyā, na punaḥ śabdagrahaṇē
śrōtrēndriyē । ēkadēśyēvāha---manasaḥ tarhi duṣṭatā bhavatu; tēna śabdō'pi
gr̥hyatē; śrōtrasyāduṣṭatvāt manasaśca duṣṭatvādēkatvānavamarśācca nānātvāvamarśō
bhavati । ākṣēptā dūṣaṇamāha---<q>nanu ca manasō'pi naiva duṣṭatvaṁ śakyatē
vak‍tum</q> । śrōtragrā2hyē śabdē yathārthagrahaṇāt । yāvaddhi kiñcana gr̥hyatē, tatsarvaṁ
na manasā vinā; tatra yadi manō duṣṭam, tadā śabdagrahaṇamēva yathārthaṁ
na syāt; asti ca śabdē yathārthagrahaṇamiti manasō'pi duṣṭatvaṁ nāsti ।
kathaṁ punaravagamyatē śabdē yathārthagrahaṇamastīti tatrāha---<q>na hyagr̥hītasamya</q>-
<note>1. yatra. ga.</note>
<note>2. śrōtragrahaṇaśabdayathārthagrahaṇāt. ga.</note>
﻿<pb n="310"/>
<q>garthasya ta1darthāvamarśō ghaṭatē</q> । na hyagr̥hītaviṣayō'vamarśō'stītyarthaḥ । upa-
saṁharati---<q>ta2smāddēvā ēnāṁ bhrāntiṁ kalpayiṣyanti; aviparyayādduṣṭakāraṇa-
tānavadhr̥tēśca</q> । kāryapakṣē tu3 nānātvabuddhirna bhrāṁntiriti yuktaṁ kāryatvamēva ।
abhrāntē ca jñānē bhramābhidhānaṁ bhramādapi pāpīyaḥ । tasmādvaktavyamēva
bhrāntijñairbhramakāraṇam । paramasamādhātāha---idamabhidhīyatē, uktam bhavataiva
<quote>‘na hyagr̥hītasamyagarthasya tadarthāvamarśō ghaṭatē’</quote>---ityanēna granthēnāgr̥hītaṁ bāhyaṁ
vastu manasā na gr̥hyata iti । tataḥ kimityatrāha---<q>indriyēṇa ca
tad‌grahaṇāt</q> । sa ēvāyamiti grahaṇāt । <q>anēkatvaṁ nāstīti pratyakṣēṇā-
vasitam</q> । bāhyēndriyēṇa cānēkatvasyāgrahaṇāt <q>manasāpyanēkatvagrahaṇaṁ naivōpa-
padyatē</q> । ākṣēptāha---<q>kimālambanamasyāḥ, kiñcēndriyamanēka4tvapratipattēḥ ?
idamindriyamidaṁ cālambanam---nānādēśōtthā hi dhvanayō yugapadāgacchanta</q>
<note>Omitted. tat. ga.</note>
<note>vacanāt bhrāntiṁ. ga.</note>
<note>Omitted. tu. ga.</note>
<note>katvāvagatēḥ । samādhattē. ga.</note>
﻿<pb n="311"/>
<q>itarētaranirapēkṣā ēva yugapatsaṁskāramārabhantē śrōtrasya; tatsaṁskārānu-
rōdhāccaikamapi śabdamanēkamiva gr̥hṇātīti</q> । asyārthaḥ---anyōnyanirapēkṣā
bahavō dhvanayō bahūnēva saṁskārān śrōtrasya janayanti1; tatsaṁskāravaśēna
ca śrōtrēndriyava2rtinā nānāśabdabuddhaya upajāyantē; tatra pratipattibhēdāt
pratipattavyē śabdē'pi pratipattā bhēdapratipattivyavahāraṁ karōti । <q>anēkamiva
gr̥hṇātīti</q> । yathānēkaṁ gr̥hyamāṇamanēkavyahāraṁ pravartayati, tathēdamapi pratipatti-
bhēdēna bhēdavyavahāraṁ pravartayatītyarthaḥ । kasmātpunaḥ pratipattibhēda ityatrāha---
<q>ēkaikasaṁskārōpajanānācchaktēḥ nāyanaśaktirivāṅa‍gulīvibhinnā ēkamapi
bhinnamiva gr̥hṇāti</q> । ēkaikēna saṁskārēṇa dhvaninā śrōtraśaktērupajāyamānatvā-
cchaktistāvat bhidyatē; ta3thaikamapi bhinnaṁ gr̥hṇāti; yathā nayanaśaktiraṅa‍gulī-
vibhinnā abhinnamapi candramasaṁ bhinnamiva gr̥hṇātīti । upasaṁharati---
<q>tasmācchaktibhēdāgrahanibandhanō'yaṁ bhramaḥ</q> । śaktibhēdamagr̥hṇannānāśabdavyavahāraṁ
pra4vartayati; bhinnāṁ śaktimajānan pratipattibhēdāparikalpanāt pratyētavyamēva
bhinnaṁ manyatē । yastu śaktibhēdaṁ manyatē, sa jānāti---pratipattirēva kēvalā
<note>1. -ntīti tatsaṁskāra. ga.</note>
<note>2. -janitāḥ. ga.</note>
<note>3. bhinnā ca śaktiḥ. ga.</note>
<note>4. karōti. ga.</note>
﻿<pb n="312"/>
bhidyatē, pratipattavyaṁ tu tadēvēti । <q>anēna sāntarālagrahaṇamapi pratyuktam</q> ।
yadidaṁ vicchinnaṁ śabdagrahaṇaṁ tadanupapannamiti śaṅkā, śabdasya śrōtrākāśē
samavētasya grahaṇāt । tatrēdamucyatē---anēna sāntarālagrahaṇē'pi prativacanaṁ
dattam । iyamapi bhrāntirityarthaḥ । atra cōdayati---<q>kathaṁ punaranēna
sāntarālagrahaṇaṁ pratyucyatē ?</q> ēkagranthēnāha---<q>yuktaṁ tāvatsaṁskāravaśā-
cchak‍tyudbōdhaḥ; tadanurōdhinī bhinnā ca śaktirēkamapi viṣayaṁ bhēdēna samarpayantī
svabhēdāgrahaṇādanēkagrahaṇabhramamutpādayatīti । antarālagrahaṇē kō hētuḥ ?
tasmātkāraṇāntaraṁ brūhīti</q> । pariharati---<q>nōcyatē</q> । kāraṇāntaram ।
<q>idamēva hi kāraṇam</q> । cōdayati---<q>kathamidaṁ kāraṇam ?</q> uttaram---
<q>nānādēśōtthā dhvanayō bhēdēna saṁskāramārabhamāṇā ā mūlaṁ śaktērudbōdhaṁ
janayantīti । ataḥ śrōtrākāśasthitō'pi śabdō'nugrāhakānurōdhā-
ttaddēśastha iva gr̥hyatē</q> । asyārthaḥ---yē'mī nānādēśō1tthā dhvanaya āgacchantaḥ
śrōtraśaktēruddhōdhaṁ janayanti, tē ā mūlaṁ mūlata ārabhya---mūlabhūtasaṁyōga-
vibhā2gasahitā iti yāvat---ataścānugrāhaka3dhvanivaśēna dhvanimūladēśasthita
iva śabdaḥ pratibhāti; yadyapi paramārthataḥ śrōtrākāśasthita ēva śabdō
gr̥hyatē, bāhyēndriyatvēna śrōtrasya prāpyakāritvāt; tēnā4bhivyatañjakavaśādēṣā
<note>1. -dēśasthāḥ ga.</note>
<note>2. Omitted. vibhāga. ga.</note>
<note>3. Added. bhūta. ga.</note>
<note>4. tē nānugraha. ga.</note>
﻿<pb n="313"/>
bhrāntiriti mantavyam । ēṣā cātra darśanasthitiḥ---śabdaḥ svadēśarahitaḥ
śrōtrēṇa gr̥hyatē, tasya śrōtradēśatvādindriyāṇāṁ svā1nubhavāsamarthatvāt; śrōtraṁ
tu yadyapi dēśaṁ svātantryēṇa na gr̥hṇāti, tathāpi śabdaṁ gr̥hṇadēva śabdā-
bhivyañjakamūladēśamapi gr̥hṇātītyanubhavabalēna kalpyatē । ta2tra śabdasya
dēśarahitasya dēśamapēkṣamāṇasya tēna dēśēna sahāsambandhamagr̥hṇatastaddēśasambandha-
grahaṇavyavahā3rō bhavatīti । <q>nanu cāntya ēva saṁyōgavibhāgaḥ saṁskārōti</q> ।
tēna dhvanimūladēśō nābhivyañjakadēśaḥ; na cāsambandhagrahaṇaṁ śrōtrasya,
atiprasaṅgādityuktam । pariharati---<q>kēyaṁ mandatā bhavataḥ ? a4nanu-
gr̥hītapūrvasaṁyōgavibhāgō'ntyaḥ saṁskārōtīti nōpapadyatē । ananugr̥hītaḥ</q>
pūrvaḥ saṁyōgavibhāgō yēna sō'nanugr̥hītapūrvasaṁyōgavibhāgaḥ । anugr̥hītaḥ
pr̥ṣṭhavartitayā sahāyatvēna gr̥hīta ucyatē । ētaduktaṁ bhavati---pūrvān
saṁyōgavibhāgānaṅgīkr̥tyāntyō'bhivyanaktīti । idamatrākūtam---kōṣṭhyō vāyu-
ruraḥprabhr̥tiṣvaṣṭasu sthānēṣu saṁyōgavibhāgau janayan kramēṇa śrōtradēśaṁ pratyā-
sīdannapēkṣitapūrvasaṁyōgavibhāgaḥ śrōtraṁ saṁskarōti, anyathā viśēṣaśabdābhi-
vyak‍tyabhāvaprasaṅgāt; sthānaviśēṣābhighātavaśēna hi varṇaviśēṣōpalabdhyanuguṇa-
saṁskārōdayō nānyathēti । sthānābhighātavaśēna vāyuviśēṣa ēvōtpannō viśiṣṭa-
śabdōpalabdhayē nimittamiti cēttatrāha---<q>tadanugrāhakavaśādutpattiriva kāryam</q> ।
yadi tadanu5grāhakavaśādutpattiḥ, tadā kāryamēva paraṁ tadanugrāhakavaśādastu । yata ēva
sthānābhighātāpēkṣā, <q>ata ēva ca pūrvavēgānuvartyuparamaḥ saṁskārāṇām</q> । pūrvō yō
<note>1. svadēśānubhavā-ga.</note>
<note>2. tataḥ ga.</note>
<note>3. Added. api. ga.</note>
<note>4. Added. na hi. ka.</note>
<note>5. tadanugrahavaśāt. ga.</note>
﻿<pb n="314"/>
vēgastadanuvartyuparamaḥ saṁskārāṇāṁ vāyūnām । saṁskriyatē yaiḥ śrōtraṁ tē saṁskārāḥ ।
ayamāśayaḥ---balavatābhighātēna yō vāyuḥ prēryatē, tasya cirakālānuvartī vēgō
bhavati; vēgākhyācca saṁskārādvāyuṣūttarakarmāṇyutpadyantē; cirakālānuvartini
ca vēgē vāyuḥ dūraṁ dūrataraṁ ca prasarpati; tasya tu vēgavināśē vāyūnāṁ
gativicchēdalakṣaṇa uparama iti । tasmādātmānurūpaṁ śak‍tyudbōdhamupajanayantaḥ
saṁyōgavibhāgāstathā tathā bhinnamiva dēśāntaravartinamiva cārthamavagamayanti ।।</p>
<p><quote>“kāmaṁ dēśā ēva bhinnāḥ syuḥ”</quote> i1ti bhāṣyamanubhāṣitam । ākṣipati
---<q>kimarthō'yamupanyāsaḥ ?</q> atra hi bhāṣyē <quote>“aikarūpyē sati dēśabhēdē'pi kāmaṁ
dēśā ēva bhinnāḥ syurna śabdaḥ”</quote> ityupanyastam; sa cāyamupanyāsaḥ kimarthaḥ ?
nanvasyēdaṁ prayōjanam, yaddēśabhēdē'pi śabdō na bhidyata iti । ucyatē---nēdamasya
prayōjanaṁ saṁbhavati, śabdasya dēśa2bhēdābhāvāt; śrōtrastha ēva sarvaḥ śabdō
gr̥hyatē; nābhivyañjakadēśasthaḥ, śrōtrasya prāpyakāritvāt । athābhivyañjakadēśa
ēva śabda upalabhyatē; tadanupapannam, śabdasaṁskārapakṣaprasaṅgāt; abhivyañjaka-
dēśē hi śabdasya yadupalambhanam, tatrēdamēva kāraṇaṁ yaduta tatra śabdō'bhivyakta
iti; śrōtrābhivyaktipakṣē hi śrōtraṁ svasamavētamēva śabdaṁ gr̥hṇīyāt । na
<note>1. Omitted. iti. ga.</note>
<note>2. Omitted. dēśa- ga.</note>
﻿<pb n="315"/>
ca vācyam <quote>‘bhavatu śabdasaṁskāraḥ’</quote> iti । kutaḥ ? ta1smādēva hi śabda-
saṁskāraḥ prāpnōti yuktō bhavati; <q>yadi śravaṇēndriyaṁ saṁyōgavibhāga-	
dēśamāgacchēt</q> । saṁyōgadēśagamanēna hi tasmin pakṣē śrōtrasya prāpyakāritā
nirvahati, nānyathā । <q>na caitadasti</q> । śrōtrasya gamanam । <q>bhāṣya ēva
pratyuktatvāt</q>; <quote>“pratyakṣā hi karṇaśaṣkulī taddēśā gr̥hyatē”</quote> ityuktam । tasmā-
danarthakō'yamupanyāsaḥ । samādhattē---yata ēva paramārthatō dēśabhēdō nāsti,
<q>ata ēva <quote>“kāmam”</quote> ityuktam</q> । abhyupagamyavādapradarśanārtham । <q>sattvāntara-
pakṣē'pi</q> । yadyapi sattvāntarē śabda upalabhyatē, tathāpi tāvadbhēdō nāsti;
aikyapratītēḥ---ityabhiprāyō bhāṣyakārasya <quote>“kāmaṁ dēśā ēva”</quote> iti vadataḥ ।
ta2tra kaściccōdayati---nanvēkasya puruṣasyānēkatrōpalabdhiḥ pūrvapakṣa uktā;
atra punarādityē anēkēṣāṁ puruṣāṇāmanēkatrōpalabdhiḥ3; tasmādādityadr̥ṣṭāntō
na tulya iti । pariharati---<q>mūrkhapralapitamētat</q> । yasmādēka4sya padārthasyā-
nēkatrōpalabdhiḥ paricōditā parihr̥tā ca saiva; ēkēna vā puruṣēṇa bahubhirvā
puruṣairiti nāyaṁ bhēdō vivakṣitaḥ sarvathā; kathamēkasyānēkatrōpalabdhiriti
cōditam; taccādityadarśanēna samarthitamiti nānupapannaṁ kiñjit ।।</p>
<note>1. yasmāt. ga.</note>
<note>2. atra cōdayati. ga.</note>
<note>3. Added. paricōditā. ga.</note>
<note>4. ēkasya ēkēna. ga.</note>
﻿<pb n="316"/>
<p><quote>“śabdāntaramavikāraḥ”</quote> iti sūtraṁ paṭhitam । <q>naivēha <quote>“ikō
yaṇaci”</quote> iti prakr̥tivikārabhāva upadiśyatē</q> । yēna pāṇinēranuśāsana1-
virōdhaḥ syāt । kasmātprakr̥tivikārabhāvō nōpadiśyata ityatrāha---<q>na hi
lōkē yakāraṁ prayuyukṣamāṇā ikāramupādadatē</q> । tathāpi kimityāha---
lōkasiddhasya cā2dēśā bhavanti</q> । yadvastu lōkē siddhaṁ tasyaivādēśaḥ sūtrē-
ṇōpadēśō bhavati । yata ēvam, <q>tasmādayamartha ādēśikaḥ</q> । aci parata
ikārasya sthānē prasaṅa‍gē yakāraḥ prayōktavya iti; tēna pāṇinivacanāt
prakr̥tivikārabhāvō nāvagamyatē । <q>sādr̥śyaṁ tu prakr̥tivikārabhāvē'naikāntikam</q> ।
<note>1. anuśāsanaṁ virōdhi. ga.</note>
<note>2. ādēśō bhavati. ga.</note>
﻿<pb n="317"/>
dadhipiṭakakundapiṭakayōradarśanāt prakr̥tivikārabhāvasyētyuktaṁ bhāṣyē । <q>ataḥ
siddhaṁ śabdāntaratvam</q> । yakārasya, na punarikāravikāratvaṁ yakārasya ।।</p>
<p><quote>“nādavr̥ddhiḥ parā”</quote> iti sūtraṁ paṭhitam । <q>tulyaṁ bhēdaparihārēṇa</q> ।
nādavr̥ddha‍yā mahattvaṁ varṇānām । tadēva darśayati---yathaiva hi tatra
bhēdaparihārē bhinnā nādāḥ śabdaṁ bhinnamivāvagamayanti, ēvamatrāpi pracitāḥ
mahāntaḥ pracitamiva mahāntamiva, vibhāgasthitāḥ vibhāgēna avayavēna sthitāḥ,
sāvayavā iti yāvat, vibhaktamiva sāvayavamiva । <q>atō mahāniva
avayavavāniva ca bhrāntirupa1padyatē</q> । atrēdaṁ tattvam---bahavō vāyavaḥ
samānasthānakaraṇaprēritāḥ parasparanirapēkṣā yugapadēva kr̥tsnāṁ karṇaśaṣkulī-
maṇḍalasya nēmiṁ prāp‍nuvantō nirantarāḥ śrōtradēśamēva śabdaṁ nirantaraṁ grāhayantō
mahāntamiva śabdaṁ pratipādayanti, yathā nirantarēṣu gr̥hyamāṇēṣu vr̥kṣēṣvēkamiva
<note>1. utpadyatē. ga.</note>
﻿<pb n="318"/>
mahāntamavayavinaṁ manyata iti । kathaṁ punarēvamityatrāha---<q>saṁskārānurōdhā-
cchaktērudbōdha ityuktam</q> । vāyavīyasaṁyōgavibhāgānu1rōdhācchaktēḥ śrōtravartinyā
u2dbōdha ityuktam; tēna tadanurōdhēna bhrāntirupajāyata iti । <q>tasmādaya-
mapi saṁskārabhēdāgrahaṇanibandhana ēva bhramaḥ</q> । yō hi saṁskārabhēdaṁ jānāti
sa tadvaśēna <quote>‘bahavaḥ śabdabuddhayō yugapadutpannāḥ, na punarēka ēva mahāñchabda
upalabhyatē’</quote> iti kalpayati; tēna saṁskārānabhijñasyēyaṁ bhrāntiriti । upasaṁharati
---<q>ataḥ siddhē sapratyabhijñapratyakṣē pūrvōktamanaikāntīkr̥tama3nityatvē hētu-
jātam</q> । pratyabhijñāśabdēnātra jñānadharmaḥ pūrvānubhavabhāvanāvamarśēna <quote>‘sa
ēvāyam’</quote> iti vastugrāhakatvamuktam, na jñānamēva ।।</p>
<note>1. Omitted. anurōdha. ga.</note>
<note>2. udbōdhaka. ga.</note>
<note>3. anityatvajñānam. ga.</note>
﻿<pb n="318"/>
<p><q>idānīṁ sapratyabhijñasya pratyakṣasya śabdaviṣayatōcyatē</q> । śabdaviṣayē'pi
sapratyabhijñaṁ pratyakṣamastītyucyatē । <quote>“nityastu syāddarśanasya parārthatvāt”</quote> iti
sūtraṁ paṭhitam, ākṣipati---<q>darśanasya parārthatvāditi kasyāyaṁ hētuḥ ?</q>
uttaram---śabdanityatāyāḥ । ākṣēptāha---nanu cāyaṁ parārthatvalakṣaṇō dharmō'pakṣa-
dharmaḥ; sisādhayiṣitadharmō hi dharmī pakṣaśabdēnōcyatē; atra ca śabdasya
nityatālakṣaṇō dharmaḥ sādhayitumiṣṭa iti śabdaḥ pakṣaḥ । na ca tasya parārthatvaṁ
dharmaḥ । kiṁ tarhi ? darśanasya । tathāpi kimityāha---<q>apakṣadharmasya cāsya
hētutvaṁ nāstīti naiyāyikāḥ</q> । nyāyavidō manyantē । samādhātāha---
<q>aśrutaśāstrā hi tē</q> । na tairmīmāṁsāśāstraṁ śrutam, ya ēvaṁ manyantē । kathaṁ tarhi
śāsrārtha ityatrāha---<q>darśanamēvātra parārthatayōpanyasyatē</q> । darśanaviśēṣaṇatayātra
parārthatōpanyasyatē । tacca darśanaṁ nirviṣayaṁ kvacidapi nāstīti śabdō'tra
viṣayatayōpanyasyatē; viṣayatayā śabdaḥ parārthadarśanasambandhītyarthaḥ । tataḥ
﻿<pb n="320"/>
kim ? uttaram---idaṁ vakṣyāmāṇaṁ tatō bhavatītyarthaḥ । <q>parārthadarśanasambandhitā
hētuḥ</q> । iti bhavati । <q>ētaduktaṁ bhavati---parārthaṁ darśanaṁ yasyēti</q> ।
madhya ēva pr̥cchati---<q>tasya kim ?</q> uttaram---<q>nityatā</q> । punaḥ pr̥cchati
---<q>kasya yathā ?</q> uttaram---sarvasya dhūmādēryathēti brūmaḥ । tēnētthamidaṁ
sādhanaṁ prayōktavyam---śabdō dharmī, nitya iti sādhyō dharmaḥ, parārtha-
darśanasambandhitvāt yō yaḥ parārthadarśanasambandhī sa nityaḥ, yathā dhūmādiriti ।
atra hētvasiddhimāśaṅkatē---<q>nanu ca svapratipattyarthamapi dhūmādērdarśanamiti</q> ।
parārthatvamasiddhamiti bhrāntasyāśaṅkā । pariharati---bhavatu svapratipattyarthatā,
parapratipattyarthatāpyasti । tēna nāsiddhirhētōḥ । nanu ca parārthatā
nāstyēva mīmāṁsakamatē; tatrāha---<q>anirākaraṇīyaṁ caitadavirōdhāt</q> । na
hi parārthatvē dhū1mādīnāmaṅgīkriyamāṇē kiñcidvirughyatē । <q>śabdē ca vidyamā-
natvāt</q> । parārthatāyāḥ । dhūmādiṣvapi yadi bhavati, tadā kā kṣatiḥ ?
nanu ca nityatvē sādhyē na dhūmādērdr̥ṣṭāntatā tēṣāmanityatvādityatrāha--- 
<note>1. Omitted. aṅa‍gīkriyamāṇē---atra cōdayati. ga.</note>
﻿<pb n="321"/>
kālāntarāvasthāyitvamuccāraṇakālatkālāntarāvasthāyitvaṁ nityaśabdēnōcyatē; <q>na
sadakāraṇatvam</q> । nityaśabdēna hi svaśak‍tyā sadakāraṇamucyatē;
<quote>‘yatsadakāraṇaṁ tannityam’</quote> iti lōkaprasiddham, yathā gaganamātmētyādi । yathāha
bhagavān kāśyapaḥ <quote>“sadakāraṇaṁ nityam”</quote> iti । tadidaṁ na nityaśabdēnōcyatē;
api tu lakṣaṇayā kālāntarāvasthāyitvamēva । atra cōdayati---<q>nanu
ca sannakāraṇaśca śabda iṣyatē</q> । tēna śrautamēva nityatvaṁ nityaśabdēna kimiti
nōcyata iti bhāvaḥ । pariharati---<q>bāḍhamiṣyatē; sa tu pārārthamātratayaiva
darśanasya sidhyati</q> । yadaiva hi kālāntarāvasthāyitvēna śabdasyōccāraṇasya para-
pratipattyarthatā sthitā, na śabdakāraṇatā, tadaivaṁ sidhyatīti na prayatnēna sādhyatē ।
atra cōdayati---yadi hi tāvadiṣyatē sadakāraṇatā śabdasya, kimiti
tarhi prayatnēna nityaśabdē'pyuccāritē kālāntarāvasthāyitaiva sādhyata iti viśēṣa
ucyatē; yāvatā nityataiva sādhyatām; na kālāntarāvasthāyitēti । pariharati
---<q>kathaṁ nāmānityasyāpi dhūmādērdr̥ṣṭāntatā syāditi</q> । yadi hi nityataiva
sādhyēta tadā dhūmādīnāṁ dr̥ṣṭāntatā na syāt, sādhyavikalatvāt;
dhūmādivyaktayō hi sāmānyēnōpādhinā agnisambandhavyāptā agnivyaktimēva
gamayanti । na ca dhūmādivyaktīnāṁ sadakāraṇatā, kintu kālāntarā-
vasthāyitā । tasmāt dr̥ṣṭāntalābhāya kālāntarāvasthāyitaiva sādhyā । aparaścōdayati
---nanu cāsyāpi śabdasyānityatā prāpnōti, prasiddhē dhūmādau darśanāt ।
﻿<pb n="322"/>
yathābhūtō hi dr̥ṣṭāntē dharmō dr̥ṣṭaḥ, tathābhūtēnaiva dārṣṭāntikē'pi
bhavitavyam; tēna dhūmavadanityatā śabdasya prāpnōti । pariharati---<q>ata
ēva kālāntarāvasthāyitvamātraṁ sādhyatayōcyatē</q> । yata ēva dr̥ṣṭāntē'-
nityatā dr̥śyatē, ata ēva kālāntarāvasthāyitvamātraṁ sādhyatayōcyatē;
anyathā dr̥ṣṭāntābhāvaprasaṅgāt । nanu bhavatu kālāntarāvasthāyitā,
nityatā tu tadvadēva na syādityatrāha---<q>kālāntarāvasthāyitayā ca siddhaṁ
sadakāraṇatvaṁ śabdasya</q> । tēnānityatā na prasajyatē । tadā kathaṁ sadakāraṇatā
sidhyatītyatrāha---<q>darśanamēva hi tasya kāraṇatayā śaṅkitaṁ paraiḥ</q> ।
uccāraṇamēva hi śabdasya kāraṇatayā śaṅkitam; tacca kālāntarāvasthāyitvē
siddhē dvitīyaśravaṇē parārthatayā parapratipattyarthatayā akāraṇatāṁ śabdaṁ prati gatam,
kintu abhivyañjakamēva; tataśca prathamaśravaṇē'pi tadabhivyañjakamēvēti siddha-
makāraṇatvam । upasaṁharati---tasmāt parārthadarśanasambandhimātrasya dhūmādērdr̥ṣṭāntatvaṁ
śabdasyāpi sadakāraṇatvaṁ siddham । atra cōdayati---<q>nanu ca tattulyōpādāna-
mabhēdamupādāya sidhyati pārārthyaṁ darśanasya</q> । asyārthaḥ---uccāritamātrē hi
vinaṣṭē śabdē parārthamuccāraṇaṁ na ghaṭatē, saṅkētitasya śabdasya punarvyavahāra-
kālē'sattvādasaṅkētitasya cāpratipādakatvāt; yadā punaḥ saṅkētitē
﻿<pb n="323"/>
śabdē vinaṣṭē'pi tattulyō'parō yaḥ śabda utpadyatē tatsādr̥śyēna vyāmūḍhā
abhēdamupādāyārthaṁ pratipadyanta iti ghaṭatē, tadā taddarśanasya parārthatāpi
sidhyatīti naikāntēna kālāntarāvasthāyitāṁ śaknōti gamayitum । pariharati---
<q>satyaṁ sidhyati; kintu nētthaṁbhūtatvē pramāṇamasti</q> । asya tatpratyayasya
prātibhāsikastāvadbādhakapratyayō nāsti śuktikārajatādivat; ānumānikō'pi
nāstītyuktam <quote>“sataḥ paramadarśanam”</quote> ityatra; tēna tatpratyayō'yaṁ vyāmōha
iti na śakyatē vak‍tumiti । prātibhāsikabādhābhāvamāha---na kasyacidapyā-
saṁsāraṁ jantōḥ <quote>‘pūrvōccaritasadr̥śamuccārayāmi’</quote> ityuccārayituḥ <quote>‘tatsadr̥śō'yam’</quote>
iti śrōturvā vijñānōtpādō dr̥ṣṭaḥ । anēna <quote>“kasyacitkr̥trimō bhaviṣyati sambandha
iti cēt taduktam”</quote> iti bhāṣyaṁ vyākhyātam । bhāṣyē cōktaśabdēna <quote>“yasya
ca duṣṭaṁ karaṇaṁ yatra ca mithyēti pratyayaḥ, sa ēvāsamīcīnaḥ pratyayō
nānyaḥ”</quote> ityuktam; tēna kr̥trimasambandhaśabdābhēdabhramēṇārthapratyayō na bhavatī-
tyuktaṁ bhavati । yata ēvāyamabhrāntastatpratyayaḥ, <q>ata ēva cāviparītaṁ
pratipadyantē</q> । anyathā bhrāntatvē hi <q>mālāśabdapratyayasyēva śālāśabda- 
saṁvēdanādviparyayaḥ syāt</q> । yathā mālāśabdapratyayasya śālāśabdaviṣayasyārthē
vipa1ryayō bhavati; śālāśabdaviṣayāt satyasaṁvēdanāt---yēna hi śālāśabdaṁ
mālāśabdabuddha‏‍yā gr̥hītvā mālārthaḥ pratipannaḥ, tasya ca punaḥ śālāśabdē
<note>1. viṣayaḥ ga.</note>
﻿<pb n="324"/>
tattvatō jñātē mālāpratyayō nivartatē; na cēha tathā viparyayō bhavati;
tasmānnēyaṁ bhrāntiriti । nanu ca sādr̥śyē'pi śabdayōravagatē'rthapratyayaviparyayō
na dr̥śyatē yathā gōgāvīśabdayōḥ gōsadr̥śādapi gāvīśabdāt1 gavārthapratyayō
na viparyēti, tathēhāpi syādityarthaḥ । pariharati---<q>tadēka2grāhiṇāṁ tu na
dr̥śyatē viparyayaḥ, na sādr̥śyagrāhiṇām</q> । asyārthaḥ---yē gāvīśabdamēvaikaṁ
vācakaṁ manvānāḥ prayuñjatē śabdamarśaṁ ca pratipadyantē, tēṣāṁ nāsti viparyayaḥ;
yē punaḥ gōśabdasādr̥śyēna bhrāntāḥ, tēṣāṁ viparyayō bhavatyēva । <q>tattvavidāṁ
tu anutpattirēva</q> । gāvyādiśabdēbhyaḥ । pr̥cchati---<q>kimidaṁ tattvavidāmiti ?
gōśabdasya gāvyādayō'pabhraṁśāḥ---ityēvaṁvidastattvavidaḥ; tēṣāṁ naiva
gāvyādibhyō'pyarthajñānamutpadyatē, gōśabdādēvārthaṁ pratipadyantē---ityuktaṁ
vyākhyātr̥bhiḥ</q> । asyārthaḥ---sarvē'pyētē'pabhraṁśā ādimantaḥ; tat3 kēnaci-
<note>1. Added. api. ga.</note>
<note>2. ēkatva- ka.</note>
<note>tatra. ga.</note>
﻿<pb n="325"/>
dva‍r̥ddhēna gōśabdamuccārayitukāmēna pramādāt gāvītyuccāritam; tatrāparō vr̥ddhō'rtha-
prakaraṇādivaśēna tadīyāṁ vivakṣāmavagamya <quote>‘gōśabdamuccārayitukāmō gāvītyu-
ccaritavān’</quote> ityuccicārayiṣitāt gōśabdādēva gavārthaṁ pratipadyatē; na puna-
rgāvīśabdāditi । <q>na cānāditayā saṁsārasyādiśabdatā kasyacitkalpayituṁ
śakyatē, yatsadr̥śōpādānāt saṁvyavahārasiddhiḥ</q> । yadi saṁsāra ādi-
mān, tadādyaḥ śabdō'rthavān saṅkētavaśēna, tatsādr̥śyādaparēbhyō'rthapratītiḥ
kalpyatē; na caitadasti । tasmādiyamapi kalpanā nōpapadyatē---arthavatsādr̥śyā1-
darthāvagama iti । <q>tasmātsapratyabhijñapratyakṣamūlō'yaṁ vyavahāra iti
sthitam</q> । vyavahāradarśanēna pratyabhijñaiva lōkānāmastīti sādhitam ।</p>
<p>atra kēcit cōdayanti---pratya2bhijñānarūpaṁ pratyakṣaṁ na bhavatīti,
tadudayē kāraṇābhāvāt; indriyamātrēṇa hi tāvadidaṁ janayituṁ śakyatē,
tasya pūrvānubhūtārthaviṣayīkaraṇāsāmarthyāt । na ca pūrvānubhavabhāvitabhāvanā-
sacivēnēndriyēṇa janayitumidaṁ śakyatē, bhāvanāyā idānīntanē'rthē'vyāpārāt;
yadēva hi pūrvānubhavēna viṣayīkr̥tam, tadēva bhāvanāvaśēna smaryatē; na
punarapūrvamēva gr̥hyata iti । tadidamayuktam; sthāpitō hi sarvānubhava-
samavāyī puruṣa ēkō viṣayāṇāmanubhavitā । sa ca pratibuddhapūrvānubhava-
bhāvanō vyāpriyamāṇakaraṇaḥ pūrvāparānusandhānasamarthaḥ <quote>‘tadidam’</quote> ityēkēnaiva
smaraṇagrahaṇacchāyāvāhinā jñānēna kālāntarāvasthāyi vastu gr̥hṇāti । kēvalā
bhāvanā smr̥tihētuḥ; kēvalaṁ cēndriyaṁ grahaṇamātrakāraṇam; parasparōpa-
kārakatayā3 tu vilakṣaṇaṁ kāryaṁ janayata iti nānupapannam । taduktam
<quote>“viṣayapratyabhijñā caitannibandhanā”</quote> iti । ētattvatra vaktavyam---kṣaṇika-
tvādabhivyaktēḥ kathaṁ śabdē pratyabhijñēti । gr̥hītē hi vastuni saṁskārō-
<note>1. sādr̥śyapadē'rthā- ga.</note> 
<note>2. pratyakṣajñāna- ga.</note>
<note>3. kāramātratayā. ga.</note>
﻿<pb n="326"/>
dbōdhē sati pratyabhijñā; na ca śabdō'gr̥hītaḥ pratibuddhasaṁskārēṇa pratyabhi-
jñātuṁ śakyatē, tāvatkālamabhivyaktēranavasthānāt । ucyatē, na vastugrahaṇa-
mēvaikaṁ saṁskārōdbōdhakam; nānāprakāratvāttadudbōdhahētūnāmiti kāraṇāntarōdba‍uddha-
saṁskāraḥ prathamasannipāta ēva śabdaṁ pratyabhijānātīti sakalamavikalam ।</p>
<p>atra cōdyamāha---<q>anyadēva sādhitamanyaccōpasaṁhr̥tam</q> । ata upakramōpa-
saṁhārau parasparaviruddhau । tadēvāha---<q>kālāntarāvasthitiḥ sādhitā</q> । nityastviti
vadatā । <q>sapratyabhijñaṁ pratyakṣamupasaṁhr̥tam । anyadēvōpanyastamanyaccōpani-
patitam</q> । yathānyasminnas‍trē kṣiptē'nyadupanipatati, tādr̥śamēvēdamiti । samādhānamāha
---<q>tadēvēdam</q> । yadupakrāntam, tadēvōpasaṁhr̥tam; nānyat । kutaḥ ? <q>pratyabhijñānā-
dēva hi kālāntarāvasthāyitā sidhya1ti</q> । ayamāśayaḥ---kālāntarāvasthāyi-
tāyā ēva siddha‍yē yā pratyabhijñā sādhitā, saivōpasaṁhr̥tēti nāsti virōdhaḥ ।
<q>yadi pratyabhijñayaiva kālāntarāvasthāyitvaṁ sādhyatē, kimiti tarhi parārtha-
darśanasambandhitā hēturityuktam ?</q> uttaram---<q>yata ēva pratyabhijñayaiva
kālāntarāvasthāyitā, ata ēva parārthadarśanasambandhitā hēturityuktam</q> ।
pratya2bhijñayā hi śabdē pratyuccāraṇaṁ parāparatvē nirākr̥tē darśana3sya parārthatā
bhavati; anyathā hi śabdōtpattyarthataiva syāduccāraṇasya । nanvabhinnārthadarśana-
<note>1. Omitted. sidhyati. ga.</note> 
<note>2. pratyakṣayā. ga.</note>
<note>3. Omitted. darśanasya. ga.</note>
﻿<pb n="327"/>
nibandhanō'yaṁ śabdānāṁ pratyuccāraṇaṁ parāparabhā1vaniṣēdhaḥ; na pratyabhijñā-
nibandhana ityatrāha---<q>pratyabhijñaiva hyabhinnārthadarśanamityucyatē, na punaranyat</q> ।
nanu bhavatu śabdaviṣayā pratyabhijñā, tathāpi kathaṁ tadbalēna darśanasya parārthatētya-
trāha---<q>svarūpasya darśanāntarasiddhatvāt, tatpūrvakatvācca pratyabhijñāyāḥ ।
na ca svārthaparārthatāmēkō yatnaḥ pratipattuṁ kṣamaḥ</q> । asyārthaḥ---prathamē
tāvaduccā2raṇē śabdasvarūpaṁ tēnaiva prathamēna darśanāntarēṇa uccāraṇāntarēṇa siddhaṁ
janitamiti vaktavyam; tatpūrvikā ca dvitīyōccāraṇē pratyabhijñā;
tasyāṁ ca satyāmutpāditasya śabdasvarūpasya punarutpādanaṁ na saṁbhavatīti
prayatnasya śabdābhivyañjakatayā parārthatvam; ēvaṁ ca niścitapārārthyaḥ prayatnō
na prathamaśravaṇē svārthaḥ śabdasvarūpaniṣpattyarthō bhavitumarhati; api tu dvitīya-
śravaṇavadabhivyañjaka ēvēti siddhaṁ pratyabhijñayaivōccāraṇasya pārārthyam ।।</p>
<p><q>sarvatra yaugapadyāditi । anēnānvayavyatirēkasamadhigamyamarthāva-
gatihētutvaṁ darśayati śabdasya</q> । ākr̥tyanvayē vyak‍tya3ntarē'pi śabdaprayōgāt
<note>1. parāparatā bhāva. ga.</note>
<note>2. Omitted. uccāraṇē---dvitīya. ga.</note>
<note>3. Omitted. api ga.</note>
﻿<pb n="328"/>
tadākr̥tivyatirēkē cānyākr̥tikē'prayōgādākr̥tivacanaḥ śabda ityavagamyatē;
atō'nvayavyatirēkasamadhigamyamarthāvagatihētutvaṁ śabdasya । <q>kimatō yadyēvam ?</q>
uttaram---<q>kālāntarāvasthāyitā sidhyati; na hi kālāntarānavasthāyinō'-
nvayavyatirēkaniścayaḥ; ataḥ kālāntarāvasthāyitā sidhyati</q> । tathāpi
kimityā1ha----<q>kālāntarāvasthitiśca sapratyabhijñapratyakṣasamadhigamyētyuktam</q> ।
atō'nēnāpi prakārēṇa śabdē sapratyabhijñaṁ pratyakṣamastīti sādhyatē । <q>kathaṁ
punaranvayavyatirēkasamadhigamyamasyārthā2vagatihētutvam ?</q> yāvatāṅgulinirdēśēnaiva
kimiti na bhavati <quote>‘iyaṁ gauḥ’</quote> iti ? uttaram---<q>ākr̥tēḥ padārthatvāt</q> ।
bhavatvēvaṁ tathāpi kimityāha---<q>na caikaprayōgasamadhigamyā ākr̥tēḥ padārthatā</q> ।
kutaḥ ? <q>svātaṁntryēṇāgrahaṇāt dravyāśritānām</q> । yē hi dravyāśritāḥ, na tē
<note>1. kimityatrāha ga.</note>
<note>2. Omitted. asya. ga.</note>
﻿<pb n="329"/>
svātantryēṇa gr̥hyantē śauklyādivat; dravyāśritā cākr̥tiḥ; svātantryēṇā-
gr̥hītānāṁ ca pr̥thaṅ‌nirdēśāyōgyatvāt । tēna <quote>‘asya śabdasya vācyā’</quote>
iti na śakyata ākr̥tirnirdēṣṭum । <q>tasmādva‍yavahārasamadhigamyaivākr̥tipadārthatā,
na nirdēśasamadhigamyā</q> । vr̥ddhavyavahārādēvākr̥tivacanatā gamyatē । vyavahāraścānvaya,
vyatirēkaja ityanvayavyatirēkakṣamatayā kālāntarāvasthitiniścayāt । pratyabhijñayā
ca vinā kālāntarāvasthityaniścayāt siddhā pratyabhijñā ।।</p>
<p><quote>“saṁkhyābhāvāt”</quote> ityanēnāpi sūtrēṇa---<q>tadēvēdaṁ sapratyabhijñaṁ pratyakṣaṁ
punarupanyasyatē</q> । kimarthaḥ punarupanyāsa ityatrāha---<q>hētupracayadarśanārtham</q> ।
punarupanyastam । atra cōdayati---<q>pracayē punaḥ kō'rthō'bhyadhikaḥ sidhyati ?</q>
hētunā hi sādhyaṁ sādhayitavyam; taccēkaināpi hētunā sidhyatīti nāstyadhi-
kō'rthaḥ, <q>hētvantaranirapēkṣaṁtvāddhētūnāṁ svārthasiddhau</q> । yadi hi yāvatparaspara-
savyapēkṣā ēva sādhyaṁ sādhayēyuḥ, tadā bhavēdarthō hētvantarōpanyāsasya; na
caitadasti । uttaram---<q>na khalu kaścit</q> । arthaḥ । cōdayati---<q>anarthakastarhi</q>
﻿<pb n="330"/>
<q>pracayōpanyāsaḥ</q> । pariharati---<q>na cānarthakaḥ</q> । prayōjanaṁ darśayati---pracayē
bāhulyē sati hētūnāṁ dārḍhyamāhāryadhiyāmapi saṁskāryadhiyāmapi bhavati;
āhāryabuddhipuruṣānugrahārthaścāyaṁ prayāsaḥ, na kr̥tadhiyāmḥ tasmānmandabuddhi-
prabōdhanamasti prayōjanam । idānīmākṣipati---<q>kathaṁ punarasau kr̥tvasuc
pratyabhijñāyāṁ hētuḥ ?</q> uttaram---<q>ēkasyāvr̥ttau darśanāt</q> । tēna <quote>‘aṣṭakr̥tvō gōśabda
uccaritaḥ’</quote> iti kr̥tvasuc‌pratyayayōgādēkasya śabdasyāvr̥ttiḥ pratīyatē; ēkatāpratītiḥ
pratyabhijñēti bhavatu kr̥tvasucprayōgaḥ pratyabhijñāhētuḥ । punarākṣēptāha---satya-
mēkasyāvr̥ttau; <q>sa tu kriyāyāḥ</q> । ēkasyā āvr̥ttau; <q><quote>“kriyābhyāvr̥ttigaṇanē”</quote>
ityādēśaḥ</q> । pāṇinērbhagavataḥ sūtram । <q>na ca śabdaḥ kriyā । kiṁ tarhi ? dravyaṁ
guṇō vā syāt</q> । ētaccānāsthayābhihitam; paramārthatastu guṇa ēvāyam, anyathā
grahaṇānupapattēḥ; nityatvē hi yadi śabdō dravyaṁ syāt, tadā tasyākāśavat
vibhutvamaṅgīkaraṇīyam; anyathā sarvatrōpalambhō na syāt; vibhutvē ca satyākāśasya
śrōtratvāt tēna saha sambandhō vācyaḥ prāpyakāritvādbahirindriyāṇām;
na ca dvayōrvibhunōrdravyayōḥ saṁyōgō'sti, saṁyōgahētvaṁbhāvāt; anyatarakarmaja
ubhayakarmajaḥ saṁyōgajaśca saṁyōgō bhavati; na ca dvayōrapi sarvagatayōḥ
karmāsti; na cānavayavānāṁ saṁyōgajō'pi saṁyōgō ghaṭatē; na ca samavāyō'pi
﻿<pb n="331"/>
yuktaḥ; dvayōrdravyayōrārabhyārambhakabhāvahīnayōḥ parasparāsamavāyāt <quote>‘iha’</quote> iti
buddha‍yanutpā1dāt । guṇabhūtastu śabdō gaganātmakē śravaṇēndriyē samavēta iti yujyatē
śrōtrēṇa grahaṇam । na cēdaṁ vācyam---pārthivī karṇaśaṣkulī saṁyōgalakṣaṇēna
saṁnika2rṣēṇa śabdaṁ gr̥hṇā/?/tīti, pārthivatvēna śravaṇēndriyasya gandhōpalambhakatvaprasaṅgāt
iti kr̥tamatimahatā tantrāntarānusaraṇāyāsēna । upasaṁharati---tadidamanyadīyaṁ
kriyāsambandhyabhyāvr̥ttigaṇanamanyasya śabdasyōcyamānaṁ mātuladhanakathananyāyamā-
vahati । samādhattē---<q>atrōcyatē, vastusvabhāvānabhijñō bhavān</q> । nanu kiṁ
vastusvabhāvēna jñātēnētyatrāha---<q>vastusvabhāvāpēkṣiṇō hyādēśā bhavanti</q> ।
tēna vastusvabhāvaṁ jñātvā tēṣāmarthō varṇanīyaḥ । tathāpi kimityāha---
<q>a3numānagamyā ca kriyēti</q> । darśitamanumānē । <q>tataḥ kim ?</q> uttaram---
<q>na cānumānagamyasya svarūpamupalabhyata ityuktam</q> । sāmānyatō dr̥ṣṭasya
<quote>‘kimapi’</quote> iti grāhakatvāt । anupalabdhasvabhāvasya ca karmaṇaḥ kēnāvr̥ttiḥ
śakyatē'vagantum ? tēna kriyābhyāvr̥ttistāvadāñjasī nāsti । nanu yēnaiva़
pramāṇēnāstitvaṁ gr̥hya4tē kamarṇaḥ, tēnaivāvr̥ttirapi grahīṣyatē । sa ēvāha---<q>kāryataḥ</q> ।
<note>1. pādanāt. ga.</note>
<note>2. Omitted. saṁnikarṣēṇa. ka.</note>
<note>3. Omitted. anu---tēna. ga.</note>
<note>4. gr̥hyatē tēnaiṣā ka.</note>
﻿<pb n="332"/>
astitvamavagamyatē ; <q>āvr̥ttirapi tata ēva bhavatu</q> । pariharati---<q>maivam ;
kāryāvr̥ttāvāvr̥ttiḥ śakyatē'vagantuṁ na kāryataḥ</q> । kāryatō hi svarūpa-
mātrāvagatiḥ ; ataḥ kāryāvr̥1ttāvēva karmāvr̥ttiravagamanīyā । <q>kāryasya ca kārya-
tayāvr̥ttirdurlabhā</q> । kāryasya ca kāryatvādēvāvr̥ttirnāsti ; avasthitasya kāryatā-
nupapattēḥ । <q>kāryāntarataiva tatra syāt</q> । āvartamānaṁ hi kāryaṁ kāryāntaramēva
syāt ; na punastadēva, kr̥takriyamāṇayōrbhēdāt । tasmāt kāryapakṣē kr̥tvasujanupa-
pattiḥ । jñāpyē punaridaṁ kriyābhyāvr̥ttigaṇanaṁ saṁbhavati । nanu ca siddhāntaviruddha-
midamiti kaścinmanyatē, taṁ pratyāha---<q>jñāpyaśca śabda uccāraṇasyētyuktam</q> ।
tasmātkr̥tvasucūprayōgāt punaḥpunaḥ prayōgajñāpyamānatātra śabdasya gamyatē ;
nōtpadyamānatā । atō bhaṅgitvē'pi karmaṇaḥ svabhāvataḥ jñāpyaikyādāvr̥ttirityucyatē ;
na svataḥ, kāryasvabhāvatvāt karmaṇaḥ । tathāpi kathaṁ na svabhāvata āvr̥ttirityatrāha2
---<q>kr̥tasya karaṇaṁ nāstīti kr̥tinaḥ</q> । paṇḍitāḥ । ........jñāpyāva.......nakāṁ
(tēnaikajñāpyāvamarśēnaikāṁ) kriyāmaṅgīkr̥tya kriyābhyāvr̥ttirāśrayaṇīyā । tadidamupa-
<note>1. āvr̥ttērēva. ga.</note>
<note>2. Omitted. kr̥tasya---ityarthaḥ ga.</note>
﻿<pb n="333"/>
saṁharati---<q>tasmādēvaṁviṣaya ēvāyaṁ kr̥tvasuc</q> । kāryaikyanibandhanāṁ karmaṇa
āvr̥ttimāśrityētyarthaḥ । nanu ca tathāpi kathaṁ kr̥tvasucpratyayō hēturityatrāha
---<q>kāryaikyaṁ ca pratyabhijñānādityuktam । tasmādyuktaḥ kr̥tvasujarthasya
hētutvēnōpanyāsastad‍grahaṇē</q> । pratyabhijñāyāmityarthaḥ । <q>sādr̥śyēna vyāmūḍhāḥ
<quote>‘saḥ’</quote> iti vakṣyantīti</q> । bhāṣyamanubhāṣitam । ākṣipati---<q>kimida-
mupanyastamiti</q> । samādhattē---<q>idamēvōpanyastam</q> । nātra kiñcittirōhita-
mastīti । ākṣēptāha---<q>na brūmō nōpanyastamiti ; pratyabhijñāyāstu
kimanēna nirākr̥tamiti na vidmaḥ</q> । samādhattē---<q>idamanēna nirākriyatē</q> ।
<quote>‘saḥ’</quote> itibuddhērabhēdasādhakatvaṁ nirākr̥ta/?/mityarthaḥ । yasmādbhēdāgrahaṇanibandhanēyaṁ
<quote>‘saḥ’</quote> iti buddhiḥ śabdasyādhunōtpannasya1 bhinnasyāpi pūrvōtpannāt bhēdamagr̥hṇa/?/taḥ
<quote>‘saḥ’</quote> iti vyapadēśō'yaṁ vyavahāraśca pravartatē ; bhēdasyāgrahaṇaṁ cāti-
sādr̥śyādajāvikānāṁ jvālādīnāṁ ca dr̥ṣṭam । kathaṁ punarbhēdāgrahaṇāt <quote>‘saḥ’</quote> iti
vyapadēśa ityatrāha---<q>agrahaṇē ca bhēdasya nānyatvaṁ śakyatē vyapadēṣṭum</q> ;
<note>1. syābhinnasya pū. ga.</note>
﻿<pb n="334"/>
<q>anyatvāvyapadēśē ca kimanyadavaśiṣyatē <quote>‘sa ēva’</quote> iti vyapadēśāt ?</q>
tasmādvivēkāgrahaṇamēvātra bhrāntāvaparādhyatē, tadvaśēnaiva viparītavyavahārō manda-
dhiyām । <q>maṇimuktādiṣviva vivēkaśūnyānām</q> । ratnaparīkṣāyāmakr̥ta-
pariśramāṇām । <q>tasmādvivēkē yatra āsthīyatām</q> । yataḥ <q><quote>“avivēkaḥ paramāpadāṁ
padam”</quote> āpatsu jātōdvēgānāṁ vivēka ēvaikaḥ śaraṇaṁ param</q> । samādhattē---
<q>satyaṁ yathā bhavānāha</q> । avivēkanibandhana ēva bhrāntivyavahāra iti । <q>kintvatra
vivēkāgrahaṇē jvālādīnāmiva hēturnāstīti <quote>“asthānāt”</quote> ityasmin
sūtrē likhitaṁ vistarēṇa</q> । yathā jvālādīnāṁ vivēkāgrahaṇaniścayē hēturasti,
tathēha nāstītyuktam <quote>“asthānāt”</quote> ityasmin sūtrē, pūrvapakṣasya parihāraparyantatvāt,
<quote>“sataḥ paramadarśanam”</quote> ityanēna saha <quote>“asthānāt”</quote> ityasyaikasūtratvāt <quote>“sataḥ
paramadarśanam”</quote> ityatrōktamēva <quote>“asthānāt”</quote> ityatrōktamityāha ।</p>
<p><q>syādētat, buddhikarmaṇī api hi tē pratyaṁbhijñāyētē ; tē api
nityē prāp‍nuta iti</q> । bhāṣyamanubhāṣitam । akṣipati---<q>kimidaṁ kūśmāṇḍa-
﻿<pb n="335"/>
patanam ? uttarēṇāpi kūśmāṇḍataiva pradarśitā---<quote>“atha pratyakṣē, nityē
ēva”</quote> iti</q> । anēna । atraiva hētumāha---<q>pratyabhijñā hi kālāntarāvasthāyitvē
hēturuktaḥ</q> । yadi karmaṇyapi sāsti pratyabhijñā, bhavatu kālāntarāvasthitiḥ
karmaṇō'pi ; kō'yamupālambhaḥ---karmāpi kālāntarāvasthāyi bhavatīti ?
na hi karmaṇi kālāntarāvasthāyini śabdasya kālāntarāvasthitirvipadyatē ।
<q>athāyamabhiprāyaḥ----abhyupagamahānaṁ prāpnōtīti</q> । karmaviṣayē upālambhaḥ ।
dūṣayati---satyamabhyupagataṁ karmaṇō'nityatvaṁ kālāntarānavasthāyitvamasmābhiḥ,
ānumānikatvamapyabhyupagatam । na cānumēyē'rthē pratyabhijñāsti, svarūpāgrahaṇāt ;
yasya hi svarūpaṁ svalakṣaṇaṁ gr̥hyatē, tatra bhavati pratyabhijñā ; na
ca nityānumēyānāṁ svarūpagrahaṇamasti ; nityānumēyaṁ ca karma ;
ataḥ pratyabhijñālakṣaṇakālāntarāvasthāyitvahētvabhāvādasambaddhō'yamupālambhaḥ---yadi
pratyabhijñayā kālāntarāvasthitiḥ, tadā karmaṇō'pi pratyabhijñayā kālāntarāvasthitiḥ
prāpnōtīti । atha karmaṇyanumēyatāmajānata ēvāyamupālambha iti tatrāha---
<q>yadyasmadabhyupagamajñānamasti, sarvākāramastu ; kimidamardhajaratīyam ?</q>
﻿<pb n="336"/>
yadi <quote>‘karma kālāntarānavasthāyi’</quote> iti mīmāṁsakamataṁ jñāyatē, tadā <quote>‘na pratyabhi-
jñāyatē’</quote> ityapi jñāyata ityarthaḥ । uttaramapi <quote>“na hi tē pratyakṣē”</quote>
ityasambaddhamēva ; pratyabhijñā hi nirākaraṇīyā, na punaḥ pratyakṣatā । atha
pratyakṣatānirākaraṇēna pratyabhijñaiva nirākriyata iti, tanna ; apratyakṣē'pi
pratyabhijñāsambhavāt । <quote>“atha pratyakṣē, nityē ēva”</quote> iti cānupapannam, pratyakṣē'pi
kasmiṁścit pratyabhijñānutpādē kālāntarāvasthitiniścayābhāvāditi । <q>ucyatē---
yadyēkakāryatvāt karmābhyāsaṁ kr̥tvasujācaṣṭē, tarhi kāraṇānyatāpi na sidhyati</q> ।
kāraṇabhūtasya karmaṇō'pyanyatā na sidhyati nāvagamyatē । kutaḥ ?
<q>na hyanyatvāvagatāvabhyāsāvagatiḥ</q> । tasmādabhyāsāvagatimicchatā tvayā
karmāpi nānābhūtaṁ nāvagamyata ityaṅgīkaraṇīyam । gamyamānaikatvācca
gamyamānasyaikatvācca buddhērapi nānātvamavagamyamēva ; tēna buddhakarmaṇōranyatvaṁ
nāvagamyatē ; anyatvānavagamaśca pratyabhijñā । atō yadi pratyabhijñayā
śabdasya kālāntarāvasthitiḥ, tadā buddhikarmāṇōrapi prāpnōti ; na ca
tvayēṣyata ityabhyupagamavirōdhēna śabdanityatāpakṣō'nupapanna ityākṣēpaḥ । <q>tadi-
damuktam---buddhikarmaṇī api hi tē pratyabhijñāyētē ; tē api nityē
prāp‍nutaḥ iti</q> । tēna cōdyabhāṣyaṁ tāvatsamarthitam ; uttarabhāṣyamapi
samarthayamāna āha---<q>syātāṁ nityē, yadi tē pratyakṣē</q> । asyārthaḥ---
yadēva hi pratyakṣaṁ tadēva hi pratyabhijñāyatē, nānyat ; na buddhikarmaṇī
﻿<pb n="337"/>
pratyakṣē tasmānna tē pratyabhijñāyētē; apratyabhijñāyamānē ca kathaṁ kālāntarāva-
sthāyinī bhavataḥ ? kasmātpunarapratyakṣatvēnāpratyabhijñētyatrāha---<q>na hyapratyakṣē'rthē
pratyabhijñā bhavati</q> । svarūpāgrahaṇāt । <q>nanu ca bhēdāgrahaṇaṁ pratyabhijñā ;
tacca buddhikarmaṇōrapyastītyuktam, kāryagamyatvādanumēyānām</q> । svarūpāgrahaṇē
ca bhēdō na gr̥hyatē ; atō'numēyatvē'pi pratyabhijñāsambhavāt kālāntarā-
vasthāyitvāpātaḥ । pariharati---<q>satyam, yadi bhēdāgrahaṇaṁ pratyabhijñā ;
tad‍grahaṇaṁ tu pratyabhijñā</q> । sā ca karmaṇi nāsti । kutaḥ ? <q>kāryaṁ hi
kā1raṇamastītyētāvati vijñānamutpādayati, na punastadvā anyadvēti</q> ।
<q>pratyabhijñā tu <quote>‘tadēvēdam’</quote> iti lōkē prasiddhā</q> । yāvatā hi vinā kāryaṁ
na sidhyati, tāvadēva hi kāryamavakalpa2yati, na punastattvamatattvaṁ vā spr̥śati;
pratyabhijñā tu <quote>‘tadēvēdam’</quote> iti pūrvānubhūtatayā vastugrahaṇam । atō
buddhikarmaṇōḥ kāryaikagamyayōḥ pratyabhijñā nāstīti samarthitaṁ bhāṣyam <quote>“na hi tē
pratyakṣē”</quote> iti । <q>atha pratyakṣē, nityē ēvēti</q> । asyāpyayamarthaḥ---yadi pratyabhi-
jñāyētē tatō nityē ēvēti; pratyakṣaśabdēna ca pratyabhijñāyamānatōcyatē ।</p>
<p><q><quote>“hyastanasya śabdasya vināśādanyō'dyatana iti cēt”</quote> iti</q> ।
<note>1. Added. yasmāt. ka.</note>
<note>2. -kalpatē. ga.</note>
﻿<pb n="338"/>
bhāṣyamanubhāṣitam, ākṣipati---<q>kimatrānuktamuktaṁ bhāṣyakārēṇa ?</q> sa
ēvāha---<q>nanu satyāṁ pratyabhijñāyāmanupalambhē kāraṇāntaraṁ kalpanīyamityu-
ktam ; kalpitāśca stimitā vāyavaḥ</q> । śrōtrapidhāyakāḥ anupalambhahētavaḥ ।
<q>tadapagamē cōpalabdhiriti</q> । kalpitam । saṁyōgavibhāgāśca vāyavīyā-
stadapagamē hētava iti ca kalpitam ; <q>kimanyadavaśiṣyatē ?</q> asyārthaḥ---
upalabdhasya śabdasya madhyē punaranupalabdhasya pratyabhijñāyamānasya madhyakālē'pi
nāśō nāśrayaṇīyaḥ; kāraṇāntaravaśādanupalabdhisaṁbhavāt ; yadi samagra ēvō-
palambhakāraṇē punaranupalambhaḥ syāt, tadā vināśaḥ kalpyēta ; na ca śabdasyōpa-
lambhakāraṇaṁ samagramasti, stimitavāyvapanayasyāpi tadupalambhakāraṇatvāt ।
ētacca pratyabhijñābalēna kalpyatē । tadētacca <quote>“sataḥ paramadarśanam”</quote> ityatrō-
ktam । ataḥ kimaparamanirākr̥tam, yannirākaraṇāya punaridaṁ bhāṣyakārēṇō-
cyatē ? samādhattē---<q>idamavaśiṣyatē, upalabdhaṁ hyanupalabhyamānam <quote>‘nāsti’</quote>
ityasya jñānasya gōca2ratāmāpadyatē</q> । yadēvōpalabdhaṁ nōpalabhyatē, tadēva
<quote>‘nāsti’</quote> ityasya jñānasya viṣayaḥ । upalabdhānupalabdhirēva <quote>‘nāsti’</quote> iti
jñāyatē vyapadiśyatē cētyarthaḥ । kasmādupalabdhānupalabdhirēva nāstītyatrāha
<note>1. upanyastam. ga.</note>
<note>2. Omitted. gōcara---tadēva. ga.</note>
﻿<pb n="339"/>
---na hyatyantānupalabdham <quote>‘nāsti’</quote> iti jñānamāskandati । tatra yadyapyupa-
labdhamapi na gōcarībhavati, tadānāspadaṁ nirviṣayamēvēdam <quote>‘nāsti’</quote> iti jñānamabhyu-
pagataṁ bhavati ; nirviṣayatvē cōcchēda ēva syāt । <q>abhyupagataṁ caitat
<quote>“nāstītyasyārthasyāsannikr̥ṣṭasya”</quote> iti</q> । anēna granthēna । tasmādabhāvō
nirviṣayō'nēna vōpalabdhānupalambhēna viṣayēṇa viṣayī vaktavyaḥ ।
tasmācchabda upalabdhō madhyē punaranupalabhyamānō nāstītyabhyupagamanīyaḥ ।
tataśca vinaṣṭaḥ ; vinaṣṭē ca śabdē jvālādiṣvivāyātā pratyabhijñā bhēdāgrahaṇa-
mātrarūpā ; na punaḥ paramārthatastad‍grahaṇarūpēti । ēvaṁ cōdyabhāṣyaṁ samarthya
cōdyaṁ pariharati---<q>ahō batānupalabdhā1vavivēkō'yam ; yathaivātyantānupa-
labdhaviṣayānupalabdhiḥ <quote>‘nāsti’</quote> ityasya jñānasyōtpattau nēṣṭē</q> ।
viṣayatāṁ na yātītyarthaḥ ; tathaiva tad‍grahaṇaviṣayē'pi pratyabhijñāyamānē'rtha ityarthaḥ ।
<q>tasmādanupalabdhimātramēvēdam, yadantarā śabdē</q> । na punarnāstitvarūpēyamanupa-
labdhiḥ2 ; yata ēva tad‍grahaṇaviṣayō na nāstitayōcyatē । tathā
ca laukikāḥ jāyādiṣu gr̥hāvasthitēṣu gr̥hānnirgatyānupalabdhēṣu punargr̥haṁ
<note>1. anupalabdhyavi---ga.</note>
<note>2. Added. punastad‍grahaṇāt. ga.</note>
﻿<pb n="340"/>
praviśya pratyabhijñāyamānēṣvanupalabdhimātratayā <quote>‘nāsti’</quote> iti nāvagacchanti ।
kathaṁ punaravagamyatē nāstīti nāvagacchantīti, tatrāha---<q>punardarśanē viśvāsa-
darśanāt</q> । anyathā hi na viśvāsaḥ syāt । tēna yadāhuḥ---yadyapi
pratyabhijñāyatē ; tathāpi madhyē vinaṣṭō bhaviṣyatīti tannirastam, anupalabdhi-
mātrasyāpi nāśarūpatvāt ; ātyantikī hyanupalabdhirvināśa iti lōkē
dr̥ṣṭam । <q>tasmāt sapratyabhijñapratyakṣasavyapēkṣō'yaṁ pramāṇābhāvastatra vaktavyaḥ</q> ।
yatra pratyabhijñāpi nōtpadyatē, tatra pramāṇābhāvō'bhāva iti । <q>kutaḥ ?
sāpēkṣatvādabhāvasya</q> । pramāṇābhāvō'bhāva iti ; tēna pramāṇāpēkṣayā
vaktavyaḥ । pratyabhijñā ca pramāṇam ; atastadapēkṣayābhāvō vaktavyaḥ ।
<q>nirapēkṣatvācca pratyakṣasya</q> । na pratyakṣa1manupalambhābhāvamapēkṣatē ; tēna
satyapyantarānupalambhē bhavatyēva pratyakṣāt pratyabhijñānarūpāt bhāvaniścaya
iti । ētacca <quote>“tadētadānupūrvyasiddham”</quote> ityatra bhāṣya uktam । <q>yadapya</q>-
<note>1. upalambhābhāvam. ga.</note>
﻿<pb n="341"/>
<q>trānumānaṁ sarvabhāvaviṣayamuktaṁ nāstitāvagatau, tadapyatra na saṁbhavati</q> ।
sarvabhāvaviṣayaṁ nāstitāvagatau yadanumānamuktaṁ bauddhaiḥ, tadapyatra śabdē
nāsti । kutaḥ ? <quote>‘antē ca kṣayadarśanāt’</quote> iti tatrānumānē hētuḥ ।
<q>na ca śabdē'ntē kṣayō'sti</q> । atastēnāpyanumānēna na gra1syata iyaṁ
pratyabhijñā ; ghaṭādiṣu kadācitpratyabhijñānamidama/?/numānamākampayatītyapi saṁbhāvyatē,
tēṣāṁ kṣayadarśanāditi ; na punastēṣvapi pratyabhijñā śakyata ākampayitumityanantaramēva
vakṣyāmaḥ । <quote>“antē ca kṣayadarśanāt”</quote> ityayaṁ hēturbauddhānāmitthamupavarṇanīyō
nirākaraṇīyaśca---iha ghaṭādayō bhāvā vināśabhāja upalabhyantē ;
tēṣu cintā---kiṁ tē svahētubhyō vinaśvarā jāyantē, uta kāraṇāntarēṇa tēṣāṁ
vināśō janyata iti । tatraiṣāṁ na kāraṇāntarāyattō vināśaḥ, kāraṇāntarā-
dhīnatvē tasya vastvantarabhūtasyōpanipātē'pi pūrvabhāvasya pūrvavadupalambhādi-
prasaṅgāt । na ca kāraṇāntarāyattajanmā vināśō bhāvasvabhāvabhūtō bhavitumarhati,
kāraṇabhēdasya kāryabhēdāpādakatvāt ; utpannōtpadyamānayōścaikatvānupapattiḥ ।
tasmāt svahētuta ēva vināśinō bhāvā iti vēditavyam । tataśca vināśaṁ
pratyanyānapēkṣayā udayānantarāpavargiṇa ityāpatitam । ataḥ kṣaṇikasthiti-
<note>1. bādhyatē. ga.</note>
﻿<pb n="342"/>
dharmāṇō bhāvāḥ svahētubhya ātmānaṁ labhantē ; tē ca kṣaṇāntaramārabhantē ;
tadapi kṣaṇāntaramiti sadr̥śaparamparōpajananajātavibhramāḥ pumāṁsastattvādhyavasā-
yinō vyavaharanti । yadā tu vilakṣaṇakāraṇāntarōpanipātō bhavati,
tadā visadr̥1śakṣaṇāntarōdayē vināśavyavahāraṁ pravartayanti । tasmādantē
vināśō na svābhāvikaṁ vināśaṁ vinōpapadyata iti taddarśanāt svābhāvikaḥ
kr̥takānāṁ vināśō'bhyupagamyatē । sarvē ca bhāvāḥ kr̥takāḥ, ākasmikatvē
dēśakālaprakr̥tiniyamāyōgāt ; sahētukō hi bhāvō hētuśaktimanurudhya-
mānō niyatadēśakālaprakr̥tikō bhavatītyupapannam । yacca kr̥takam, tatsarvaṁ
vināśi ; yacca vināśi, tatsarvaṁ kṣaṇikamiti siddhaṁ sarvabhāvānāṁ kṣaṇi-
katvam । tatra tāvadidamēva vaktavyam---na sarvē bhāvāḥ kr̥takāḥ, śabdasyaiva
hētvabhāvēnākr̥tatvāt ; yasya hētvabhāvaḥ, na tasya kr̥takatvam, yathā
śaśaviṣāṇādēḥ ; ahētukaśca śabda iti vyāpakānupalabdhirēva ; kr̥takatā
hi hētumattayā vyāptā ; tadabhāvē tasyāpyabhāva iti ; ahētukaśca śabdaḥ,
saṁbhāvyamānasya prayatnasya śabdābhivyañjakatvāt, dvitīyaśravaṇē pratyabhijñāya-
mānatvāt ; na hi sa ēva prayatnastasyōtpādakō'bhivyañjakaścēti yujyatē ।
na caitadapi vak‍tumucitam---akiñcitkarasyānapēkṣaṇīyatvādapēkṣyamāṇaḥ prayatnaḥ
kiṁ śabdē janayati ? na tāvacchabdavyatiriktaṁ kiñcana ; tatra jātē'pi
śabdasya pūrvavadavicalitānupajātātiśayasyānupalabdhiprasaṅgāt ; śabdā-
vyatirēkiṇi tūpajātē śa2bda ēvōpajāyata ityāpatitamiti । yasmānna
<note>1. visadr̥śalakṣaṇā. ka.</note>
<note>2. Omitted. śabda---jātē. ga.</note>
﻿<pb n="343"/>
prayatnēna śabdē kiñcijjanyatē, api tu śrōtrē ; tasmiṁstu śrōtravartini saṁskārē
jātē śabdaviṣayā saṁvit ātmanyudīyatē, na punaḥ śabdasya kaścidatiśayō
jātō vipannō vēti । nanu nirhētukatvē dēśakālaprakr̥tiniyamō na syādi-
tyuktam । ucyatē---kō nāma śabdasya dēśakālaniyamamabhyupaiti, vibhutvā-
nnityatvācca ? prakr̥tiniyamastvanādau nāstyēva ; ādimati hi hētu-
vyāpārō'sti, na punaranādau ; tēna kr̥takatvācchabdasya vināśitētyasiddhō hētuḥ ।
na ca yē'pi kr̥takā bhāvāḥ tēṣāmapi svābhāvikō vināśaḥ, vināśasya
prābhākarairarthāntarabhūtasyānabhyupagamāt ; yaiva hi ghaṭādīnāmupalabdhānāṁ satyapyu-
palambhahētusākalyē'nupalabdhiḥ, saiva tēṣāṁ vināśaḥ ; anupalabdhirapi saiva
tasya, yā tadviviktasya tulyōpalambhayōgasya avāntarasyōpalabdhiḥ ; tasyāmēva
cōpalabdhau mudgarādīnāṁ vyāpāraḥ, arthāntarabhūtakapālōdayē vēti sūkṣma-
dr̥śāmēṣa panthāḥ । yadapi cēdamucyatē---nityasyārthakriyā kramēṇa vā yauga-
padyēna vā nōpapadyatē, jananaśaktiyuktasya kramāyōgāt yaugapadyādarśanācca ।
sahakārisamavadhānātikramēṇārthakriyākrama ityapi na yuktam, sahakāriṇō'kiñci-
tkarasyānapēkṣaṇīyatvāt ; tādr̥śāpēkṣāyāṁ cāpēkṣānuparamaprasaṅgāt ; kiñci-
tkaratvē'pi vyatiriktakaratvē tata ēva vyatiriktāt kāryōdayaḥ syāt, na
punaḥ pūrvasmāt bhāvādityarthakriyāśūnyatvā1datyantāsattāpātaḥ pūrvasya, talla-
kṣaṇatvātsattāyāḥ । avyatiriktakaratvē tu tadudayē bhāvasyāpyutpattēranityatā-
pātaḥ । tadapyanupapannam, sarvasyōtpattimata ēva kāryōtpādābhyupagamāt ।
taduktam---<quote>“utpattimataḥ phalasya darśanāt”</quote> iti । na caitāvatā sthira-
<note>1. satyatāpātaḥ ga.</note>
﻿<pb n="344"/>
syākārakatvam, tadāśritāttasmātkāryōdayē lōkē tasyaiva kārakavyavahārāt । kathaṁ
punarasau tadāśritaḥ ? tatraiva svahētunā janitatvāditi kr̥tamativistarēṇa ।।</p>
<p><quote>“anapēkṣatvāt”</quote> iti sūtrāntarānubhāṣaṇam । <q>satyāmapi pratyabhijñāyāṁ
kadācidasamavāyikāraṇōpalabdhēranityatā1 śaṅkyēta ghaṭādīnāmiva ;
tadapyatra darśanābhāvānnāsti</q> । ghaṭādayō hi pratyabhijñāyamānā apyavayava-
saṁyōgalakṣaṇasyāsamavāyikāraṇasya darśanādanityāḥ, tadvināśē vināśasaṁbhavāt ;
śabdē tu na kiñcidasamavāyikāraṇamasti, yadvināśādvinaśyannanityaḥ syādityarthaḥ ।
prakr̥tamupasaṁharati---<q>iti sthitā pratyabhijñā ; tatpramēyatayā ca nityatvaṁ
śabdasyēti ।।</q></p>
<note>1. Omitted. anityatā---darśanāt. ga.</note>
﻿<pb n="345"/>
<p><quote>“prakhyābhāvāt”</quote> iti sūtramanubhāṣitam । vyācaṣṭē---<q>anapēbhatāyā-
masiddha‍yāśaṅkāṁ nirākarōti । sēyamāśaṅkōpanyasyatē---vāyurudgataḥ saṁyōga-
vibhāgaiḥ śabdībhavatīti</q> । vāyavīya1 ēva śabdaḥ ; tēnānapēkṣatvādityasiddhō hētuḥ ।
<q>tathā ca śikṣākṣarāṇyanuguṇāni dr̥śyantē <quote>“vāyurāpadyatē śabdatām”</quote> iti ।
tadidaṁ nirākriyatē---yadi vāyavīya śabdaḥ syāt, vāyōravayava---
sannivēśaviśēṣaḥ syāt ; na ca vāyavīyān sannivēśaviśēṣān śabda
upalabhāmahē</q> । yadi vāyvārabdhaḥ śabdaḥ syāt, tadīyā avayavā vāyvātmakā
upalabdhā bhavēyuḥ ; na cōpalabhyantē । tasmānna vāyavīyaḥ śabdaḥ2 । <q>nanu</q>
<note>1. vīyā ēva śabdāḥ. ga.</note>
<note>2. Added. iti. ga.</note>
﻿<pb n="346"/>
<q>na cākṣuṣō vāyuḥ</q> । anēnēdamāha---yadi vāyuścākṣuṣaḥ syāt, tadā
pratyakṣō bhavēt ; dravyaṁ hi pratyakṣaṁ cākṣuṣamēva ; na cēdvāyuścākṣuṣaḥ,
pratyakṣō'pi1 na bhavatīti । tathā cācākṣuṣatvē2 sparśanamātrēṇa pratītē'pi na śakyatē
dravyasya pratyakṣatā vak‍tum, guṇamātrasyaivaindriyakatvanirākaraṇakāraṇābhāvāt ;
darśanasparśanābhyāṁ hi guṇatyāgēnāpi dravyagrahaṇēnānvayavyatirēkābhyāṁ dravyasyāpi
pratyakṣatā bhavati3 ; acākṣuṣatvē tu vāyōḥ sparśādvya4tirēcayitumaśakyatvānna
pratyakṣatēti । uttaram---<q>sparśanamapyupalambhakamēva</q> । na kēvalaṁ cakṣuḥ ।
ayaṁ cāśayaḥ---yadyapi vāyuracākṣuṣaḥ, tathāpi sparśanēndriyānvayavyatirēkānu-
vidhāyitvāt tatpratipattēḥ pratyakṣatvamēva ; tathā sparśāntarē'pi tad‍dravyabuddhēḥ
sparśādapi vyatirēkaḥ śakyata ēva vak‍tum । yadyapi śītōṣṇasparśāvāpya-
taijasāvēva, na vāyavīyau ; tathāpi tayōrupalambhē vāyavīyasyānuṣṇāśītasyāpyanulambhē
tad‍dravyapratītēḥ śakyata ēva vyatirēkaḥ kartumiti । ataśca sparśanatvē vāyōryadi
vāyavīyaḥ śabdaḥ syāt, tēna sparśanēndriyēṇa tatsannivēśā upalabdhāḥ syuḥ ;
na cōpalabdhāḥ । tasmādapratipakṣā pratyabhijñā । <q>kathaṁ tarhi śikṣākṣarāṇi ?</q>
<note>1. Omitted api. ga.</note>
<note>2. tvē. asparśatāmātrēṇa. ga.</note>
<note>3. Added. iti. ga.</note>
<note>4. vivēcayitum. ga.</note>
﻿<pb n="347"/>
tadāyattatvāt vāyvāyattatvācchabdōpalabdhēstadupacārō vāyavīyōpacāraḥ ।।</p>
<p><q>tathā ca vēdākṣarāṇyasmin1 pakṣē'nuguṇatarāṇi dr̥śyantē <quote>“vācā
virūpanityayā”</quote> iti । kō'trātiśayaḥ ?</q> yēnānuguṇatarāṇītyucyatē । uttaram
---<q>nityatvābhidhānaṁ śrutyā</q> । nityaśabdēna śrutyaiva nityatōcyatē ; <quote>“vāyurāpadyatē
śabdatām”</quote> iti । na tu śrutyā anityatōcyatē । <q>tasmātpratyabhijñāpramēyatvā-
nnitya2tāvasthitā śabdē</q> ।।</p>
<p>iti śabdanityatāvādasthānakam ।</p>
<note>1. asmatpakṣē. ga.</note>
<note>2. nityatā sthitā. ga.</note>
﻿<pb n="348"/>
<p><quote>“utpattau vāvacanāḥ syurarthasyātannimittatvāt”</quote> । <quote>“yadyautpattikō nityaḥ
śabdaḥ sambandhaśca, tathāpi na cōdanālakṣaṇō dharmaḥ”</quote> iti bhāṣyamanubhāṣya
ākṣipati---<q>kimidamārabdhamiti</q> । samādhattē---<q>idamārabdham, vr̥ddha-
vyavahāradautpattikatvamuktaṁ śabdārthajñānasya</q> । śabdādyadarthajñānaṁ tadautpattikaṁ
puruṣaprayatnānapēkṣamasāmayikaṁ vr̥ddhavyavahārādēva śabdasya vācakaśaktiparijñānēna
samayanirapēkṣēṇa ta1dutpattērityuktam । vr̥ddhavyavahāraścāyamucyatē, yaḥ pramāṇā-
ntarāvagamyamarthaṁ kasyacitpratipādayatō vākyēna, kaścidanyaḥ pratipadyatē ।
pramāṇāntarēṇāvagantuṁ śakyamarthaṁ pratipādayatō vr̥ddhasya vākyādaparō vr̥ddhaḥ
pratipadyatē, sa vr̥ddhavyavahāra ucyatē । tasya pratipattyā śabdaśravaṇā-
nantarabhāvinyā bā2lō'pi jānāti <quote>‘anēna śabdēnaiva tadvastu pratipāditam’</quote>
iti śabdē vācakaśaktimavagacchatītyarthaḥ । śabdārthapratipattiśca pratipantr̥/?/-
<note>1. tadutpattiri. ga.</note>
<note>2. bālō vijānāti. ga.</note>
﻿<pb n="349"/>
vr̥ddhavartinī tadarthaviṣa1yōpādānādikāryagamyā ; svaviṣayē hi bālēna hānōpā-
dānē pratipattipūrvakē dr̥ṣṭē iti hānōpādānē dr̥ṣṭvā vr̥ddhasya pratipattiranumīyatē ।
<q>hānōpādānādi ca pramāṇāntarapramitaviṣayamēva śakyatē'vagantum,
nāpramitaviṣayam ।</q> pramāṇāntarēṇa yō'rthō'vagamyatē, tadviṣayamēva yaddhānō-
pādānādi tadavagantuṁ śakyatē, na punarapramitaviṣayam । <q>ataśca pramāṇāntara-
pramitaviṣayamēvautpattikatvaṁ śakyatē'vagantum</q> । ta2smātpramāṇāntarapramita-
viṣayāddhānōpādānāt pratipattiranumīyatē ; pratipattyā ca pratipādakaśaktiḥ ;
pratipādakaśak‍tyā ca jñātayā śabdārthāvagamaḥ ; tēna ya ēva pramāṇāntara-
gamyō'rthaḥ, sa ēva puruṣasamayānapēkṣaḥ śakyatē'vagantum । <q>na punaryatra
śabdāvagamapūrvakō vyavahāraḥ, tatrautpattikatvaṁ śakyāvagamam</q> । vēdē hi
śabdādarthamavagamya vr̥ddhavyavahāraḥ, nānyathā ; ēvaṁ ca yadāśaṅkyatē---vēdē'pi
vaidikārthaviṣayaṁ vyavahāraṁ dr̥ṣṭvā pratipattimanumāya śabdasya śaktiṁ jñātvārthaḥ
pratīyata iti, tadapi nirā3kr̥tam ; yadēva hi pramāṇāntarēṇa śakyatē'va-
gantum, tadviṣayamēva hānōpādānaṁ śakyāvagamam । ataḥ kathamanunmīli-
tāgamavilōcanō bālaḥ śabdaikagamyaviṣayaṁ hānōpādānaṁ budhyēta ? anava-
buddhahānōpādānaśca kathaṁ tadviṣayāṁ pratipattiṁ vr̥ddhasyānumimītē ? ananumita-
tadviṣayavr̥ddhapratipattiśca kathaṁ tadviṣayāṁ śabdasya śaktimavadhārayēt ? ana-
vadhāritatadviṣayaśaktiśca tadarthaṁ kathaṁ śabdādavagacchēt ? anavagacchaṁśca kathaṁ
vyavaharēditi । tasmādvaidikānāmagnihōtrādivākyānāṁ pramāṇāntarānavagamyārtha-
<note>1. viṣayavr̥ddhasambandhihānōpādānādi. ga.</note>
<note>2. Omitted. tasmāt---avagantum. ga.</note>
<note>3. parākr̥tam. ga.</note>
﻿<pb n="350"/>
viṣayāṇāmautpattikatvaṁ duravagamam । tasmādva‍r̥ddhavyavahāranibandhanautpattikaśabda-
śaktipratipādanaklēśō'narthakaḥ । <q>vēdaprāmāṇyasidhyarthamautpattikatvamiṣyatē
svatantrāgamavādibhiḥ</q> । mīmāṁsakaiḥ । na ca vr̥ddhavyavahārasiddhaṁ pramāṇāntarāva-
gamyārthaviṣayamautpattikatvaṁ pramāṇāntarānavagamyavēdārthapratītau nimittatāṁ pratipattuṁ
kṣamam । <q>kimiti na kṣamam ? samudāyāddhi vr̥ddhavyava1hārē'rthō'vagamyatē</q> ।
yataścōrthō'vagataḥ tasyaiva śaktiniścayaḥ । na cāsau samudāyō laukikaḥ
<quote>‘gāmānaya’</quote> ityādirvēdē prayuktaḥ ; tasmānna nimittatāvagamyatē । atra
cōdayati---<q>nanu cānvayavyatirēkābhyāṁ vr̥ddhavyavahārādēva padārthapūrvakō
vākyārthō'vagamyatē</q> । asyārthaḥ---yadi samudāya ēva vākyārthapratipādakō
bhavēt, tadā samudāyāntarasyāvyutpannaśaktikatayāvagamakatvaṁ na syāt ;
yadā tu padānyēva padārthapratipādanēna vākyārthaṁ pratipādayanti, tadā
vēdē'pi tēṣāṁ padānāṁ bhāvāt padārthapratipattipūrvakō vākyārthō'vagantuṁ śakyatē ;
padānāṁ ca padārthapratipādakatvaṁ kathamavagamyatē ? uttaramanvayavyatirēkābhyāṁ
tāvēva darśayati---<q>āvāpōddhārābhyāṁ hi <quote>‘dēvadatta gāmabhyāja śuklām,
dēvadatta gāmabhyāja kr̥ṣṇām, viṣṇumitra gāṁ badhāna raktām’</quote></q>
<note>1. vyavahārēṇa. ga.</note>
﻿<pb n="351"/>
<q>iti ēkatrānvitaśuklārthaḥ, anyatrāpōddha‍r̥taśuklārthō'nvitakr̥ṣṇārthaśca, anya-
trāpōddha‍r̥tābhyājārthō'nvita1badhānārthaśca vākyārthō'vagamyatē</q> । ētaccōpa-
lakṣaṇam ; tēnēdamapi grāhyam---ēkatrānvitadēvadattārthō'nyatrāpōddha‍r̥tadēvadattārthō'-
nvitaviṣṇumitrārthaścēti । yasya padasyāvāpēna prakṣēpēṇa yasya padārthasyānvayaḥ
yasya ca padasyōddhārēṇāpanayēna yasya padārthasyāpanayaḥ tasmin padārthē tasyaiva
padasya pratipādakatvam । <q>atō'vagamyatē---padēbhyaḥ padārthā ēvāvagamyantē,
na vākyārthaḥ ; padārthasamudāyēna vākyārthō'vagamyatē । anyathā hyēka-
padōddhārē sakalavākyārthānavagatirēva syāt</q> । yathā padādvarṇōddhārē
sakalapadārthānavagatiḥ । na punaḥ padārthamātrasyānavagatiḥ । tasmātpadēbhyaḥ padārthā
avagamyantē ; padārthēbhyaḥ parasparānvitavākyārthāvagatiḥ । pūrvapakṣī pariharati
---<q>yadi padēbhyaḥ padārthā ēvāvagamyantē ; padārthēbhyaḥ parasparānvayaḥ</q> ।
sa ēvāha---<q>kiṁ padārthanimittaka ēva vā2kyārtha iti</q> । cōdayitāha---
<q>ōmityucyatē</q> । pūrvapakṣyāha---<q>kasya padārthasya kasminnanvayē hētutvam ?</q>
cōdayitāha---<q>sarvasya sarvasminniti brūmaḥ</q> । sarvasya padārthasya sarvasmi-
nnanvayē hētutvamiti brūmaḥ । pūrvapakṣyāha---<q>ēvaṁ tarhi sarvavākyārthāvagatiḥ</q>
<note>1. bandhanārthaḥ. ga.</note>
<note>2. anvayaḥ. ga.</note>
﻿<pb n="352"/>
<q>sarvasmāt</q> । yadi sarvasya padā1rthasya sarvasminnanvayē hētutvam, tadaikasmāt
padāduccaritāt padārthē'vagatē sarvārthānvayapratītēḥ sarvavākyārthāvagatiḥ syāt ;
<q>niyamē vā hēturvaktavyaḥ---itthaṁbhūtēnētthaṁbhūtō'nvayaḥ pratipādyata iti</q> ।
sannihitōccāritapadapratipāditasākāṅkṣānvayayōgyēna tathābhūtapadārthāntarānvayaḥ
pratipādyata ityasminniyamē hēturvaktavyaḥ । <q>na cātra vr̥ddhavyavahāraṁ muk‍tvānya-
tkāraṇamupalabhāmahē</q> । vr̥ddhavyavahārē hi tādr̥śēna padārthēna tādr̥śānvayaprati-
pādanadarśanāt tatraiva hētutvam, nānyatrēti niyamaḥ sidhyati ; na punaratra
kāraṇāntaramasti । yata ēvaṁ vr̥ddhavyavahārasya kāraṇatvam, <q>tasmādyatra prayuktaḥ
samudāyaḥ, tatraiva padaṁ padārthamavagavayati ; padārthaśca padārthāntarēṇānvita-
mātmānamiti prayōgapratipattimūlēyaṁ kalpanā</q> । yatraiva pramāṇāntaragamyē'rthē
vr̥ddhavyavahāraviṣayē samudāyaḥ prayuktaḥ, tatraiva padaṁ padārthamavagamayati padārthaśca
padārthāntarēṇānvitamātmānamiti prayōk‍tuḥ prayōgāt pratipattuśca pratipattēridaṁ
kalpyatē ; tēna yatra prayōgapratipattī na dr̥ṣṭē pramāṇāntarāviṣayē vēdārthē,
tatra na padātpadārthāvagatiḥ । na ca padārthasyāpi padārthāntarānvitātma-
pratipādakatā । upasaṁharati---<q>atō'nvayavyatirēkāvapi pratipattiviṣayāvēva</q> ।
yatraivāśabdajñasya pramāṇāntaragamyē'rthē pratipattiḥ, tatraivānvayavyatirēkāvapi ।
kasmādityāha---<q>satyāṁ hi pratipattāvāvāpōddhārāvagatirvyavahārē vyutpādyasya</q> ।
yasmādasminnarthē pratipattirvr̥ddhasyāsti, vyutpādyasya tasminnēva vyavahāra āvāpō-
ddhārāvapi । tathāpi kimityāha---<q>avagatiśca pramāṇāntarapramitaviṣayaiva</q>,
<note>1. Omitted. padārthasya. ga.</note>
﻿<pb n="353"/>
<q>hānōpādānāvagamyatvādvr̥1ddhapratipattērityuktam</q> । ētadu2ktaṁ bhavati---
pramāṇāntarēṇa yō'rthaḥ pratīyatē, tatsambandhinī ēva hānōpādānē śakyē avagantum ;
yadviṣayē ēva hānōpādānē avagatē, tadviṣayē vr̥ddhasyāpi pratipattiranumīyatē ; yadviṣayā
ca pratipattiranumīyatē tadviṣaya ēva nimittatvaṁ pratīyata iti pramāṇāntara-
pratipādyaviṣayamēva padapadārthayōnimittatvam, na punaḥ pramāṇāntarāvēdyaviṣayamiti ।
<q>yatra punaḥ pramāṇēna <quote>‘asminnarthē prayuktaḥ’</quote> iti nāvagamyatē, prayōgādēvārthō'va-
gantavyaḥ, tatra kathaṁ nimittatā śakyā kalpayituṁ padapadārthayōḥ ?</q> yatra
punarvēdē pramāṇāntarānavagamyaviṣayē <quote>‘asminnarthē ayaṁ śabdaḥ prayuktaḥ’</quote> iti
pramāṇēna nāvagamyatē, śabdāprayōgādēva kēvalādarthō'vagamyaḥ, tatra kathaṁ nimittatā
padapadārthayōḥ, nimittabhāvagrahaṇābhāvāt ? nimittata3yāvagatau padapadārthau nimittaṁ
bhavataḥ ; na punaranyathā, prathamaśrutādapratītēḥ ; sarvasmācca sarvapratīti-
prasaṅgāt । nimittabhāvagrahaṇamēva kathaṁ nāstītyatrāha---<q>pratipattipūrvakatvā-
nnimittabhāvasya</q> । pratipattiṁ gr̥hītvā vr̥ddhasambandhinīṁ tadviṣayaṁ śabdasya
nimittabhāvaṁ gr̥hṇāti ; nānyathā । na ca pramāṇāntarānavagamyaviṣayā vr̥ddhaprati-
pattiranumātuṁ śakyā, tadviṣayahānōpādanādarśanāt । na ca tasminnapratītē
tadviṣayē hānōpādānē avagamyētē iti na pramāṇāntarānavagamyē vyutpatti-
sambhavaḥ । pratipattipūrvakō nimittabhāva ityatō vyatirēkamāha---<q>na punarnimi-
ttāvagamādēva naimittikāvagatiḥ</q> । nimittabhāvāvagamapūrvikā naimittikī
<note>1. vyutpādyānām. ga.</note>
<note>2. yā cāsāvāvāpōddhārāvāgatiḥ sā pramāṇāntarēṇa yō'rthō'vagamyatē tadviṣayaiva vyutpādyānāṁ hānōpādānāvagamyatvādva‍r̥ddhapratipattērityuktaṁ bhavati । ga.</note>
<note>3. bhāva. ga.</note>
﻿<pb n="354"/>
śabdārthē pratipattiḥ punarna saṁbhavati ; kintu pratipattipūrvaka ēva nimittabhā-
vāvagama iti । kuta ityāha---<q>yasmin hi sati yadbhavati taddarśanāt
<quote>‘asyēdaṁ nimittam’</quote> iti bhavati bhatiḥ ; na punastadbhāvādēva</q> । kāryatō
hi nimittatāvagatiḥ, na1 svarūpamātrata ēva । tēna pratipattipūrvakō nimittabhāvaḥ,
nimittabhāvāvagamapūrvikā ca svayaṁ śabdādarthapratipattiḥ । tēnā2navagatē vēdārthaṁ
pramāṇāntarānavagamyaṁ prati nimittatvē kathaṁ vēdādvākyārthāvagatiriti । atra
cōdayati---<q>kēna vōktamanyatha ?</q> ēkagranthēnāha---<q>naimittikāvagamādēva
nimittāvagatiḥ</q> । naimittikavākyā3rthāvagamē satyēva nimittatāvagamyatē । <q>ava-
gamyatē ca <quote>“agnihōtraṁ juhuyāt svargakāmaḥ”</quote> iti padārthānvitō
vākyārthaḥ । atō'trāpi padapadārthayōrnimittatā kēna vāryatē ?</q> pūrvapakṣī
pariharati---<q>kathaṁ punargamyatē <quote>‘anvitapadārthakō vākyārtha’</quote> iti ?</q> anvitā
ēva padārthā yasmin sō'tra vākyārtha iti kathaṁ ga4myatē ? cōdayitāha
---<q>nanvētasmādēva vākyāt</q> । pūrvapakṣyāha---yadyētasmādēva vākyāt
<quote>‘ēvaṁvidhō vākyārthaḥ’</quote> ityavagatiḥ, tarhi nimittatāvagamādēva naimittikāva-
gatirityuktaṁ tvayā bhavati ; <quote>‘vākyādēva5mavagamyatē, ayamarthō naimittikaḥ6’</quote>
<note>1. na tat ga.</note>
<note>2. na tēnāvagatērarthaṁ prati nimittatvē kathaṁ vēdārthāvagatiriti ga.</note>
<note>3. Omitted. vākya. ga.</note>
<note>4. na manyatē. ga.</note>
<note>5. dēvēdam. ga.</note>
<note>6. Added. iti. ga.</note>
﻿<pb n="355"/>
iti tvayōktaṁ bhavati । nanu ca sarvatraivam, kō'yamasmākamupālambha ityatrāha---
<q>vr̥ddhavyavahārē hi hānōpādānādigamyaṁ naimittikatvam</q> । lōkē hi śabda-
śravaṇānantaraṁ viśiṣṭārthaviṣayaṁ hānōpādānaṁ dr̥ṣṭvā <quote>‘śabdēnāyamarthaḥ pratipāditaḥ’</quote>
ityavagamyatē ; na punaḥ śabdata ēva । nanvatrāpyēvamēva bhavatītyatrāha---<q>iha
punarvacanādēva hānōpādānē pra1vartētē ; tasmāttadviparītam</q> । vacanādēvārtha-
mavagamya hānōpādānābhyāṁ bhavitavyam ; hānōpādānābhyāṁ ca nimitta-
naimittikasambandhō'vagantavyaḥ ; tasmānnimittādēva naimittikārthā2vagatiriha prāpnōti ;
lōkē tu pratipattipūrvakaṁ nimittatvamiti । cōdyamāha---<q>nanu ca vr̥ddhavyavahārē'pi
pratipattā vākyādēvārthaṁ pratipadyatē ; bālastu pārśvasthaḥ śabdārthayōḥ
sambandhaṁ hānōpādānābhyāṁ vētti</q> । tēna <quote>‘vr̥3ddhapratipattā prāgabhūtatvā-
cchabdārthapratipattērna pratipattipūrvakaṁ nimittabhāvamavabudhyatē’</quote> iti manyatē । pariharati
---<q>satyam, asāvapi tu sambandhajñānāduttarakālaṁ tatō nimi4ttānnaimittikaṁ
vijānāti</q> । vr̥ddhō'pi vr̥ddhāntarapratipattyā bālavannimittabhāvamēvāvagamya
paścādarthamavabudhyatē, prathamaśravaṇē'rthānavagatērityarthaḥ । <q>vēdē punaravijñāta-
nimittanaimittikasambandhaḥ puruṣaḥ kasya nimittatāṁ jānātu, kasya vā
naimittikatvam ?</q> nimittanaimittikasambandhajñānābhāvē pratipattāvanutpannāyāṁ
nimittanaimittikasambandhō'vagantuṁ na śakyata ityarthaḥ । punaścōdyamāśaṅkatē
<note>1. pravartatē ka.</note>
<note>2. Omitted. artha. ga.</note>
<note>3. ca pratipattā. ga.</note>
<note>4. Omitted. nimittāt. ga.</note>
﻿<pb n="356"/>
---<q>atha sāmānyatōdr̥ṣṭānumānaṁ kriyatē---vr̥ddhavyavahārē padapadārthayō-
rnimittabhāvō dr̥ṣṭaḥ ; vēdē'pi ta ēva padārthāḥ ; tasmādvēdē'pi svārthānvitau
nimittatvamiti</q> । asyārthaḥ---vēdavartinaḥ padārthāḥ svārthānvitau nimittamiti
sādhyatē, padārthatvāt; yē yē padārthāstē tē padārthanvitau nimittaṁ yathā laukika-
vākyārthavartinaḥ---iti sāmānyatōdr̥ṣṭēnāvagatanimittabhāvāḥ svānvayamabōdha-
yiṣyantīti । dūṣa1yati---yadi sāmānyatōdr̥ṣṭam, ēvaṁ tarhi kiyantaḥ
kasyāmanvitāvityatra nāsti naḥ pramāṇām ; vēdē hyanēkasahasrasaṁkhyapadajātārthā-
nāmavagatānāṁ na jñāyatē kē padārthāḥ kiyantō vā kasyāmanvitau nimitta-
miti । na ca vr̥ddhavyavahārānusārēṇa ākāṅkṣāsannidhiyōgyatā niyāmikāḥ,
tadanusārēṇa pramāṇāntarāvēdyārthānvayapratipattyabhāvaprasaṅgāt । cōdyamāśaṅkatē---
<q>yāvantō yasmāmanvitau pratīyanta iti cēditi</q> । dūṣayati---
<q>avagatipūrvakaṁ tarhi nimittatvam, na sāmānyatōdr̥ṣṭanimittakam</q> ।
yāvantō yasmāmavagatāvanvitāḥ pratīyantē, tāvantasyasyāmavagatau nimitta-
mityāśrīyamāṇē'vagatidarśanādēva tarhi nimittatvaṁ padārthānāṁ jñāyatē, na
sāmānyatōdr̥ṣṭēna । bhavatvēvam, kō dōṣa ityatrāha---<q>na cāvagatēḥ pramāṇa-
mastītyuktam । upasaṁharati---tasmātsāmānyatōdr̥ṣṭēnaivātra bhrāntiḥ</q> ।
padāni padārthāśca lōkavēdayōḥ sādhāraṇā iti lōkavadvēdē'pi vākyārthaḥ pratīyata
iti bhrāntiḥ । paramārthatastu vēdārthāvagatau kāraṇamēva nāstyuktēna nyāyēna ।
<q>sāmayikī vā dr̥ṣṭavyavahārapūrvikādr̥ṣṭāvagatiḥ</q> । asyārthaḥ---
<note>1. Omitted. dūṣayati. ga.</note>
﻿<pb n="357"/>
yadā alaukikārthapratipādakatā vēdānāṁ nōpapadyatē, tadā pramāṇāntara-
gōcarārthaviṣayāt pauruṣēyā ēva vēdāḥ । tathāca śabdārthasambandhō'pi
nautpattikaḥ । tathāhi śakyasamayē viṣayē kimiti dr̥ṣṭaviparītaṁ śabdasya
svātantryaṁ parikalpyatē ? ataḥ sāmayikyēva ca śabdārthapratipattiḥ ।
nanu samayō'pi kathaṁ śakyatē vak‍tum ? avaśyaṁ hyanēna samayaṁ praṇayatā
pūrvasiddhasambandhāḥ kēcana śabdā aṅgīkaraṇīyā । tathāca aṅgīkr̥taṁ tāvat
kvacitsvātantryam ; ataḥ kiṁ samayakaraṇēna ? ucyatē---<q>dr̥ṣṭavyavahārapūrvikā-
dr̥ṣṭāvagatiriti</q> । ētaduktaṁ bhavati---sāmāyikēśabdairēva vyavaharamāṇēṣu vyutpannayōḥ
samayō bhaviṣyati । tataśca tau vyavahariṣyētē । tayōśca vyavahārē'parō
vyutpadyata ityēvaṁ pūrvēṣāmapi vyavahāravyutpattiḥ samayādutpannā । ataḥ siddhē
samayē adr̥ṣṭamapi sādhyasādhanabhāvaṁ vaidikaṁ pratipādayituṁ puruṣairvēdāḥ praṇīyanta
iti nānupapattiḥ । ēvamēva ca lōkasiddhaiḥ kr̥takasambandhairēva śabdaiḥ
saṁjñāsajñisambandhaṁ kr̥tvā1 vaidikō vyavahāraḥ pravartitaḥ kaiścit । ētau ca
samayakr̥takasambandhapakṣau tulyanyāyāvēva yathā bhinnau tathā darśitamēva
sambandhākṣēpagranthē pūrvapakṣa ēva । cōdayati---<q>nanu kāryaikyanibandhana-
mēkavākyatvaṁ bhaviṣyati</q> । asyārthaḥ ---vr̥ddhavyavahāra ēva vēdārthapratipattāvapi
nimittam । ēvaṁ hi vr̥ddhavyavahārē pratipannam---kāryānvitaṁ svātmānaṁ
padārthāḥ pratipādayantīti । lōkē vēdē caika ēva kāryātmakō niyōgārthaḥ ।
tēna vyutpattērviṣayanānātvaṁ nāsti । atō yāvantaḥ padārthā ēkasmin
kāryē'nvīyantē, tāvatpadārthapratipādakaḥ padasamūha ēkaṁ vākyamiti kāryaikya-
nibandhanamēkavākyatvaṁ bhaviṣyati । nanu ca lōkē vēdē ca kāryātmakō'rtha ēka
iti kutaḥ ? tatrāha---kāryaikyaṁ ca lōkavēdayōrniyōgasya liṅgādiśabdasyaikyāt;
vācakaikyādvācyaikyamityarthaḥ । nanu ca kēvalasya liṅādēranubandhaśūnyasyārtha-
<note>1. kr̥tvā cāvaidikaḥ. ga.</note>
﻿<pb n="358"/>
pratipādakatvābhāvāllōkē vēdē cānubandhabhēdānna vācakamēkamityatrāha---<q>niyōgaikyaṁ
cānubandhavinirmōkādityuktam</q> । yadyapi kēvalādarthānavagatiḥ, tathā-
pyanvayavyatirēkābhyāṁ śakyata ēvēdamavagantum <quote>‘kāryārthapratipādakā liṅādaya
ēva’</quote> ityanubandhaṁ nirmucya vācakaikyaṁ lōkavēdayōḥ । nanu bhavatu liṅādirēkaḥ,
tathāpi lōkē tasya prēṣaṇādhyēṣaṇādipratipādakatvāt vēdē ca tēṣāṁ puruṣadharma-
bhūtānāmabhāvānnaikārthatvamityata āha---niyōgārthō liṅādyarthaśca lōkē vēdē ca
sa ēvētyētadapyuktam । <q>prāptāprāptavivēkēna hi prēṣaṇādayō'bhihitāḥ</q> ।
prēṣaṇādhyēṣaṇādayō yalliṅādyarthā bhagavatā pāṇininābhihitāḥ, tatprāptāprāptavivēkēna
samahīnajyāyōbhiḥ prayujyamānē'pi liṅādau kāryē sarvatra prāptē'pi prēṣaṇā-
dayō'prāptā upādhibhūtā i1ti ; kāryaṁ tu sarvatrārtha iti । upasaṁharati---
<q>tasmānnimittapūrvakē'pi na dōṣaḥ</q> । yadyapi nimittaṁ pūrvamavagamya paścādarthaḥ
pratipattavyaḥ ; tathāpi dōṣō nāsti, nimittabhāvasya vr̥ddhavyavahārē'va-
gatatvāditi । <q>siddhaṁ sāmānyatōdr̥ṣṭamanumānaṁ nimittāvagatau</q> । nimitta-
tāvagatau satyāṁ yē padārthāḥ, tē kāryānvayinaḥ svātmānaṁ pratipādayanti ;
padārthāścaitē---iti sāmānyatōdr̥ṣṭamanumānaṁ siddham । pūrvapakṣī samarthayatē---
<q>tadidamayuktam । kuta ityāha---kiṁ niyōgārthaḥ pramāṇāntarānirjñātārthatayā
lōkē'rthāvagatau nimittatayā dr̥ṣṭaḥ ?</q> asyārthaḥ---niyōgaḥ arthō vācyō
yasya liṅādēḥ, sa niyōgārthō liṅādiḥ kiṁ pramāṇāntarānirjñātārthatayā
pramāṇāntarēṇānirjñātārthaḥ san lōkē'rthāvagatau nimittatayā prasiddhaḥ, yēna bhavānēvaṁ
<note>1. api. ga.</note>
﻿<pb n="359"/>
vadati ? yadi pramāṇāntarēṇāvēdyamēvārthaṁ liṅādiḥ pratipādayatīti lōkē dr̥ṣṭaṁ
syāt, tadā vēdē'pi pramāṇāntarāgōcaramarthaṁ liṅādiḥ pratipādayēt ;
na caitadastīti bhāvaḥ । ākṣēptarjvāśaya uttaramāha---<q>nēti brūmaḥ । sa
ēvāha---prathamaśrutaḥ kiṁ na pratyāyayatītyanatikramaṇīyō'yaṁ hētuḥ</q> ।
asyārthaḥ---yadi pramāṇāntarāvēdyārthaviṣayō liṅādiḥ, tadā sambandhagrahaṇamēva
na syāt, agr̥hītē sambandhini sambandhagrahaṇābhāvāt ; agr̥hītasambandhasya
cārthapratipādakatvē prathamaśrutasya pratyāyakatvaprasaṅgō duṣpariharaḥ । tasmānna1
pramāṇāntarāvēdyārthaviṣayō lōkē liṅādiḥ pratīyata iti । pūrvapakṣī dūṣayati---
<q>ēvaṁ tarhi tadarthabhēdasyāpi pramāṇāntaraṁ mr̥gyam</q> । liṅādyarthabhēdasya2 pramāṇantarā-
vēdyasya liṅādyarthasya vēdē pramāṇāntaraṁ mr̥gyam ; na hi tasya liṅādirvācakaḥ,
agr̥hītasambandhatvāt । athōcyatē---ya ēvāsau lōkē niyōgārthaḥ, sa ēva
vēdē'pi, yadi paramanubandhabhēdāt bhēda ityatrāha---<q>anubandhāśca tadbhēdānuvartinō
lōkē dr̥ṣṭāḥ, na punastadbhēdānuvartī bhēdaḥ</q> । asyārthaḥ---lōkē'pi bhinnēṣvēva
niyōgārthēṣvanubandhāḥ saṁbadhyanta iti dr̥ṣṭam, na punaranubandhānuvartī bhēdaḥ ।
tasmātsvarūpata ēva niyōgārthō bhinnaḥ । atō lōkē vēdē ca niyōgārthasya
bhinnatvāt sambandhagrahaṇē'pratītē pramāṇāntaraṁ mr̥gyam । yata ēva vaidikō
niyōgārthō bhinnaḥ, <q>tasmātparasparānvayitā na prayōgāvacchēdamanyatō'vijñāya
śakyatē'vagantum</q> । iyantaḥ padārthā asyāmavagatāvanvitāḥ---iti ।
yāvat prayōgāvacchēdō'nyatō na vijñātaḥ, tāvatparasparānvayitā na śakyatē'va-
gantum ; na hi tadēdaṁ śakyatē vaditum---yāvantō yasmāmavagatau lōkē
dr̥ṣṭā iti । jñāyatāṁ tarhyanyataḥ prayōgāvacchēda ityatrāha---<q>na cāsāvavacchēdaḥ</q>
<note>1. Omitted. na. ga.</note>
<note>2. Added. bhinnasya. ga.</note>
﻿<pb n="360"/>
<q>pramāṇāntarābhāvādvēdē vidyatē</q> । tasmāddarśanāntaramatra vēdārthē mr̥gyaṁ sambandha-
grahaṇasaukaryāya । <q>na cēṣṭaṁ svatantrāgamavādināmidam</q> । pramāṇāntarāvagamyārtha-
viṣayatvē svatantrāgamasya prāmāṇyaṁ na sidhyati iti svatantrāgamavādīnāṁ
darśanāntaraṁ vēdārthē nēṣṭam ; na ca darśanāntaravirahēṇa sambandhāgrahaṇē'pi
svatō'vagatirityuktam---<quote>“sarvatra nō darśanaṁ pramāṇam”</quote> ityatra ।
pūrvapakṣyupasaṁharati---<q>ataḥ pratīyamānapadārthānvayī vākyārthaḥ, na ca
pramāṇāntarāpēkṣēti gahanēyaṁ nyāyapadavī kathamavagāhanīyēti yuktā
saṁpradhāraṇā</q> । asyārthaḥ---yē tāvadva‍r̥ddhavyavahāraprasiddhāḥ padārthā vākyārthē
pratīyantē, tē tāvadanvayinaḥ ; na ca pramāṇāntarāpēkṣitvaṁ tvayābhyupagatam ;
atō gahanō'yaṁ nyāyamārgaḥ kathamavagāhyatām---kimanvitārthapratipattistyajyatām,
uta pramāṇāntaranirapēkṣatvamiti yuktā saṁpradhāraṇēti । tatra dr̥ṣṭānvayapratipattyanu-
sārēṇa varaṁ pramāṇāntarāpēkṣitvamāśrīyatamiti bhāvaḥ । saṁprati rāddhāntaikadēśī
pūrvapakṣamēvōpajīvyāha---yata ēva mīmāṁsakamatē svatantrāgamasya1 na prāmāṇyaṁ
sidhyati, <q>ata ēka ēvāyaṁ bahudhā vikalpyāvagamyatē lōkē vēdē cēti brahmavidō
manyantē</q> । ēka ēvāyaṁ śabdō bahudhā prakr̥tipratyaya2vibhāgēna vikalpya
avidyamānabhēda ēvārōpitabhēdaḥ san lōkē vēdē ca pratīyata iti brahmavidō
vēdavidō vaiyākaraṇā manyantē । asmin hi darśanē vākyaṁ pratyastamitāvayavavi-
bhāgam ; na ca tasya svārthēna saha vācyavācakalakṣaṇaḥ sambandhaḥ, kintu
tādātmyalakṣaṇa ēva ; vākyamēva vākyārtharūpatayā vivartatē śuktikēva rajatasvarūpa-
<note>1. -gamatvaṁ na sidhyati. ga.</note>
<note>2. Added. pada. ga.</note>
﻿<pb n="361"/>
tayā । tatra yadyapi vēdavākyārthō mānāntarāgamyatayā agr̥hītasambandhaḥ,
tathāpi vēdavākyamēvārtharūpatayā vivartiṣyata ityadhyārōpitaprakr̥tipratyayapadagatau
cānvayavyatirēkāvupāyamātraṁ bhavata iti । <q>tasmādvivarta ēvāyamiti brahmavidbhi-
ravagantavyam</q> । parabrahmavidō vēdāntavidō mā pratyēṣyanta ityāha---<q>brahmavidbhi-
rvēdavidbhirityartha iti</q> । mīmāṁsakaikadēśyāha---<q>kathaṁ punarvivartapakṣē nāyaṁ
dōṣaḥ ?</q> vakṣyamāṇaḥ । tamēvāha---ēkatvāvagatistāvannāsti, <quote>“śrōtragrahaṇē hyarthē
lōkē śabdaśabdaḥ prasiddhaḥ”</quote> ityanēna granthēna pratipāditam; bhinnā ēva
hi varṇāḥ śrōtrēṇāvasīyantē । pariharati---tadēvaikatvaṁ nāstīti duruktaṁ
kāryavirōdhādityucyatē, apūrvavākyārthapratipattilakṣaṇakāryavirōdhādityucyatē;
ēkatvē hyasati kāryaṁ virudhyatē; tasmāt kāryādēkaṁ vākyamiti gamyatē ।
mīmāṁsakaikadēśyāha---<q>kiṁ kāryataḥ pratyakṣamātmānaṁ labhatē</q> ? yēna bhavānēkaṁ
vākyaṁ manyatē । yadi hi kāryataḥ pratyakṣamātmānaṁ labhatē, tadā syādēvam;
na caitadasti । pariharati---<q>mā bhūt pratyakṣam; anumānamapi pramāṇamēva ।</q>
tēnānumānēna vākyamēkamastīti gamyatē । nanu1 kathamanumānāt pramāṇa-
bhūtasyāvagatirityatrāha---<q>anumānādapi pramāṇāvagatiryuktaiva</q> । na kadāci-
danupapattirityarthaḥ । bhavadbhirapi mīmāṁsakairānumānikamēva sarvatra pramāṇyamityuktam ।
atra cōdayati---<q>anumānādavagatasyārthasya kathamēkatvam ?</q> kāryānumānēna
cēdvākyamanumīyatē kathaṁ tasyaikatvam ? kaścidāha---<q>anyatvaṁ vā katham ?</q>
<note>1. Added. na. ga.</note>
﻿<pb n="362"/>
yathānumānādēkatvaṁ na sidhyati, tathā tavāpyanyatvaṁ kathaṁ sētsyati ? kāryaṁ hi
kāraṇamanumāpayati, na punarēkatvamanyatvaṁ vā tasya1 spr̥śati । sa ēvāha---
<q>ēkatayā ca2 vinā kiṁ na sidhyati ?</q> tēna yadyēkatvamavagantumaśakyaṁ mā śāki;
avagatēnāpi tēna prayōjanaṁ nāstīti । cōdayitāha---<q>idaṁ na sidhyati;
na hyupāyāḥ kalpitā bhavanti</q> । asati ca punarēkatvē nōpāyāḥ kalpitā
bhavanti; tasmādēkatvaṁ yatnatō vācyama । <q>na caikatāvagatiranumānādyuktēti
cōditam</q> । asyārthaḥ---na mayā <quote>‘anyatvamanumānādavagamyatē’</quote> iti cōditam,
kintu <quote>‘ēkatvaṁ kathamavagamyatē’</quote> iti cōditam; tēna mamāyamupālambha ēva
nōpapadyatē <quote>‘anyatvaṁ vā katham’</quote> iti । vaiyāka3raṇānusārī pariharati---<q>naiṣa dōṣaḥ;
anumānāt pramāṇatvamavacchidya, tataḥ punaravayavairēkatāṁ vētti <quote>‘śuklaḥ paṭaḥ’</quote>
ityēvamādiṣu</q> । asyārthaḥ---kāryataḥ kāraṇamanumāya punarapi tasyaikatvaṁ
vinā kāryānupapattēravayavaiḥ sahaikatāṁ vijānāti; yāvatā hi vinā kāryaṁ
nōpapadyatē, tāvadavakalpayati । tadidaṁ kāryānumānagamyamēkatvamāgamādvyākaraṇāt
pratipannam । kīdr̥śaḥ punarayamāgamārtha ityatrāha---<q>pratyastamitāśēṣāgamavikalpaṁ
svayaṁ brahma prakāśata iti</q> । pratyastamitā aśēṣā āgamavikalpā vyākaraṇa-
nibandhanāḥ prakr̥tyādivikalpā yasminnityarthaḥ । <q>ya4ducyatē <quote>“śrōtragrahaṇē hyarthē
lōkē śabdaśabda prasiddhaḥ”</quote> iti, tadapyāgamaviruddham</q> । lōkavyapadēśa-
viruddhamityarthaḥ. । tatrāha---<q>gauriti śabdō gauriti cārthō gauriti</q>
<note>1. Omitted. tasya. ga.</note>
<note>2. tayāpni vinā. ga.</note>
<note>3. karaṇamatānusārī. ga.</note>
<note>4. yadapyucyatē. ga.</note>
﻿<pb n="363"/>
<q>ca jñānam</q> । kutaḥ ? <q>ēkābhidhānanirdēśāt; na hi bhinnasya yugapadēkābhidhānaṁ
saṁbhavati</q> । yē hi bhinnā arthā ēkaśabdavyapadēśyāḥ, na tē yugapattēna
śabdēnōcyantē । yathā akṣādiṣu । iha ca yugapadēkābhidhānanirdēśaḥ ।
tasmādēkamēvēdaṁ tattvaṁ vācyavācakajñānarūpatayā vivartata iti । <q>kathaṁ puna-
ryaugapadyāvagamaḥ ?</q> kathaṁ punaryugapadayaṁ vyapadēśa ityavagama ityarthaḥ । uttaram---
<q>vācakajñānavācyānāṁ parasparāpēkṣiṇī svarūpāvagatiryataḥ</q> । vācakajñānavācyāni
tāvatparasparāpēkṣāṇi pratibhānti; tēna tēṣāṁ tāvadyugapadavagatiḥ; ēka1śca
vyapadēśastasmin kālē; tasmādyu2gapadēkavyapadēśapravr̥ttiriti siddhamēkatvam ।
<q>ataśca yadapyuktaṁ sajātīyāvamarśaśūnyā na sāmānyāvagatirastīti</q> ।
asyārthaḥ---sarvaśabdēṣu sajātīyā yē varṇāḥ tadavamarśaśūnyā sāmānyāvagati-
rnāstītiḥ---yā3vadartha iva kēvalaṁ savarṇēṣu bhēdānaparityajya gavākr̥tiḥ, śabdatvaṁ
na pratīyata iti---yadapyuktam, <q>tadapyayuktam</q> । kasmāt ? <q>bhēdanibandhanā
hyēṣā yuktiḥ । bhēdē pāramārthikē satyēṣā yuktiḥ । <q>vidyamānasya hyavamarśō
bhavati, na kalpitasya</q> । tēna yadi bhēdaḥ pāramārthikaḥ syāt, tadēda-
mupapadyatē---bhēda ēva pratīyatē, na sāmānyamiti; na ca pāramārthikō bhēdō'sti;
tadāha---uktaṁ caikatvaṁ sarvaśabdānāṁ śabdaḥ śabda ityēkābhidhānanirdēśāt ।
tasmādēka ēva śabdō vākyātmaka iti sthitam । saṁprati yēnābhiprāyēṇōktam
<quote>‘kathaṁ punarvivartapakṣē nāyaṁ dōṣaḥ’</quote> iti, tamabhiprāyamudgirati---<q>tataḥ kimiti</q> ।
<note>1. ēkatvavyapadēśastvasmin kālē. ga.</note>
<note>2. yugapadēva vyapa. ka, ga.</note>
<note>3. yāvadartha ēva kēvalaṁ savarṇēṣu bhēdān parityajyagavākr̥ti ca. ga.</note>
﻿<pb n="364"/>
yadi kālpanikō bhēdaḥ, tathāpi kathaṁ vēdārthapratipattiriti । <q>uttaram---
idaṁ tataḥ, kalpanayaiva vr̥ddhavyavahārasya nimittatōcyatē</q> । kalpitāvayavagatā
vr̥ddhavyavahāravyutpattirnimittamātram, adr̥ṣṭavyavahārasyāpratītēḥ, dr̥ṣṭavyavahārasya
cāpūrvādapi vākyātpratītēḥ । <q>taccēdaṁ kalpanābījaṁ bahudhā kathyatē <quote>“padamādyam”</quote>
ityādi</q> । yayā kalpanayā vr̥ddhavyavahārō nimittam asyāḥ kalpanāyā yadbījaṁ
tadbahudhā kathyatē---padamādyaṁ vākyam, sarvāṇi padāni vākyam, ākhyātapadaṁ
vākyamityādi । upasaṁharannāha---tasmātpadārthavēdanēna saṁskr̥tāni bhēdakalpanayā
saṁskr̥tāni abhēdam abhinnaṁ vākyaṁ pratipadyantē; artharūpēṇa vivr̥ttamityarthaḥ ।
nanvēvaṁ kālpanikabhēdapūrvakatvādaprāmāṇyaṁ śrutērityatrāha---<q>na caitāvatā aprāmāṇyaṁ
śrutēḥ, pramēyē śaktisadbhāvādityuktam</q> । avidyamānōpāyāśrayaṇēnāpi
pāramārthikē pramēyē śaktisadbhāvādityuktaṁ vaiyākaraṇaiḥ । <q>atō'nāgamikī
kalpanā pratyavāyāya, na vaidikī</q> । yadyapi vaidikō'rthaḥ śabdavivartatayā
kālpanikaḥ, tathāpi na pratyavāyāya, paramārthabhūtamōkṣaparatvādvaidikasyārthasya ।
<q>ataḥ siddhamautpattikatvamasmin pakṣē</q> । bhēdābhidhānapakṣē tu yathā na
sidhyatyautpattikatvaṁ tathā pratipāditam । yata ēvāparamārthō bhēdaḥ kālpanikaḥ,
<q>ata ēva ca yathāviniyōgaṁ mantrārthān mantravidō varṇayanti; bhēdē
hi niyatamabhidhānaṁ syāt</q> । yadi hi bhēdaḥ syāt, tadā padānāṁ svaśaktya-
nusārēṇa yō'rthaḥ pratīyatē, sa ēva syāt; yadā tu vākyātmaiva vākyārthaḥ,
tadā ya1tra yatra mantrasya vākyātmanō viniyōgaḥ, sa tasyārthaḥ syāt; na
<note>1. Omitted. yatra. ga.</note>
﻿<pb n="365"/>
vākyasya vr̥ddhavyavahārēṇārthaḥ pratīyatē; kintu yō yasmādvākyādarthaḥ pratīyatē,
sa tasyārthaḥ ; viniyōgavaśēna cānēkārthaḥ asmātpratyētavya iti śrutau bhava-
tyanēkārthaḥ । yatō'niyata ēvā1laukikārthaḥ, ataḥ <q><quote>“uṇādayō bahulam”</quote>
ityēvamādyanāgamapūrvakaṁ syāt</q> । viniyōgavaśēna hyanēkadhā mantrārthavarṇanē <quote>“uṇādayō
bahulam”</quote> ityādyupayujyatē । vr̥ddhavyavahāraprasiddhaniyatārthābhidhānē tu na tasyō-
payōgaḥ । <q>na caitattavāpīṣṭam</q> । mīmāṁsakasya । <q>upadēśaścārthavānaṅgavidyānām</q> ।
nigamaniruktavyākaraṇādīnāmaṅgavidyānāmupadēśaḥ kālpanikabhēdapakṣē'rthavān ।
<q>bhēdapakṣē hi lōkata ēva niyatatvāt bhēdānāṁ kimanyadākhyāyatē ?
asmatpakṣē tvāgamānusārī vikalpaḥ; ānantyāccāgamasya upadēśō'rthavān</q> ।
vikalpakārasya vārayitumaśakyatvādupadēśō'rthavān । <q>ataścāyaṁ bhēdavyapadēśaḥ
laukikānām, vaidikānām, chandāsi, bhāṣāyām, nigamē iti ca</q> ।
kālpanikabhēdapakṣē cā2yaṁ bhēdaḥ; itarathā varṇātmakatayaikarūpāṇāṁ bhēdavyapadēśō
na syāt । āgamē vyākaraṇē darśanabhēdāścōpapannā bhavanti । tathā hi---
kēcidastiṁ sakāramātiṣṭhantē, kēcidasa bhuvīti paṭhanti; tadupapannaṁ bhavati ।
kālpanikabhēdapakṣē kēnacitkathañcidavacchidyāvadhiviśēṣaṁ kalpayitvā tadēva vastu
vākyātmakaṁ pradarśitaṁ bhavati । yata ēva bhēdaḥ kālpanikaḥ, <q>ata ēva
caikādaśadvādaśakapālamēkaṁ karma</q> । anyathā hi bhēdasya pāramārthikatvē bhēdāvagamē
<note>1. ēva lau- ka.</note>
<note>2. cāha bhēda iti tathā varṇātmaka---ga.</note>
﻿<pb n="366"/>
sati ēkādaśadvādaśakapālayōrēkābhidhānaṁ pralāpaḥ syāt । <q>na1 kēvalamatra</q> ।
karmaṇyēkābhidhānē pralāpaḥ, <q>abhidhānasandarbhē'pi</q> । ēkaśāstrābhidhānaṁ pralāpaḥ;
śākhāntarē'pi hyēkaṁ śāstramicchanti mīmāṁsakāḥ; tadapi bhēdē sati pralāpaḥ
syāt । api ca kāryagamyatvātpramāṇatāyāḥ ēkatvācca kāryasya vākyārthapratipatti-
lakṣaṇasya nānābhidhānaṁ nānārthapratipādanaṁ na pramāṇēnōpapadyatē, ēkatvanānātvayō-
rvirōdhāt । <q>vākyasamāsayōścāvaga2tyanyatvē'pi tulyakalpanāpratiṣēdhārthaṁ vā-
vacanamāgamavikalpajñāpanāyōpapannārthaṁ bhavati; anyathā hi vastvēva nirōdhakaṁ
syāt</q> । vākyē <quote>‘nīlamutpalamānaya’</quote> iti kriyāsambaddhayōḥ paścātparasparasambandhō'va-
gamyatē; samāsē tu <quote>‘nīlōtpalamānaya’</quote> iti parasparasambaddhayōḥ paścātkriyā-
sambandhaḥ pratīyatē; tadēvamavagatyanyatvē'pi yadidaṁ vāvacanaṁ bhagavataḥ pāṇinēḥ
tulyā ēkarūpā sarvatra samāsakalpanaiva mā bhūditi tatpratiṣēdhārthaṁ tadāgamā-
dvikalpaḥ pravartata iti jñāpanārthaṁ sadupapannārthaṁ bhavati; āgamē hi vika3lpā-
pravr̥ttau samāsakalpa ēva syāt; pāramārthikatvē tvavagamabhēdādēvōpāyadvayēna
bhavitavyam । kiṁ vāvacanēna ? <q>ata ēvābhidhēyavaśavartiśaktinirūpaṇaṁ
nāmākhyātōpasarganipātānām; yataḥ bhēdē hi svarūpabhēdaḥ pāramārthikaḥ ।
tatra pratyabhijñānē sati <quote>‘vilambatē’</quote> <quote>‘pralambatē’</quote> <quote>‘vipra’</quote> ityanyatvaṁ na syāt</q> ।
asyārthaḥ---varṇātmakē śabdē pratyabhijñāyamānē upasargādirūpatayā bhēdō na syāt;
<note>1. Omitted. na......pralāpaḥ syāt. ga.</note>
<note>2. avagamyatvē'pi. ga.</note>
<note>3. vikalpapravr̥ttau samāsavikalpa ēva. ga.</note>
﻿<pb n="367"/>
kālpanikatvē tvēkatvābhāvādupapadyatē । <q>tathā bhavatyādiṣu varṇamātra-
vādinaḥ</q> । na syāt । <quote>‘bhavati’</quote> iti sambōdhanē saptamyāṁ ca yadvyākhyāyatē,
tadvarṇamātravādinō na syāt; varṇasvarūpābhēdāt । <q>rājñaḥ puruṣasya
hastina iti padadvayasambandhō'pi bhavati; na rājapuruṣasya hastina
iti</q> । asyārthaḥ---varṇamātravādinō hi rājña ityatra yaḥ śabdaḥ, sa ēva
rājapuruṣa ityatrāpi; tataśca yathā asamāsē'pi padadvayēnāpi sambandhō
bhavati hastina ityasya---rājñō hastinaḥ, puruṣasya hastina iti, tathā
samāsē'pi syāt <quote>‘rājapuruṣasya hastinaḥ’</quote> iti । na cātra hastinā rājñaḥ
sambandhaḥ । matpakṣē tu rājapuruṣaśabdē paramārthatō rājapadaṁ nāstyēva; kēvalaṁ
kalpanāmātramiti na bhavatyēṣa prasaṅgaḥ । ēvamupagōridamapatyasyēdamityarthadvayasyāpīdaṁ-
śabdārthēna sambandhaḥ; na punaḥ aupagavasyēti upagōridamarthēna sambandhaḥ । <q>tathā karaṇaṁ
karaṇēnēti vibhaktērutpattiranutpattiśca</q> । yadi karaṇaśabdē vibhaktērutpattiḥ <quote>‘ghaṭēna
karaṇēnōdakamānaya’</quote> iti tadā <quote>‘udakānayanē ghaṭaḥ karaṇam’</quote> ityatrāpi syāt;
atha karaṇamityatra na bhavati, karaṇēnētyatrāpi na syāt । matpakṣē tu vākyabhēdā-
nnāyaṁ paryanuyōgaḥ, padānāṁ vākyēṣvabhāvāt । <q>tathā subdhātavaḥ aśvō gardabhaḥ
aśvati gardabhatīti ca</q> । subantā dhātavaśca; aśvō gardabha iti subantāḥ;
aśvati gardabhatīti ca dhātavaḥ । <q>tathāṣṭādaśaprabhēdabhinnamavarṇakulamarthapratipattayē</q> ।
avarṇakulaṁ hrasvadīrghaplutāḥ sānunāsikā niranunāsikāḥ pratyēkaṁ ṣaṭ, punastē
tu trēdhā udāttādibhiḥ ityēvamaṣṭādaśaprabhēdabhinnaṁ sadarthapratipattayē'smanmatē ghaṭatē ।
anyathā hi pāramārthikē padavarṇavibhāgē ēkarūpatvādvastunaḥ sarvārthapratipattiḥ
﻿<pb n="368"/>
sarvadā syāt । <q>apratipattirvā syāt</q> । ēkō'pyarthō na pratīyēta । itaśca śabda-
vivartātmakō'rthaḥ; yasmāt <q>pramāṇāntarapratītē'rthē ē1kāvagamō mr̥ṣā; <quote>‘surabhi
candanam, śītō vīyuḥ’</quote> iti ca</q> । ghrāṇēndriyēṇa saurabhamavagamyatē, candanaṁ
tu darśanasparśanābhyām; tathā sparśēndriyēṇa śaityam, vāyuranumānēnēti vaiśēṣika-
matēna । tēna bhinnāni gandhasparśadravyāṇi; bhannēṣu cābhinnāvagatirmr̥ṣā ।
<q>candanasya surabhirvāyōḥ śītam ityēva sadā syāt</q> । tasmādvivartātmakō'rthaḥ ।
upasarganipātānāṁ kvacidviśēṣaṇārthatā prapacatītyādiṣu kvacidānarthakyaṁ pralambata
ityādiṣu kvacidviparītārthatā pratiṣṭhata ityēvamādiṣu tadbhāvē tadrūpatvē ēkarūpatvē
nōpapadyatē । kālpanikatvē tūpapadyatē । athōcyēta vākyārthānusārēṇa vaicitryaṁ
bhaviṣyatītyatrāha---<q>padārthapūrvakatvācca vākyārthasya tadvaśādapi nirṇayō
durvacaḥ</q> । padābhēdē padārthābhēdānna vākyārthapratipattibhēdastvanmatē syāt ।
athōcyēta nānarthakatvaṁ pralambata ityēvamādiṣu, kintu praśabdasahitamēkamēvēda-
mityatrāha---<q>padabhēdē ca padārthavināśaḥ syāt</q> । lambatēpadādbhinnē
pralambatēpadē'ṅgīkriyamāṇē lambatēpadē gr̥hītasambandhasya pralambata ityatra
padārthāvagatirēva na syāt । tasmādanarthaka ēva praśabdō lambata ityēvārthabōdhakam;
tatra <q>ānarthakyē caikavākyatā katham ?</q> ēkārthapratipattivyāpr̥tatayaikavākyatā ।
anarthakasya ca nāsti । vyāpāraḥ । vibhāgajñānaṁ ca । kathamityanuṣaṅgaḥ । varṇōpa-
jana ēva hi syāt । bhinnārthapratipādakatayā vibhinnaṁ padaṁ bhavati । vibhāgēna
tvarthāpratipādakatvē na padavibhāgaḥ syāt; kintu tasminnēva padē varṇāntara-
<note>1. ērkāthāvagātaḥ. ga.</note>
﻿<pb n="369"/>
midamadhikamupajātamiti syāt । <q>āgamavikalpapakṣē tu sarvamupapannam</q> ।
lambatēśabdē vyutpattirēva vākyārthapratipattikāraṇaṁ dr̥ṣṭatvāditi kalpyatē ।
<q>āgamavikalpāvagamaḥ kuta iti cēt</q> । itthaṁ prakr̥tipratyayādivibhāgēna
vikalpitāḥ śabdabhāgāḥ pratipattyupāyā iti kutō'vagataṁ pāṇiniprabhr̥tibhiriti
cēt । uttaram---<q>āgamāntarādēva</q> । aparasmādvyākaraṇāgamādēva । <q>taduktaṁ taiḥ---
<quote>“r̥ṣīṇāmapi yajjñānaṁ tadapyāgamapūrvakam ।”</quote> iti</q> । nanu ca tēṣāmr̥ṣīṇāṁ
kutō'vagatirityatrāha---<q>anidamprathamatā cāsyānāditvāt saṁsārasya śakyatē'-
vagantum</q> । yadi hi kaścitprathamaḥ syāt, tatō dōṣō bhavēt---tasya kutō
jñānamiti; yadā tu saṁsārasyānāditvāt <quote>‘ayaṁ prathamaḥ’</quote> ityēva1 nāsti, tadā nāsti
dōṣaḥ । <q>sēyamanapēkṣatā pramāṇatvē hētuḥ</q> । bhēdapakṣē punaryasmin pakṣē padavarṇa-
bhēdō'sti tasmin pakṣē sarvamidamasamañjasaṁ syāt । <q>darśayati ca jñānapradhāna-
vartī vēdaḥ avacchidyāvabōdhakatvaṁ vēdasya</q> । vēdāntā hi jñānē pradhānē vartantē;
tatra hi jñānamēva vidhiviṣayaḥ---brahma jñātavyamiti; tē ca avacchidya kālpanikaṁ
vibhāgaṁ kalpayitvā vēdasyāvabōdhakatvamiti । kēna granthēna ? <q><quote>“atha yadalpaṁ
tanmartyam,”</quote> <quote>‘atha yadbha‍ūma tadamr̥tam’</quote> iti</q> । nanvalpasyātra martyatayā asthāyitvaṁ
darśitam, <q>kiṁ tadalpam ?</q> uttaram---avacchēdaḥ । kathamavacchēdā asthāyina
<note>1. ityētannāsti. ga.</note>
﻿<pb n="370"/>
ityatrāha---<q>kalpanīyasyāvacchēdō dr̥ṣṭaḥ, na punastattvasya</q> । tēna kalpitaviṣaya-
tvādavacchēdā asthāyinastattvasākṣātkaraṇē । <q><quote>“yāvadvācō gatam”</quote> ityādi ca
sarvamupapannārthaṁ bhavati</q> । yadadvaitapratipādakaṁ tadupapannārthaṁ bhavati । <q>anyathā hi
virōdhaḥ syāt</q> । karmavidhīnāṁ bhinnārthapratipādakatvē, virōdhaḥ karmavidhīnāṁ bhinnārtha-
pratipādakānāṁ vēdāntānāṁ ca syāt; śabdavivartātmakāryapakṣē tu na virōdhaḥ ।
<q>virōdhē cāprāmāṇyam</q> । vēdānām, niścayābhāvāt । tasmādēkānuguṇaṁ ēka-
brahmānuguṇaṁ sakalamidaṁ brahmarāśiṁ vēdarāśimāgamavidō vyācakṣatē । <q>sō'yamāgamaḥ</q> ।
yadvyākaraṇam, prāmāṇikatvāt । <q>tadidaṁ tattvam</q> । yadvyākaraṇōktam1 । ta imē
vaiyākaraṇā brahmavidaḥ, ya ēvaṁ vijāna2tē । tasmāt nivartasvaitasmāt mīmāṁsaka !
bhēdagrahaṇāt saṁsārānupātina iti । saṁprati pūrvapakṣī dūṣayati---<q>nanu cātrāpi
vr̥ddhavyavahāravyutpattirnaivōpakārikā</q> । kasmādityāha---<q>āgamataścēdvikalpāḥ
pravartantē, kiṁ vr̥3ddhavyavahārēṇa ?</q> āgamataścēdvikalpāḥ pravartitāḥ, tadbalēna
vināpi vr̥ddhavyavahāraṁ pratipattiḥ syāt, yadyāgamavikalpavaśēnārthapratipattiḥ ।
atha vr̥ddhavyavahāravyutpattyā a4vikalpitāḥ asaṁjātavikalpā nāgamavikalpān prati-
padyantē, vr̥ddhavyavahāravikalpaṁ vinā vyākaraṇamēva bōddha‍umalaṁ na bhavatīti vyavahārō'-
pyādriyatē; <q>tadidaṁ bhēdavyavahārē'pi tulyam</q> । asyārthaḥ---bhēdavyavahārē'pi
<note>1. Added. upapannatvāt. ga.</note>
<note>2. Added. nānyē. ga.</note>
<note>3. Added. ca. ga.</note>
<note>4. ttyāvikalpitā na saṁjāta. ka.</note>
﻿<pb n="371"/>
vr̥ddhavyavahāra ēva vyutpattinimittam, atrāpi---iti tulyaṁ tarhi tēnēdam । athātra
vr̥ddhavyavahāravyutpattirnādriyatē, <q>āgamata ēva vikalpāḥ parigr̥hyantē, vr̥ddha-
vyavahāravyutpannā nimittāvagatiḥ kvōpayujyatē ?</q> asyārthaḥ---vyākaraṇata ēva
vikalpāḥ pravartantē; vyavahārastu vyākaraṇapratipattāvēvōpāya iti । tadasat;
avidyamānavibhāgaviṣayā vyutpattiḥ vr̥ddhavyavahārāvagatā kvōpayujyatē ? yadēva
hi vyutpannaṁ tadēva cētpunarapi śrūyatē, tadā vākyārthāvagatiḥ syāt;
tadabhāvē tu kutō vyākaraṇāvabōdhō'pi syāt ? tasmādva‍r̥ddhavyavahāravyutpattya-
pēkṣāyāmayamapi bhēdapakṣa ēva patitaḥ pakṣaḥ, bhēdaṁ vinā vyutpattipratipattyōranupa-
pattēḥ । nanvavidyākalpitabhēdapratipattinibandhanamētadbhaviṣyati । na, bhēdapratipattē-
ravidyārūpatvē pramāṇābhāvāt । kāryamēva pramāṇamiti cēt, na; anyathāpi
vākyārthapratipattyātmakakāryasiddhēḥ । <q>athēdānīmayamaparaḥ prakāraḥ</q> । nirasyatē ।
<q>jātiguṇayōrivaikadravyanivēśādēkadravyasambandhaḥ pratīyatē; tadvajjātiguṇa-
śabdayōrapi sannihitatayōccaritayōḥ tad‍dvārēṇaikārthatāvagamyata iti cēt</q> ।
asyārthaḥ---jātiguṇayōrarthayōryathaikadravyanivēśādēkadravyanivēśalakṣaṇaḥ sambandhaḥ,
tathā jātiguṇaśabdayōrapi sannihitōccaritayōḥ sambandhō bhaviṣyati; tad‍dvārēṇa
guṇānvitadravyātmakaikārthapratipattiḥ sētsyatīti । nirasyati---naitat, vyutpattau
vyutpattisamayē, nimittamātratayā pa1dārthāntaranirapēkṣatayā, āvāpōddhārābhyāṁ
vyutpattēḥ । <q>nimittamātrata2yaivāvagatiḥ prāpnōti;</q> kēvalādēva padātkēvalapadārthāvagatiḥ
<note>1. padāntara. ga.</note>
<note>2. mātratayāva. ka.</note>
﻿<pb n="372"/>
syāt, tāvanmātrē vyutpattēḥ । <q>ēvamānarthakyamiti cēt</q> । padārthamātrasya
sambandhagrahaṇasamaya ēvāvagatatvāt padārthamātrapratipādakatvē ānarthakyamiti cēt ।
dūṣayati---<q>na hyānarthakyamarthāntarāvagatau hētuḥ</q> । pramāṇabalēna yadyānartha-
kyam, astu; na punararthāntaramavagantuṁ śakyatē । upasaṁharati---<q>tasmā-
danarthaka ēvāyaṁ vr̥ddhavyavahāranibandhanaḥ śabdārthayōrautpattikasambandhā-
bhidhānaklēśaḥ । tasmātpūrvōktamēva kr̥takatvaṁ sā1mayikatvaṁ vā sambandhasyēti
sthitam</q> । ētacca pūrvamēva vyākhyātam । ēvaṁ pūrvapakṣaṁ sā2dhayitvā bhāṣya-
madhunā vyācaṣṭē---<q>yadyautpattikō nityaḥ śabdaḥ sambandhaśca, tathāpi na
cōdanālakṣaṇō dharma iti</q> bhāṣyaṁ vyācaṣṭē---<q>vr̥ddhavyavahārasyānimittatāpratijñēyaṁ
vaidikē vyavahārē; yathōktam</q> । asmābhiḥ । atrāparaṁ bhāṣyam---<quote>“cōdanā
hi vākyam”</quote> ityādi; tadanupapannam । yattāvadēkasmāt padādanavagamya-
mānatvamuktam; tatsiddhasādhanam । yattu padatrayāvagamyamānatvābhidhānam,
<note>1. Omitted. sāmayikatvam. ga.</note>
<note>2. śōdhayitvā. ga.</note>
﻿<pb n="373"/>
tatpūrvapakṣiṇō viruddham; tadidamanupapattidvayamapanudannāha---<q>cōdanā hi
vākyam । na ca <quote>‘agnihōtram’</quote> <quote>‘juhōti’</quote> ityataḥ</q> ēkasmāt padāt
<quote>‘agnihōtrāt svargō bhavati’</quote> iti gamyatē, gamyatē tu padatrayē uccaritē---
iti granthēna pa1dādapratipattiḥ, vākyācca pratipattiryōktā; <q>hētvabhidhāna-
pātanikēyam</q> । hētvabhidhānaṁ pātayitumētaduktamityarthaḥ । yadyēvaṁ padādapratītiḥ
vākyācca pratītiḥ, tataḥ kim ? <q>na cāyaṁ samudāyō vr̥ddhavyavahārasiddhaḥ,
yaḥ śrutau prayuktaḥ । tasmādanimittatā pūrvōktāsya bhāṣyasyārthatayā
varṇitā</q> । ētasyaiva bhāṣyasyārthō'smābhiḥ pūrvamuktaḥ yā vr̥ddhavyavahārasyā-
nimittatā । <q><quote>“padāni hyamūni prayuktāni, ēṣāṁ nityō'rthaḥ”</quote> iti</q> ।
bhāṣyamanubhāṣitam । tatrēyamanupapattiḥ---yadi padānāṁ padārthamātrē vyutpattiḥ,
tadā abhinavakaviracitādvākyādarthō nāvagamyēta; atha mā bhūdēṣa dōṣa iti na
padārthamātrē vyutpattiḥ, api tu anvitē, tadā vēdavākyādapi pratītiḥ
syāditi । tāmapanētumāha---<q>vr̥ddhavyavahārē'pi padānāmautpattikatvaṁ nimitta-
tayā siddham;</q> tasminnēva pramāṇāntarādhigamanīyē naimittikē । iha puna-
<note>1. padādēraprati. ka.</note>
﻿<pb n="374"/>
rnaimittikāntarasya pramāṇāntarāviṣayasyāvagatāvasiddha ēva nimittabhāvaḥ ।
<q>kutaḥ ? aprayuktaḥ samudāyō yasmāt</q> । yadi hi vaidikō'yaṁ samudāya
ētasminnarthē prayukta iti jñātaṁ bhavēt, tatō'tīndriyē'pi nimittabhāvāva-
gamāt syādēva vaidikārthāvagatiḥ । <q>ēvaṁ sati kr̥trimatvamupavarṇitam</q> ।
<quote>“na ca padārthā ēva vākyārthaḥ; sāmanyē hi padaṁ vartatē”</quote> iti । tadanupa-
pannam; na hi sarvaṁ padaṁ sāmānyē vartatē; pācakādiṣu vyabhicārādityāśaṅkya
vyācaṣṭē---<q>parasparā1nanvayitāṁ kathayati</q> । sāmānyaśabdēna parasparānanvayitō-
cyatē । kutastatsāmānyamityatrāha---<q>parasparānvayitā hi viśēṣa ityucyatē</q> ।
anvayāvasthā hyasādhāraṇī, sādhāraṇī hyananvitāvasthēti bhavatyananvitaṁ
sāmānyam । sāmānyē padaṁ vartatām, viśēṣē vākyam, tathāpi kimityāha---
<q>sāmānyē hi padaṁ vartatē viśēṣē vākyamityanēna vyāvahārikī pada-
vyutpattiranarthikētyuktam; vistaraścātrōkta ēva pūrvam</q> । asyārthaḥ---
<note>1. rānvayitām. ka.</note>
﻿<pb n="375"/>
anvayavyatirēkābhyāṁ hi padamananvitē'rthē vartatē; tēna vēdē'pi padātpadārthā-
vagatirēva syāt, na vākyārthāvagatirityuktam । <quote>“na ca padārthādvākyārthāvagatiḥ,
asambandhāt”</quote> iti bhāṣyam; tatraivaṁ cōdayati---<q>nanvastyēva padārthānāṁ
vākyārthēna saha sambandhaḥ, tadanvayasyaiva vākyārthatvāt</q> । atra parihāra-
māha---<q>na hi prayōgaśūnyā parasparānvayitā śakyatē'vagantumiti pūrvō-
ktānavagatirētadbhāṣyanibandhanā</q> । nimittanaimittikasambandhābhāvō'yamabhiprētaḥ ।
pramāṇāntarāvēdyaviṣayē prayōgābhāvāt tadanvitamātmānaṁ padārthaḥ pratipādayatīti
nimittatā nāvadhāritā; ataḥ prayōgaśūnyā padārthānāṁ parasparānvayitā alauki-
kē'rthē na śakyatē'vagantumityuktam, <quote>“na ca padārthēbhyaḥ”</quote> ityanēna bhāṣyēṇa
pūrvōktādētadbhāṣyanibandhanān‍nyāyāt । <q><quote>“asati cētsambandhē kasmiṁścidarthē'va-
gatē'rthāntaramavagamyēta, ēkasminnavagatē sarvamavagataṁ syāt”</quote> ityapadārtha-
nimittatvē vākyārthasya hētuḥ</q> । vākyārthaḥ padārthanimittakōṁ na bhavatī-
tyatrāyaṁ hētuḥ । <q>varṇitaścāyam</q> । <quote>“aprayuktādapi vākyādasati ca sambandhē
﻿<pb n="376"/>
svabhāvādarthāvagamaḥ”</quote> iti bhāṣyam ; tadanupapannam, svabhāvatō gamakatvē'dr̥ṣṭa-
vyavahārasyāpi pratītiḥ syādityatrāha---<q>anēnānubandhavinirmuktaṁ kāryaikyaṁ
vēdē darśayatītyatraiva varṇitam</q> । lōkē vēdē cānubandhavinirmuktamēkaṁ kāryamiti
darśitamanēna bhāṣyēṇa । ēvaṁ tarhi kathamuttarabhāṣyamityāśaṅkyāha---<q><quote>“śabdō
dharmamātmīyamatikrāmēt ; na caiṣa śabdadharmaḥ, yadaprayuktācchabdādarthaḥ
pratīyatē”</quote> iti kāryānuvartitāmanubandhānāmanubandhavinirmuktau darśayati ;
yathōditam</q> । svata ēva kāryaṁ bhinnam, na punaranubandhabhēdamātrāt ; tēna
tatra sambandhagrahaṇābhāvō liṅādīnām । tē kathaṁ bhinnaniyōgārthaṁ bōdhayēyuḥ ?
bōdhayatsu ca śabdaḥ sambandhagrahaṇāpēkṣitvaṁ svayamatikrāmēt ; na caiṣa
śabdadharma iti । <quote>“na hi prathamaśrutāt”</quote> iti bhāṣyaṁ punaruktamiti manvānō
vyācaṣṭē---<q><quote>“na hi prathamaśrutāt kutaścana śabdāt kēcidarthaṁ pratiyanti”</quote>
iti sāmānyatōdr̥ṣṭavirōdhaḥ pūrvōktaḥ</q> । yatsāmānyatōdr̥ṣṭamupanyastam, tasya yaḥ
﻿<pb n="377"/>
pūrvōktō virōdhaḥ, sō'nēna bhāṣyēṇōktaḥ । yadi prathamaśrutādapi śabdāt
kēcidarthamavagacchēyuḥ, tadā sāmānyatōdr̥ṣṭaṁ bhavēt । yatastu yasya yatsambandha-
grahaṇam, tataḥ sa ēva tamēvāvagacchati ; atō manyāmahē yatraiva padārthānāṁ
pramāṇāntaravēdyē nimittatā dr̥ṣṭā, tatraiva tēṣāmapi nimittatēti । <quote>“tadabhidhī-
yatē---padadharmō'yam, na vākyadharmaḥ ; vākyāddhi prathamaśrutādapi pratiyantō
dr̥śyantē”</quote> iti bhāṣyam, tatra pr̥cchati---<q>kathaṁ tarhyarthānavagatiḥ ?</q> yadi
prathamaśrutamēva vākyaṁ pratipādayati, kimiti prathamamēva vākyaṁ vr̥ddhasyēva
bālasyārthaṁ nāvabōdhayati ? na1 nāvabōdhayati । tēnāvagacchāmō'sti kaścitprakārō
yēnāvabōdhayati ; tatkō'sāviti । uttaram---<q>avagatērvidmaḥ । padārthamātra-
vyutpattita ēva vr̥ddhavyavahārō vēdārthāvagamahēturityanēna bhāṣyēṇōpanyastaṁ
prāguktamēva</q> । padārthasambandhē vyutpannē'vagatirvēdē'pi bhavatītyarthaḥ । <quote>“naitadēvam ;
yadi prathamaśrutādavagacchēyuḥ, api tarhi sarvē'vagacchēyuḥ padārthavidō'nyē ca ;
na tvapadārthavidō'vagacchanti”</quote> iti bhāṣyaṁ vyācaṣṭē---na <q>hyaṁprayuktāllōkē</q>
<note>1. Omitted na nāvabōdhayati. ga. na cāvabōdhayati. ka.</note>
﻿<pb n="378"/>
<q>samudāyādarthō'vagantuṁ śakyatē</q> । pratiniyatakāraṇābhā1vēna yatkiñcidarthapratīti-
prasaṅgāt । <q>yattu padārthavidō'vagacchantīti, tatsāmānyatōdr̥ṣṭabhrāntyā
pūrvōktayēti mantavyam</q> । sāmānyatōdr̥ṣṭanibandhanāpratītāvēva pratītirbhrāntirityarthaḥ ।
<quote>“nanu padārthavidbhirapyavagacchadbhirakr̥taka ēva vākyārthasambandhō'vagatō bhavati ;
padārthavēdanēna saṁskr̥tā avagamiṣyanti yathā tamēva padārthaṁ dvitīyādiśravaṇēna”</quote>
iti bhāṣyaṁ vyācaṣṭē---<q>kimatra bhrāntyā ?</q> sāmānyatōdr̥ṣṭanibandhanayāśritayā ।
<q>āgamavikalpānuguṇyādvaraṁ nimittataiva</q> । <quote>‘yathā vr̥ddhavyavahāra ēva mīmāṁsakapakṣē
dvitīyādiśravaṇamupāyaḥ, tathāgamavikalpāḥ’</quote> ityayamasyārthaḥ pūrvamupavarṇitaḥ । <q>nēti
brū/?/maḥ ; yadi vākyāntyō varṇaḥ pūrvavarṇajanitasaṁskārasahitaḥ padārthēbhyō'-</q>
<note>1. bhāvē tu. ga.</note>
﻿<pb n="379"/>
<q>rthāntaraṁ pratyāyayati, ka upakārastadānīṁ padārthajñānādavakalpēta”</quote> iti ।
pūrvōktamanimittatvaṁ vēdasya kalpanāyāma1pi tulyamityasyārthaḥ</q> । <quote>‘yathā
bhēdavādē'nimittatvaṁ vēdasya, tathā kālpanikavādē'pi’</quote> iti pūrvaṁ yaduktam,
tadēvāsya bhāṣyasyārtha iti । <quote>“nanvēvaṁ saṁbhaviṣyati---sāmānyavācinaḥ
padasya gauriti vāśva iti vā, viśēṣavāci śukla iti vā kr̥ṣṇa iti vā
<note>1. yāmiti tulyam. ka.</note>
﻿<pb n="380"/>
padamantikādupanipatati yadā, tadā vākyārthō'vagamyatē”</quote> iti bhāṣyaṁ vyācaṣṭē---
<q>tadētat kāryaikyanibandhanaṁ yaduktamarthayōriva buddha‍yēkatvōtpattihētutvam,
tadupanyastam</q> । viśiṣṭārthapratipattirēkaṁ kāryam, tannibandhanēmakabuddha‍yutpādakatvaṁ
śuklagōśabdayōriti । <quote>“na hi ; kathamiva gauriti vāśva iti vā sāmānya-
vācinaḥ padāt sarvagavīṣu sarvāśvēṣu ca buddhirupasarpantī śrutijanitā vākyānurōdhēna
kutaścit viśēṣādapavartēta”</quote> iti । vyavahāravyutpattau nimittamātravyutpattēḥ
nimittamātrasya padāntaranirapēkṣasya svārthavyutpattēḥ padārthamātrāvagatiḥ prāpnōti,
na parasparānvayaḥ---iti prāguktaṁ yattadanēnōktam । nanu guṇō dravyānvayitvā-
dātmanō dravyānvayitāṁ pratipādayiṣyatītyatrāha---<q>arthanimittaṁ tvārtham, na
śābdam</q> । yadidaṁ dravyānvayitvaṁ tadarthanimittaṁ bhava1tyārtham, na śābdam ।
śā2bdaṁ tu yadviśēṣānvayitvaṁ na tadārthaṁ bhavitumarhati, arthasya viśēṣānvayē'-
sāmarthyāt ; yacca śābdaṁ viśēṣānvayitvam, tadiha vicāryatē । tatra śabdē,
yāvatprayōgabhāvinyēva nimittatā---yāvatyēva padārthamātrē prayōgō'sya padasya---
svārthē nimittatōktā । na ca prayōgavyutpattau prayōgē vyutpadyantē yatra tatra
<note>1. bhavatvārtham. ka.</note>
<note>2. Omitted. śābdaṁ......abhidhīyatē. ga. (p. 384. 5.)</note>
﻿<pb n="381"/>
vr̥ddhavyavahārē <q>padārthāntaravyāvr̥ttyā padasya svārthē nimittatā dr̥ṣṭā, yēna
padārthāntaraprayōgāt, sarvagavīṣu pratyayō vyāvr̥ttaḥ śabdāditi śakyatē
vak‍tum । nanvēvaṁ satyānarthakyaṁ bhavati</q> । padāntaraprayōgasya । pariharati---
bhavatvānarthakyam, yasyārthō nāvasīyatē । na hīdamānarthakyamēva yō yasyārthō na
bhavati tamēvārthatayā kalpayituṁ kṣamam । <q>ānarthakyamēva hi tanna syāt</q> ।
yadyarthāntaramādadhāti, mahīyastadarthavattvam । tasmātsambandhaḥ kr̥trima iti siddham ।
<q>pratyastamitamanapēkṣatvam</q> । kr̥trimatvādvēdānām । samarthitaścāyaṁ hētuḥ
vākyātmakatvāt bhāratādivat, kr̥takō vēda iti । ata ēvōktam---<quote>“padasaṁ-
ghātāḥ khalvapyētē”</quote> iti ।।</p>
﻿<pb n="382"/>
<p><quote>“tadbha‍ūtānāṁ kriyārthēna samāmnāyō'rthasya tannimittatvāt”</quote> iti sūtraṁ paṭhitvā
vyācaṣṭē---atrōcyatē । syādanupāyatvaṁ vēdārthē vr̥ddhavyavahārasya, yadyarthānyatvaṁ
lōkē vēdē ca syāt; <q>āvāpōddhārataiva kēvalamanyā</q> । kānicit
padānyōpyantē kāniciccōddhriyanta ityētāvadēva kēvalamanyat । kathaṁ punararthaikyaṁ
lōkē vēdē ca ? uttaram---<q>laukikavaidikayōḥ padārthayōranyatvānavagatēḥ</q> ।
yānyēva lōkē padāni tānyēva vēdē'pi; yē ca lōkē padārthāsta ēva
vēdē'pi; ataḥ kathamarthānyatvam ? atra cōdayati---<q>kimidaṁ pratyuktaṁ
punarucyatē ?</q> kathaṁ pratyuktaṁ punarucyatē ? kathaṁ pratyuktamityatrāha---
<q>parasparānvayō hi padārthānāṁ vākyārtha ityuktam</q> । na padārthamātraṁ vākyārthaḥ ।
kiṁ tarhi ? anvayaḥ । tasmātpadapadārthapratyabhijñānaṁ nānvayē hētuḥ । kāmaṁ
padaiḥ padārthamātramavabōdhyatām; anvayasya kimāyātam ? nanu cānvayō lākṣaṇikō
bhavatu; padaṁ hi padārthamātrē vyutpannaṁ padārthamātraṁ bōdhayiṣyati; sa ca
padārthō'nvayamātmanō lakṣayati; tēnānvayaḥ śābdō bhaviṣyati । tatrāha---
﻿<pb n="383"/>
<q>pramāṇāntaraṁ ca nāstyasmin prayuktamityuktam</q> । lakṣaṇā hi jñātē tātparyē
bhavati; na ca <quote>‘anvayē prayuktamētatpadam’</quote> ityatrāṁśē pramāṇamasti । nanvānartha-
kyamēvānanvayē, tēnānvayaparatēti । tadayuktam; vēdēnārthavatā bhavitavyamiti
pramāṇābhāvāt । api ca anvayē lakṣyamāṇē'pi kō'nvayaḥ kēna padārthēna
lakṣyatāmityatrāpi nāsti pramāṇam । ataḥ pramāṇaśūnyō vaidikō'nvayō nirbījaḥ ।
atrāha rāddhāntī---<q>padapadārthānabhijñō mātr̥priyō bhavān</q> । yō mātr̥-
snēhānubandhēna gurukulē na ciramuṣitaḥ । <q>kathamanabhijñaḥ ?</q> uttaramāha---<q>padārthā-
stāvannāvyatiṣaktāḥ kvacidupalabhyantē, antatō'styarthēna</q> । vyatiṣaṅgō'nyōnya-
sambandhaḥ, tadvantō'nyōnyasambaddhāḥ sarvāvasthāsu padārthā upalabhyantē ।
yatrāpyarthāntaraṁ nāsti, tatrāpyantatō'styarthēna vyatiṣaktāḥ । yadi vastusvabhāvataḥ
padārthāntaravyatiṣaktāḥ, <q>tataḥ kim ?</q> na hi tāvatā śabdēna vyatiṣaktā
ēvābhidhātavyā iti bhāvaḥ । uttaram---<q>idaṁ tataḥ</q> । vyatiṣiktā ēvābhidhēyā
iti । kutaḥ ? <q>tatpratipattayē hi śabdārthavyavahāraḥ</q> । yataḥ tathāvasthitamēva vastu
śabdēna vācyam, na punaranyathābhūtam; atō'nvitā ēvābhidhēyāḥ, svabhāvatō'-
nvitatvāt । nanu ca na vastusva1bhāvō'nvitābhidhānam, kiṁ tarhi ? vyavahārē
āvāpōddhārābhyām । tau ca svarūpamātra ēva saṁbhavataḥ, na punarvyatiṣaktē;
vyatiṣaktāntaravyabhicārēṇa tadvyatiṣaṅgavyabhicārāt । api ca vyatiṣaktābhidhānē'-
<note>1. svabhāvō'nēnābhidhānam. ka.</note>
﻿<pb n="384"/>
ṅgīkriyamāṇē śaktikalpanāgauravam । kiñca kiṁ sāmānyēna vyatiṣaktamabhidhī-
yatē viśēṣēṇa vā ? ādyē kalpē vr̥thābhidhānamidam; arthasāmarthyēnāpi tatsiddhēḥ ।
dvitīyē tu viśēṣāṇāmānantyēna sambandhagrahaṇāśaktiḥ । agr̥hītasambandhasya
vācakatvē prathamaśravaṇē'pi yatkiñcidarthapratītiprasaṅgaḥ । kiñca kimabhihitēna
viśēṣēṇa tadvyatiṣaktamabhidhīyatē, anabhihitēna vā ? abhihitapakṣē itarētarā-
śrayam । dvitīyamapi padamabhihitārthāntaravyatiṣaktābhidhāyakatayā itarapadā-
bhidhānamāśrayatīti prasaktaṁ duruttaramitarētarāśrayam । anabhihitapakṣē padāntara-
prayōgavaiyarthyam । ata ēva kēcidabhihitānāṁ padārthānāmēvānyōnyānvayabōdhaka-
tāmabhyupagacchanti । tē hi manyantē---āvāpōddhārābhyāṁ vr̥ddhavyavahārē padāni
svarūpamātrēṇārthānabhidadhatē; tē'rthāḥ parasparamapēkṣāsannidhiyōgyatābhirupasaṁskr̥tā
adr̥ṣṭamēvānyōnyānvayamavagamayanti । na ca tatra sambandhagrahaṇāśaktiparyanuyōgaḥ,
gr̥hītasambandhapadapratipāditānāmagr̥hītasambandhānāmēva padārthānāmanvayāvabōdhaka-
tvadarśanāt abhinavakaviracitēṣu । vaidikēṣu ca vākyēṣu pratītiṁ prati
vivādābhāvāditi । tatrāha---<q>vyavahārē ca yathāvyatiṣaṅgamēvāvāpōddhārau</q> ।
asyārthaḥ---vr̥ddhavyavahārē ca yathāvyatiṣaṅgaṁ vyatiṣaṅgamanatikramya āvāpōddhārau ।
tathā hi---<quote>‘gāmānaya’</quote> ityānayatyanvitasyaiva gōrāvāpaḥ <quote>‘mahiṣamānaya’</quote> iti
ca tadanvitasyaivōddhāraḥ; tēnānvita ēva śabdasya sāmarthyamavasīyatē । tacca
dvidhā saṁbhavati---sākṣādvābhidhānēna, padārthapratipattyavāntaravyavadhānēna vēti
saṁpradhāraṇīyam । na tatra sākṣātsaṁbhavē praṇāḍīsamāśrayaṇamucitamityanvitā-
bhidhānamēva nirṇīyatē । na ca sambandhagrahaṇāśaktiḥ, upādhiviśēṣā-
śrayaṇēna sukaratvāt; ākāṅkṣāsannidhānōpasthāpitānvayayōgyārthāntarānvita-
svārthābhidhāyīni padānīti vyutpattiparigrahē na kiñcidanupapannam । yō'pi
cābhihitānvayavādī, sō'pi padārthēṣu na vidhimimamativartatē । na ca śakti-
kalpanāgauravam, padārthēṣvapyaparihāryatvācchaktikalpanāyāḥ । nanu ca dr̥ṣṭēyaṁ
﻿<pb n="385"/>
padārthānāṁ śaktiḥ । tathā hi---avyaktaguṇiviśēṣaṁ śvētimānaṁ cakṣuṣā paricchindan
hēṣayā cāśvatvamanumimānaḥ padanikṣēpaśabdēna ca gantāraṁ paṁrikalpayam <quote>‘śvētō'śvō
gacchati’</quote> iti pratipadyatē । tatra <quote>‘śvētimā’</quote> <quote>‘aśvaḥ’</quote> <quote>‘gantā’</quote> iti padārthatrayamanyō-
nyānvayamavagamayatīti । tadanupapannam; anumānatō. hi hēṣayāśvatvamanumīyamānaṁ
hēṣamāṇapurōvartidravyagatamēvānumīyatē, na svantram । yatraiva hi liṅgaṁ tatraiva
liṅginamanumāpayati । yasya punarapādānadēśavibhramō hēṣāyāḥ, asāvaśvatvaṁ
pratipadyamānō'pi na viśēṣamavadhārayati । yō'pi pāriśēṣyādviśēṣamavagacchati,
sō'pyarthāpattērviśēṣamavagacchatīti na padārthamātrasya kvacidanvayabōdhakatvam ।
api ca yadi śvētimādayaḥ pramāṇāntaraparicchinnāḥ parasparānvayabōdhinaḥ,
tadā pramāṇāntarāpātaḥ1, tasyāśābdatvāt; śabdapratipāditapadārthapūrvakaṁ
vākyārthajñānaṁ śābdam, nāśabdapūrvakamapīti । api ca prathamōpanipātini śabda
ēva śaktiḥ kalpyatām, kimiti taṁ parityajya padārthaṁ yāvat gamyatē ?
kiñca padasyābhidhānaśaktistāvadavivādaiva; tatraivātirēkaḥ kalpayituṁ yuktaḥ;
na punaḥ padārthēṣu śaktikalpanā, dharmikalpanātō dharmakalpanāyā lāghavāt ।
yaccēda2miha itarētarāśrayatvaṁ cōditam, tadapyēvaṁ nirasanīyam । na padamātrāt
kēvalādēvārthāvagamaḥ; kintu yāvanti padāni vākyē, tāvanti śrutvā nyāyānu-
sārēṇa vacanavyaktiviśēṣamavasāyārthō'vagamyatē । tatra padēṣu prathamaśrutēṣu
padārthā anvitā ēva3 smaryantē yathā padārthadarśanē padam । anvitē'pi
hyabhidhīyamānē svarūpaṁ nāpaityēva; tēna śaknōti tayā pratyāsattyā tatsvarūpamātraṁ
padaṁ smārayitum । tatra smr̥tisannihitapadārthānvitasvārthaṁ padamabhidhatta iti
nētarētarāśraya4tvam । smaraṇē hi nirapēkṣatvāt padārthā api smr̥tā ēvānyō-
nyānvayamavagamayanti । tadāhuḥ---</p>
<lg><l><quote>“tē'pi naivāsmr̥tā yasmādvākyārthaṁ gamayanti naḥ ।</l>
<l>tasmāttatsmaraṇēṣvēva saṁhatēṣu pramāṇatā ।।”</quote> iti ।</l></lg>
<p>tadidaṁ sarvamuktamāsmābhirvākyārthamātr̥kāyāmēva । yatō yathāvyatiṣaṅgamēvā-
vāpōddhārau, tasmādvyatiṣaktābhidhānamēvēdaṁ padam । nanvēvaṁ vyatiṣaṅgamapi
<note>1. āpattēḥ. ga.</note>
<note>2. yaccēdamiva ca. ga.</note>
<note>3. ēva tē yathā. ga.</note>
<note>4. āśrayam. ga.</note>
﻿<pb n="386"/>
kimiti nābhidhattē tatrāha---<q>na vyatiṣaṅgābhidhānam, vyatiṣaktatō'vagatē-
rvyatiṣaṅgasya</q> । vyatiṣaktō hi vyatiṣaṅgamapratipadyamānēna na śakyatē pratipa1ttum
yathā vyaktimākr̥tiriti vyatiṣaktatō vyatiṣaṅgāvagatērna vyatiṣaṅgābhidhānaṁ
padam । nanu yadi vyatiṣaktābhidhānaṁ padam, <q>kimēvaṁ bhaviṣyati ? nānanvitā-
bhidhāyī śabda uktō bhavati</q> । na bhavatvananvitābhidhāyī, tathāpi kimi-
tyāha---<q>tataśca kāryābhidhāyitā lōkē niyōgasyāvagatā</q> । asyārthaḥ---
ācāryādivākyēṣu <quote>‘dēvadatta samidhamāhara’</quote> ityādiṣu pravartamānē dēvadattē pārśvastha
ēvamavadhārayati---buddhipūrvikēyamasya pravr̥ttiḥ; yaccāhaṁ buddhvā pravr̥ttaḥ tadayamapi,
madaviśēṣāt; ahaṁ ca na kriyāmātrāvagamāt pravr̥ttaḥ, nāpi phalamātrā-
vagamāt, nāpi phalasādhanatvāvagamāt, kintu kāryāvagamāt; stanapānā-
dikāpi kriyā yāvanmayā kāryatayā nāvagatā, tāvadahaṁ na pravr̥ttaḥ; na ca
yā śrēyaḥsādhanatā, saiva kāryatā; śrēyaḥ prati sādhanatvamanyat, anyacca kr̥tiṁ
puruṣaprayatnaṁ prati prādhānyaṁ sādhyatvalakṣaṇaṁ kāryatvam; klēśātmanastu karmaṇaḥ
phalasādhanatvānuvidhāyinī kāryatēti mandā na2 bhēdaṁ pratipannavantaḥ; tathā sukhasya
phalasādhanatāṁ vinā kāryatāvagatirasti; ataḥ phalasādhanatātiriktakārya-
bōdhātpravr̥ttirmamēti dēvadattō'pi tadavagamādēva pravartatē---iti kalpayati । tada-
vagamaścāsya śabdānantaraṁ bhavañchabdanibandhana ēvēti kāryābhidhāyitāṁ liṅśabdasya
kalpayati । tacca kāryamanvitamabhidhēyamiti sthitē <quote>“agnihōtraṁ juhuyāt
svargakāmaḥ”</quote> ityādiṣu vākyēṣu ṣaṣṭhādyarāddhāntānusārēṇa svargakāmapadēna niyōjya-
tayā svargakāmaḥ samarpaṇīya iti sthi3tam । yaśca kāryamavabudhyatē, sa
niyōjyaḥ; svargakāmasya ca tasminnēva kāryē bōddha‍r̥tayānvayaḥ, yadēva tasya
<note>1. prativaktum. ka, ga.</note>
<note>2. mandā abhēdam. ka.</note>
<note>3. sthitē yatra. ga.</note>
﻿<pb n="387"/>
kāmyamānasādhanatāmanubhavituṁ kṣamatē । na ca kriyā kṣaṇabhaṅginī kālāntara-
bhāvini phalē hēturbhavati; tēna sā kāryatayā niyōjyēna saha nānvīyatē; yattu
kālāntarasthāyi kāryam, tadēva tēna sahānvayaṁ gantumarhatīti kriyātirēki
mānāntarāvēdyamēva liṅādayaḥ kāryamabhidadhati । tacca mānāntarāpūrvatvādapūrvamityucyatē ।
nanu tasyāpi kāryasya kutaḥ siddhiḥ ? yāgādēriti cēt, anantarabhāvitā
tarhi phalasya prasaktā, kriyānantarabhāvinastasya phalahētutvāt । ucyatē---
anantarabhāvitvē'pi tasya na phalamanantaraṁ bhaviṣyati, sahakārivyapēkṣayā vilambanō-
papattēḥ । na ca sahakārivyapēkṣāyāṁ kāraṇabhāvahāniḥ । kiṁ tatsahakārīti cēt,
dēśakālādikamiti brūmaḥ । na ca tasya viśēṣajñānamantarēṇa kiñcit duṣyati ।
na ca phalajanakatayā guṇabhāvādapūrvasya vākyārthatvahāniḥ, svānuguṇaniyōjyalābhāya
phalānukūlatāvalambanāt; yathā ātmana ēva saṁvidadhānaḥ svāmī garbha-
dāsasyōpakarōti, tadvadētadapi । tataścānvitābhidhānē sthitē kāryābhidhāyitā lōkē
niyōgasya liṅādēravagatēti । <q>atō niyōgābhidhānam</q> iti vakṣyamāṇēna sambandhaḥ ।
niyōgaśabdēna kriyāvyatiriktamapūrvaṁ kāryatayā ātmani puruṣaṁ niyuñjānamucyatē ।
na caivaṁ vēdata ēva vyutpattiḥ, lōkavyutpattērēva vēdavākyānusārēṇāpūrvaparyanta-
tāvagamāt । nanu na lōkē kāryābhidhāyitā liṅādērastītyatrāha---
<q><quote>“ācāryacōditaḥ karōmi”</quote> iti hi darśitam</q> । cōditaḥ pravartitaḥ
kāryamavabōdhita ityucyatē; nānyathā cētanaḥ pravartayituṁ śakyatē yataḥ । <q>nanu
ca prēṣaṇādayō'pyavagamyantē lōkē</q> । tatkathaṁ kāryābhidhāyitvamēva liṅādē-
rityarthaḥ । pariharati---<q>upādhayō hi tē, na śabdārthāḥ</q> । ētadēva vivarītuṁ
pr̥cchati---<q>kēna1 punaramī upādhayō nāma ?</q> uttaram---<q>upādhayō hi taṭasthāḥ</q>
<note>1. kē punaramī. ga.</note>
﻿<pb n="388"/>
<q>prayōgadarśanamātrācchabdārthaṁ viśēṣē'vasthāpayanti । yathā dr̥tiharyabhidhēyasya
paśutvam</q> । asyārthaḥ---upādhayastē bha1ṇyantē, yē taṭasthā abhidhānānanupravēśinaḥ
santaḥ śabdārthān viśēṣē'vasthāpayanti; yathā dr̥tihariśabdēna yō'bhidhīyatē tasya
dr̥tihariśabdābhidhānē paśutvamupādhiḥ । haraṇakriyā yadā paśusambandhinī tadā
tasyāḥ kartā dr̥tiharirityucyatē । ēvamasau liṅādiḥ samahīnajyāyōbhiḥ prāyōk‍tr̥bhiḥ
prayujyamānaḥ prēṣaṇādivyapadēśaṁ labhatē; liṅādyarthaśca samahīnajyāyōbhiḥ prayujya-
mānaḥ praiṣādirityucyatē । pravartakatvaṁ tu kāryatvaṁ śabdārthaḥ; sarvatra samahīnajyāyaḥ-
prayōgē, aparityāgādavyabhicārāt, syāt; avyabhicārī ca śabdārthaḥ । <q>atō
niyōgābhidhānamiti</q> । idaṁ pūrvamēva vyākhyātam । <q>niyōgābhidhānē ca sati
tatsādhanavyatiṣaṅgō'vagamyatē</q> । niyōgē cāpūrvē sādhanānvitē'bhidhīyamānē'rthāt
sādhanavyatiṣaṅgō'vagamyatē । sādhanābhidhānē ca yāgādau sādhanē sādhyānvitē'-
bhidhīyamānē'rthāt sādhyavyatiṣaṅgō'vagamyatē । yata ēvaṁ vyatiṣaṅgō'rthādavagamyatē,
<q>ata idamuktam---tadbha‍ūtānāmātmīyēṣvarthēṣu sthitānāṁ vyatiṣaktābhidhāyināṁ
vyatiṣaṅgāvagamanimittatvamupapadyata iti । nanu ca prayōgē satyētadyuktaṁ vak‍tum</q> ।
asyārthaḥ---yadyapūrvānvitēṣu prayōgō dr̥ṣṭaḥ syāt, tadaitadyuktaṁ vak‍tum; na tu
sō'sti । pariharati---<q>kēna vō2ktamaprayōgē satīti ? ē3vaṁbhūtēṣu hi laukikaḥ
prayōgō dr̥ṣṭaḥ; vaidikā api ta ēva; atastathābhūtēṣvēvāyaṁ prayōgaḥ</q> ।
<note>1. kathyantē ēva abhi---ga.</note>
<note>2. cōktaṁ prayōgē. ga.</note>
<note>3. kiṁ bhūtēṣu hi. ga.</note>
﻿<pb n="389"/>
lōkē hi kāryānvitābhidhāyitayā padāni vyutpannāni; tēna vēdē'pi kāryānvitā
ēva padaiḥ padārthā vaktavyāḥ; liṅādibhirapi padārthānvitamēva kāryaṁ vaktavyamiti
niścitē padānvayayōgyatayā kriyāvyatiriktakāryāvagatiriti na kiñcidanupapannam ।
tasmādapū1rvamēvānvitamabhidhīyatē liṅādibhiḥ । yadi vyatiṣaktatō vyatiṣaṅgāvagatiḥ,
ēvaṁ tarhi nimittatō vyatiṣaktatō naimittikasya vyatiṣaṅgasyāvagatiḥ । na ca
vyatiṣaṅgamapra2tiyan vyatiṣaktamavaiti; tatkathaṁ tatō vyatiṣaṅgāvagatiriti ।
uttaram---<q>manda ! maivam, kathanōpāyō'yabh</q> । kathanaprakārō'yam । ēvaṁ
kathayitavyam---vyatiṣakta ēvānyathā pratyētuṁ na śakyatē vyatiṣaṅgamapratītyēti ।
tēna vyatiṣaktasyābhidhānē vyatiṣaṅgō'pyavagamyata iti darśayituṁ vyatiṣaktasya
nimiṁttatvamucyatē । kasmāt punarēvamucyatē ? yāvatā vyatiṣaktapratītyuttarakālataiva
kimiti nāṅgīkriyata ityatrāha---<q>na hyanvitō'nvayaśūnyaḥ śakyatē pratyētum</q> ।
ēvaṁ svamataṁ sthāpayitvā vaiyākaraṇamataṁ nirākurvannāha---<q>ta ētē'nvitāḥ padārthāḥ;
ēṣāmabhidhānāni padāni; tadidaṁ vākyapadīyam</q> । sūtram---anvitā-
bhidhāyīni padāni, na punararthāvacchēdaśūnyāni; padānyēva ca vākyam, na
<note>1. apūrvānvitamēvānvitam. ga.</note>
<note>2. apratipadya. ga.</note>
﻿<pb n="390"/>
padātirēkīti । vākyapadē adhikr̥tya kr̥taṁ vākyapadīyam <quote>“śiśukrandayamasabhadvandva”</quote>
iti chaḥ । anyathā yadyēvaṁvidhāḥ padārthāḥ padāni ca nāśrīyēran, tadā avagamya-
mānaḥ padapadārthavibhāgō'pahnutō bhavati, avidyamānaśca pratipannaḥ syāt ।
upasaṁharati---tasmānna kāryatō vākyārthapratipattilakṣaṇāt vākyavākyārthayōḥ
padapadārthābhyāmanyatvaṁ kalpayituṁ kṣamā prajñā; padānyēvānvitābhidhāyīni; vākyam
padārthā ēvānvitā abhidhīyamānā vākyārthaḥ । atha kasmādēkaṁ vākyamēkaśca
vākyārthaḥ ? ucyatē---ēkasyārthasya pradhānatvāt sa ēvārthāntarānvitaḥ prati-
pādyata ityēkō vākyārthaḥ; ta1daikapratipattikārakatvāccaikaṁ vākyam । nanu mā
nāma kāryata ēkavākyatvaṁ bhavatu, pratyakṣatastu kimiti na bhavatītyatrāha---
pratyakṣatastu varṇapadabhēdāvagamānnaivāstyēkatvamityuktaṁ sphōṭanirākaraṇaparvaṇi । yatō
vākyārthāvagatiḥ prāmāṇikī, <q>ataḥ kriyārthēna samāmnāyaḥ</q> । vēdānām ।
kriyārthēnētyatra bhāvārthādhikaraṇavat kriyāśabdēna niyōga ēvōkta iti matvā cōdayati
---<q>nanu ca nāvaśyaṁ kriyārthēnaivāmnānaṁ lōkē</q> । yā2ni tāvat vēdamūlāni
vacāṁsi, bhavatu tatra kriyārthēnāmnānam; yāni punaḥ pramāṇāntarāvagatārthaviṣayāṇi
tāni na niyōgaṁ bōdhayanti, tasya pramāṇāntarānadhigamanīyatvāt । ēkadēśī
pariharati---<q>asti tāvatkriyārthatā vēdē; tadviṣayamidamadhikaraṇaṁ bhaviṣyati</q> ।
cōdaka āha---<q>kiṁ na laukikaviṣayamidamadhikaraṇam ?</q> yēnaivaṁ vyākhyāyatē ।
ēkadēśyēvāha---<q>kiṁ vā manyatē bhavān ?</q>  yēnāsmānupālabhatē । <q>cōdaka</q>
āha---<q>nyāyābhidhānasāmyāt sarvatrēti manyāmahē</q> । yō nyāyō'bhihitō'-
nvitābhidhānalakṣaṇaḥ, sa lōkē vēdē ca sama iti hētōḥ sarvatrēdamadhikaraṇamiti ।
paramarāddhāntī brūtē---<q>bhavatu sarvatra</q> । cōdaka āha---<q>nanu ca kriyārthēnētya-</q>
<note>1. tadēka-ga.</note>
<note>2. Omitted. yāni...mūlāni. ga.</note>
﻿<pb n="391"/>
<q>vyāpakamiti</q> । rāddhāntyāha---<q>vyavahārakriyaivēyaṁ kriyēti matvā śāmyatu bhavān</q> ।
nātra kriyāśabdēna niyōgō'bhihitaḥ; kiṁ tu vyavahārarūpābhiprētā । sā ca lōkē
sarvatrāstīti vyāpakam । upasaṁharati---<q>ataḥ siddham---<quote>“arthasya tannimitta-
tvāt”</quote> iti vaidikānāmarthānāṁ sanimittatvam</q>। yadi hyarthasyānvayarūpasya padārthā
na nimittaṁ bhavēyuḥ, tadā vākyaṁ nāma kāryagamyamēkaṁ kalpyēta; tasmiṁśca nirbhāgē
klr̥ptē nirnimittā vākyārthāvagatiḥ syāt; yadā tvanvitā ēvānvayasya nimittam, tadā
savibhāgaṁ vākyaṁ bhavati; tataśca vyutpattisaṁbhavāt sanimittā vēdavākyārthāvagatiḥ ।
<quote>“tēṣvēva padārthēṣu”</quote> ityētat bhāṣyaṁ vyācaṣṭē---<q><quote>“tēṣvēva padārthēṣu”</quote> anvi-
tēṣvityarthaḥ</q>। atra bhāṣyakārēṇōktam---<quote>“tēṣvēva padārthēṣu vartamānāni padāni
vākyārthamavagamayanti”</quote> iti; tatra pr̥cchati---<q>kuta iti</q> । uttaram---<q>nānapēkṣya
padārthān pārthagarthyēna vākyārthaḥ pratīyatē</q>। anvitā ēva padārthā vākyārthō
yataḥ । <q>na cētpratīyatē kasya vākyaṁ pramāṇatayā kalpayiṣyatē</q> ? nanu
﻿<pb n="392"/>
cānvitē padārthē'ṅgīkr̥tē'nvayō na padārthaḥ; sa vākyārthō vākyasya pramēyō bhaviṣyati ।
ataścārthādvākyamapi padēbhyō'nyadavagamyata iti । idaṁ <quote>“nanvarthāpattiḥ”</quote> ityanēna
bhāṣyēṇōktam । pariharati---tanna <quote>“a1rthasya tannimittatvāt”</quote> padārthasyānvitasyānvaya-
nimittatvādityabhidhānēna varṇitō'sya granthasyārthaḥ---arthāpattirnāstītyēvaṁrūpaḥ ।
<q>api cānvayavyatirēkābhyāmētadavagamyatē; bhavati hi kadācidiyamavasthā</q>
<note>1. padārthasya. ga.</note>
﻿<pb n="393"/>
<q>mānasādapacārāduccariētēbhyō'pi padēbhyō na padārthā avadhāryantē । na tadānīṁ
ni1yōgatō vākyārthamavagacchanti; na ca niyōgatō vākyārthaṁ nāvaga-
cchēyuḥ, yadyasya pārthagarthyamabhaviṣyat; niyōgatastu nāvagacchanti” iti</q> ।
bhāṣyamanubhāṣitam; ākṣipati---<q>kimanēnānuktamuktam</q> ? samarthayatē---<q>na
khalu kiñcit</q> । anuktamuktam; yasmāt pratijñātārthasya vākyārthasya padā-
rthābhēdalakṣaṇasyānanyatvamēva । kintu tatsiddhayē pratijñātārthasiddhayē hēturayamupa-
nyastaḥ । kathamupanyastaḥ ? itthamupanyastaḥ---<q>yadyasaṁsr̥ṣṭapadārtha ēva vākyārthō-
'vagamyatē, vyutpattimātraṁ padārthāvagatiḥ; kasmāt vyutpattyavamarśaśūnyamapi
kadācijjñānaṁ na bhavati nirūḍhavyavahārasya, yathā dhūmānmahānasādipradēśāva</q>-
<note>1. Omitted. niyōgataḥ.........avagacchanti. ka, ga.</note>
﻿<pb n="394"/>
<q>marśaśūnyamagnijñānam</q> ? asyārthaḥ---yē padārthēbhyō bhinnaṁ vākyārthaṁ manyantē
tān pratīdamucyatē । yadyasaṁsr̥ṣṭapadārthakaḥ asaṁsr̥ṣṭāḥ padārthā yasmin vākyārthē
pradhānabhūtē niyōgē sō'saṁsr̥ṣṭapadārthakaḥ padārthānvayarahitō vākyārthō'vagamyatē,
vyutpattimātraṁ padārthāvagatiḥ <quote>‘asya padasyāyamarthaḥ’</quote> iti vyutpattimātram, tadā
nirūḍhavyavahārasya kadācit vyutpattyavamarśaśūnyamapi vyutpattimaparāmr̥śyāpi kasmāt
vākyārthajñānaṁ nōtpadyatē, yathā dhūmānmahānasādipradēśāt, vyutpannaṁ sambandha-
mapāmr̥śyāpyagnijñānaṁ bhavati ? <q>na ca vākyārthē nirūḍhavyavahārasyāpyēvaṁ-
rūpāvagatirdr̥ṣṭā । atō na nimittatayā padārthā avagamyantē । kiṁ tarhi ?
naimittikatayaiva</q> । atra cōdayati---kiṁ punaḥ kāraṇaṁ nirūḍhavyavahārasya
sambandhasmaraṇarūpanimittānapēkṣā naimittikāvagatiḥ ? yāvatā sarvatra tadapēkṣayai-
vāvagatyā bhavitavyamiti । pariharati---<q>pracita1saṁskārō hi nāvaśyaṁ nimitta-
vyāpāramapēkṣatē</q> । tathā darśayati---<q>andha ivābhyastapadavīkō na tadī-
kṣaṇamapēkṣatē</q>। apracitasaṁskārasya sambandhasmaraṇamēva kēvalaṁ kāraṇam; pracita-
<note>1. pratīta. ga.</note>
﻿<pb n="395"/>
saṁskārasya tu saṁskārapracayaḥ sambandhasmaraṇaṁ cēti dvayaṁ kāraṇam; ētaccānu-
bhavārūḍhamucyatē । atra punarvākyārthē sarvadā tadapēkṣaṇāt vyutpattyavamarśāpēkṣaṇā-
ttadēva padārthajātaṁ pramēyamityucyatē । yadi padārthā ēva vākyārthaḥ, ēvaṁ tarhi <quote>“padārthēbhyō
vākyārthapratyayaḥ”</quote> iti bhāṣyē kathamidaṁ vyatirēkadarśanam ? samādhattē---<q>ēvamayaṁ
vyatirēkaḥ---anvitēbhyō'nvayapratyaya iti</q> । anvayaṁ vākyārthamabhiprētya padārthēbhyō
vākyārthō'vagamyata iti vyatirēka uktaḥ । <q>api cāntarēṇāpi padōccāraṇaṁ yaḥ
śauklyamavagacchati, avagacchatyēvāsau śuklaguṇakaṁ dravyamiti</q> । bhāṣyamanubhāṣya
pr̥cchati---<q>kimanvayavyatirēkabhāṣyaśēṣamēvaitat</q> ? rāddhāntaikadēśī vadati---
<q>ōmityucyatē</q> । sa ēvāha---tatra hi bhāṣyē padārthavyatirēkadarśanaṁ padārthasya
vyatirēkē vākyārthasya vyatirēka ityuktam; iha padārthānvayasya darśanam---padārthē
sati vākyārthō bhavatīti । rāddhāntī brūtē---<q>satyamēvam; na tvētāvanmātramēva</q> ।
na padārthānvayamātramēvātra darśitam । ēkadēśī pr̥cchati---<q>kimatiricyatē</q> ?
rāddhāntī kathayati---<q>idamatiricyatē---yadi hi1 vyutpattau padānāṁ padārthamātra
ēva vyutpattiḥ, tadānanvitapadārthadarśanē tatsmaraṇānupapattiḥ; smaryatē
ca; ataḥ siddhamanvitābhidhānam</q> । asyārthaḥ---yadi hi vyutpattau vyutpatti-
<note>1. Omitted. hi. ga.</note>
﻿<pb n="396"/>
samayē padānāmananvita ēva padārthamātrē vyutpattiḥ syāt, tadānanvitasya
padārthasya pratyakṣādibhirdarśanē tasyānvitasya padārthasya padānuviddhaṁ smaraṇaṁ
na syāt । smaryatē ca । anvitō'rthaḥ padābhidhēyatayā <quote>‘śuklō guṇō guṇya1nvitaḥ
śuklapadābhidhēyō'yam’</quote> iti smaryatē । ataḥ siddhamanvitābhidhānam । <quote>“nāsya pada-
samudāyēna saha sambandhaḥ”</quote> iti bhāṣyanubhāṣitam, vyācaṣṭē---<q>na samudāya-
bhūtānāṁ prāmāṇyam</q> । samudāyabhūtaiḥ pratyastamitavācakavibhāgairvākyārthō
na pratipadyatē । <q>kiṁ tarhi ? anvayavyatirēkasamadhigamyasvārthavyāpr̥tānāmēva</q> ।
anvayavyatirēkābhyāmēva samadhigamyatē yaḥ padānāṁ svārthaḥ, tatra vācakatayā vyāpr̥-
tānāmēva prāmāṇyam । <q>yattu śrautaḥ padārthō na vākyānurōdhēna kutaści-
dviśēṣādapavartitumarhatīti</q> । bhāṣyamanubhāṣya vyācaṣṭē---<q>kathaṁ punarvyutpattiśūnyai-
vāvagatiḥ śakyatē'bhidhātumityabhiprāyaḥ</q> । yāvaduccaritāt padārthamātrē'vagatirupa-
jāyatē, sā kathaṁ vyutpattiśūnyaiva bhavati ? bhavati ca । a2tō nānvitābhidhānamiti
bhāvaḥ । <q>parihārastvatra satyamēvamētaditi । vyavahārārthatvāt prayōgasya viśēṣātma</q>-
<note>1. guṇānvitaḥ ga.</note>
<note>2. atō'nanvitā-ga.</note>
﻿<pb n="397"/>
<q>katvācca vyavahārasya anvitāvagatirēva tadarthānām; nānvitārthāntarasmaraṇam,
nya1vahārānaṅgatvāt</q> । asyārthaḥ---vyavahārārthaṁ śabdaḥ prayujyatē; vyavahāraścānvi-
tārthaviṣayaḥ; tēna prayōgabalādanvitārthāvagamakatvamēva padānām । yatpunarētadananvi-
tārthajñānam, tatsmaraṇam; na punaḥ śabdābhidhānajanyam, vyavahārāna2ṅgatvāt;
na hyananvitēna kaścidapi vyavahāraḥ kriyatē । ētaduktaṁ bhavati---śabdaśravaṇānantaraṁ
yadidamanvitādarthādarthāntaraṁ padārthasvarūpamātraṁ buddhisthaṁ bhavati, sā smr̥tirēva,
yathā arthadarśanāt padasmr̥tiḥ; tatra ca na śabdasyābhidhāna3vyāpāraḥ, tēna vināpi
tadupapattēḥ; yathā arthō na śabdasyābhidhātā, atha ca pratisambandhitayā saṁskārō-
dbōdhakatayā śabdē smr̥tiṁ janayati, tathā śabdō'pyartha iti । tadatra pūrvapakṣa-
siddhāntabhāṣyayōrayamarthaḥ---śrutyanantarabhāvitvādananvitārthāvagatērananvita ēva padārthaḥ
śrautaḥ; sa na vākyānurōdhēna viśēṣē'nvitē'vasthāpayitumarhatīti pūrvaḥ pakṣaḥ ।
rāddhāntastu---satyamananvitaḥ prathamaṁ pratīyatē, tathāpi vr̥ddhavyavahāravyutpattāvēva
kēvalēna padārthēna vyavahārābhāvādanvita ēva padārthō padānāṁ vyutpattiḥ, ananvitā-
vagatistu smaraṇamātramiti । <q>tadidamuktam---<quote>“yaścārthādarthō na sa
cōdanārthaḥ”</quote> iti</q> । abhidhānavyāpārānapēkṣaṁ yadananvitārthasya smaraṇam, na sa
śabdārtha iti । nanvananvitārthaḥ smaryamāṇō yadyavivakṣitaḥ, kathaṁ tarhi
anvitō vivakṣita ityatrāha---na cēdānīṁ tat ananvitamarthāntarasmaraṇam
avivakṣitaṁ vyavahārānupayōgitvādityētāvatā, pratīyamānasyāpi śabdāt anvitasya
<note>1. Omitted. vyavahārānaṅgatvāt. ga.</note>
<note>2. navagatatvāt. ga.</note>
<note>3. dhānaṁ vyā-ga.</note>
﻿<pb n="398"/>
vyavahārōpayōginō'pyavivakṣitatvaṁ śakyatē vaktum । atra cōdayati---<q>gamyatē ca
śabdānnimittāt aśabdārthaścēti kimidam</q> ? yadēva śabdādavagamyatē sa śabdārtha
iti smaryamāṇasyāpi śabdārthatvamēva yuktam । pariharati---<q>śabdāntarābhidhēyata1yā
smaraṇāt, smr̥tēścāprāmāṇyāt; ataḥ śabdanimittatāpi bhrāntairēvōditā
pratyakṣādīnāmiva smaraṇīyē</q> । saṁprayuktādvākyātmakācchabdācchabdāntaraṁ pūrvavākyaṁ
tadabhidhēyatayaiva smaraṇānna śabdādavagamyatē; na hi pūrvavākyāntargatapadābhidhēyatayaiva
vākyāntaragatēna padēnōcyatē । api ca śabdaḥ pramāṇabhūtaḥ kathamapramāṇabhūtāṁ
smr̥tiṁ janayati ? <q>ataḥ śabdanimittatāpi bhrāntairēvōditā</q> । paramārthatastu
śabdō'tra nimittaṁ na bhavati; kintu śabda śravaṇādudbuddhaḥ saṁskāra ēvaināṁ smr̥tiṁ
janayatīti; yathā pratyakṣādīnāṁ smaraṇīyē'rthē nimittatā na bhavati, tathā śabda-
syāpi । <quote>“ē2vaṁ ca guṇāntarapratiṣēdhō na śabdārthaḥ”</quote> iti bhāṣyamanubhāṣya
vyācaṣṭē---<q>kalpitanimittaparihārāt parihr̥tam</q> । <quote>‘kalpanānirmitanimittaḥ
padārthaḥ’</quote> iti kila bauddhā manvatē; tēṣāṁ matē'nyāpōhamātraniṣṭhā śrutiḥ ।
tataśca guṇāntarapratiṣēdhaḥ śuklaśabdasyārtha iti tadidaṁ nirākr̥tam <quote>‘kalpita-
<note>1. tayaiva ga.</note>
<note>2. iti ēvaṁ sati guṇā- ga.</note>
﻿<pb n="399"/>
nimittaṁ na bhavati’</quote> iti kalpanāgranthē । <quote>“api ca prātipadikāduccarantī
dvitīyādivibhaktiḥ”</quote> iti bhāṣyamanubhāṣitam । vyācaṣṭē---<q>anvitārthamēva
prātipadikaṁ smaranti</q> । yatō hētōḥ karaṇavācinaḥ prātipadikāttr̥tīyāṁ vibhaktiṁ
vidadhati; karaṇaṁ ca kriyāsambandhi bha1vati; ataśca kriyāsambandhisvārthapratipādakaṁ
prātipadikamityuktaṁ bhavati । vibhaktayaśca parasparānvayapratipādikāḥ prayōgāntarasmr̥ta-
syārthasya prayōgāntarē yaḥ pratipannō'rthaḥ smaryatē tasya anvayitāṁ śrutyaivābhidadhati;
tēnānvitamēva śabdēnābhidhīyata iti vibhaktaya ēvātra pramāṇam । <q>atō'bhyuccayōpapatti-
riyam</q> । ananvitasyāvivakṣāyām । <q>pratyuktamanumānaṁ kr̥takatvāditi</q> । padasaṁghātasya
kr̥takatvādvēdō'pi kr̥takaḥ---iti yadanumānam, tatpratyuktaṁ vr̥ddhavyavahārasya
nimittatōpapattyā । <quote>“api ca”</quote> ityanēna granthēna pūrvōktāṁ sambandhakaraṇāśaktiṁ
darśayati---atīndriyē kāryē kāryānvayiṣu cārthēṣu sambandhakaraṇaśaktiṁrnāstīti ।।</p>
<note>1. Omitted. bhavati...sambandhi- ga.</note>
﻿<pb n="400"/>
<p>nanu yadyatīndriyakāryābhidhāyinō liṅādayaḥ, tadanvitasvārthābhidhāyīni
ca padāni, kathaṁ tarhi lōkē tadvyatirēkēṇa śabdaprayōga ityatrāha---<q>lōkē
punaḥ pramāṇāntarapramitaviṣayatayā yuktaiva, tatpūrvakatvācchabdavyavahārasya</q> ।
yadēva hi pramāṇāntarēṇa pramīyatē, tadēva lōkō vivakṣati; tēnātīndriyakāryaṁ
parityajya kriyākāryatva ēva śabdaṁ prayuṅktē lakṣaṇayā; apūrvakāryatā hi kriyākārya-
tvāvyabhicāriṇī; tēna tatparatayā lōkō liṅādikaṁ prayuṅktē; padāntarāṇyapi
kāryānvitatayaiva prayujyanta iti na laukikaprayōgavirōdhaḥ । <q><quote>“tasmātpadēbhya
ēva padārthapratyayaḥ, padārthōbhyō vākyārthapratyayaḥ”</quote> iti</q> bhāṣyam; tadanupapannam,
<quote>“padārthā ēva vākyārthaḥ”</quote> iti darśitatvādityāśaṅkyāha---<q>vyākhyātamiti</q> ।
vyatiṣaṅgābhiprāyamiti pūrvamēva vyākhyātam । upasaṁharati---<q>tasmādupapannaṁ</q>
﻿<pb n="401"/>
<q>vr̥ddhavyavahāranimittamautpattikatvaṁ sambandhasya, vēdavākyārthapratipattihētutvaṁ
ca</q> । upapannaṁ tasya । vilambatē ityādayastu śabdapratyabhijñāmātratayā pratyuktāḥ;
<q>abhidhānē hi sa dōṣaḥ</q> । <quote>‘vilambatē’</quote> <quote>‘pralambatē’</quote> ityupasargatā vi-pra-śabdayōḥ, vipra
ityatra nāmatā svarūpābhēdē nōpapadyata iti yaduktaṁ vaiyākaraṇaiḥ, tatpratyuktam; svarūpā-
bhēdē'pyabhidhānarūpatā bhinnaiva; tēna kvacidanyārthatā na dōṣaḥ । <q>samāsādīnāṁ
tu tatra tatra parihārō'bhidhīyatē</q> । yadidamuktam---samāsē padadvayasambandhō
na bhavati rājapuruṣasya hastinaḥ ityādi, tasyāpi parihārastatra tatrābhidhīyatē;
tēna sō'pi na dōṣaḥ ।।</p>
<p><q><quote>“vēdāṁścaikē sannikarṣaṁ puruṣākhyāḥ”</quote></q> atra bhāṣyam <quote>“padavākyāśraya
ākṣēpaḥ parihr̥taḥ”</quote> iti। tatrēyamāśaṅkā---nanu kimidaṁ padaṁ vākyamiti ? yāvatā na
padavyatiriktaṁ vākyaṁ nāmāsti । ataḥ kathaṁ pr̥thagupanyāsa ityāśaṅkyāha---<q>vibhāgā-
bhidhānādavibhaktakāryatvācca vivēkaḥ</q> । vibhāgēna padānāmabhidhāyakatvāt padavyava-
﻿<pb n="402"/>
hāraḥ; avibhaktaṁ ca sarvēṣāṁ padānāmēkaṁ kāryaṁ viśiṣṭaikārthapratipattiriti tannibandhana-
stēṣvēva padēṣu vākyavyavahāraḥ । tēna kāryavaśēna padavyavahārō varṇānām,
kāryavaśēna ca vākyabhāvaḥ padānāmiti yuktō vākyapadayōrvivēkaḥ । yaduktam
<quote>‘asmaraṇātkartuḥ akr̥takō vēdaḥ’</quote> iti, tadviruddhaṁ samākhyayā । kāṭhakamityādikā yā
samākhyā, sā kr̥takatāṁ vēdasya darśayati । atra pr̥cchati---<q>kiṁ kāryanibandha-
naiva samākhyā ?</q> ayamāśayaḥ---yadi kāryanibandhanaiva samākhyā syāt,
tadā samākhyayā kr̥takatvaṁ bhavēt; yāvatā pravacanādapi samākhyā ghaṭata
ēvēti । uttaram---<q>bāḍham</q> । atiśayēna karaṇanibandhanaiva samākhyā । kutaḥ ?
<q>asādhāraṇēna hi vyapadēśō bhavati</q> । karaṇaṁ hyasādhāraṇam; na
hyēkēna kr̥tasyāparēṇa karaṇaṁ saṁbhavati । <q>sādhāraṇaṁ ca pravak‍tr̥tvam</q> ।
﻿<pb n="403"/>
bahavō'pi  pravaktārō bhavanti । yadi pravak‍tr̥tvēna vyapadēśō na bhavati,
<q>kathaṁ tarhi <quote>“kr̥tē granthē”</quote>, <quote>“tēna prōktam”</quote> iti ca sūtradvayaṁ
bhagavataḥ ?</q> uttaram---<q>prōktavacanamayuktam, <quote>“samarthānām”</quote> iti virōdhāt</q> ।
<quote>“samarthānāṁ prathamādvā”</quote> iti sāmarthyē sati taddhitō bhavati । na ca <quote>‘kaṭhēna prōktam’</quote>
ityasya vigrahavākyasya yō'rthaḥ, sa kāṭhakaśabdādavagamyatē; tēna sāmarthyā-
bhāvāttasminnarthē taddhitō nōtpadyata ēva; tēnēdaṁ vacanamayuktam । tasmāt samākhyā-
darśanāt kāryataiva vēdasyāvagamyata iti ।।</p>
<p>atra cōdayati---<q>kēyaṁ kāryatā nityatvācchabdānām, autpattikatvācca
sambandhasya ?</q> śabdāstāvanna kriyantē, nityatvāt । na ca tēṣāmarthasambandhō'pi
kriyatē, nityatvādēva । tasmāt kēyaṁ kāryatā ? pari<q>harati---pramāṇāntarā-
pēkṣitā</q> । asyārthaḥ---<quote>‘pramāṇāntarēṇa ayamarthō'nēna pratipannaḥ’</quote> iti yēyaṁ
pramāṇāntarāpēkṣitā, sā kr̥takatā । tathā ca kr̥takatvānurūpaṁ vēdavacō dr̥śyatē---
﻿<pb n="404"/>
<quote>“babaraḥ prāvāhaṇiḥ”</quote> ityēvamādi । pravāhaṇasyāpatyaṁ kīrtyatē vēdē; tēna
prāvāhaṇijanmanaḥ prāgayaṁ granthō nāstīti jñāyatē । atrōcyatē---syādētadēvam,
yadyanyathā karaṇamantarēṇa asādhāraṇavyapadēśō nōpapadyatē; <q>prakarṣādapi hyasādhāraṇa-
vyapadēśō lōkē dr̥ṣṭaḥ</q> । vacana ēva yaḥ prakarṣaḥ sō'sādhāraṇa iti
tannibandhanō'pi vyapadēśō ghaṭata ēva । yathā bādarāyaṇēna vēdasya prāmāṇyaṁ
samākhyāyatē । yata ēva prakarṣādapi vyapadēśō ghaṭatē, <q>ata ēva sūtradvayapraṇayanaṁ
bhagavataḥ pāṇinēḥ</q> । <quote>“kr̥tē granthē,”</quote> <quote>“tēna prōktam”</quote> iti ca ।
<quote>“samarthānām”</quote> ityasya cāvirōdhaḥ, vacanaprakarṣē'pi sāmarthyasaṁbhavāt ।</p>
﻿<pb n="405"/>
<p><q>yaduktam <quote>“babaraḥ prāvāhaṇiḥ”</quote> iti</q> tatrōcyatē---<q>sthitē prāmāṇya
guṇavādaṁ vakṣyati</q> । tēna nyāyēna varṇanīyamētadityarthaḥ । nanvētat vakṣyamāṇaṁ
kimarthamuktaṁ tatrāha---<q>vakṣyamāṇamēva ca bhāṣyakārēṇātra vyākhyātam</q> ।
cōdayati---<q>kimartham, <quote>‘vakṣyāmaḥ’</quote> iti nōktaṁ ca ?</q> pariharati---<q>asambaddhatō-
panyāsārtham</q> । atha kathamayamunmattōktisadr̥śō na bhavatīti imāmasambaddhatā-
﻿<pb n="406"/>
mupanyasituṁ guṇavādēnātra vyākhyātam । tāmasambaddhatāṁ pariharati---<q>na
śakyatē jyōtiṣṭōmādiṣu vidhyuddēśēṣu kalpayituṁ tat; ēkavākyatayā
ca <quote>“vanaspatayaḥ satramāsata”</quote> ityēvamādīnām</q> । asambaddhatā nāstīti</p> ।
﻿<pb n="407"/>
<quote>“api ca avigītaḥ suhr̥dupadēśaḥ”</quote> iti bhāṣyaṁ vyācaṣṭē---<q>sārvajanīna-
maviparyayaṁ darśayati</q> । na vēdārthē kasyacidviparyayō'stītyarthaḥ । <q>tasmā-
ccōdanaiva pramāṇaṁ dharmasyēti siddhaḥ pratijñātārthaḥ</q> ।।</p>
<p>iti śā1limiśrakr̥tāyāmr̥juvimalāyāṁ pañcikāyāṁ</p>
<p>prathamasyādhyāyasya</p>
<p>prathamaḥ pādaḥ</p>
<p>samāptaḥ</p>
<note>1. Added. śrī. ka.</note>
