<pb n="b625"/>
<head>बृहती</head>
<head>(शाबरभाष्यव्याख्या)</head>
<head>तृतीयाध्यायस्य प्रथमः पादः</head>
<ab type="sutra" n="1">अथातश्शेषलक्षणम् ।। १ ।।</ab>
<p>1<quote>नानाकर्मलक्षणं वृत्तमिति</quote> । कर्मानुबन्धभेदाच्छास्त्रभेदः, अतः शास्त्र-
भेदलक्षणं वृत्तमित्यर्थः । ननु च शास्त्रभेदे सत्यैदमर्थ्यं न
सिद्ध‍यति अङ्गप्रधानानाम् । विनियोगतः कर्मभेदः उक्तः ।
﻿<pb n="b626"/>
ननु चेदानीमेव विनियोगश्चिन्त्यते । कथं विनियोगतो भेदः, भेदे
सति विनियोगः । अत एव न भेदलक्षणं वृत्तमिति हेत्वर्थतयैव
भेदलक्षणोपन्यासः शेषलक्षणस्य । सत्यं, हेत्वर्थतयैव उपन्यासः
सत्यं च भेदाद्विनियोगः । तथापि शास्त्रभेदोऽपि विनियोगत
एव । किन्त्वसौ विनियोगः पदनिमित्तकः ।</p>
<p>किमिदं पदनिमित्तक इति ? प्रतिपत्तौ हेतुः पदनिमित्तकः
पदार्थानां संबन्धप्रतिपत्तिनिमित्तक इत्यर्थः । यस्त्वयं तृतीये
चिन्त्यते स कार्यनिमित्तकः । अतो वाक्यार्थभेदेन शास्त्रभेदे
सति वाक्यार्थानां परस्परं शेषशेषिचिन्ता शेषलक्षणमित्युच्यते
लक्ष्यते हि शेषशेषिप्रतिपत्तौ न प्रतिपाद्यते1 । ननु व्रीहीन्
﻿<pb n="b627"/>
प्रोक्षतीति पदार्थानां शेषशिषिचिन्ता । अश्रवणमत्रापराध्यते
भवतः । व्रीहिभिर्यजेतेत्यनेन सहास्य शेषशेषिचिन्ता न पुन-
र्व्रीहिपदार्थमात्रतयैव । किमिति तर्हि शेषलक्षणं ? विनियोज्यो
हि शेषः तद्विषयाणि श्रुत्यादीनि तस्माच्छेषलक्षणमित्युच्यते ।
शेषिपरिज्ञानं तर्हि किन्निमित्तं ? प्रमाणान्तरनिमित्तकं तत् ।
﻿<pb n="b628"/>
लक्ष्यते हि शेषी शेषप्रतिपत्तौ, न प्रतिपाद्यते । अतो युक्‍तं
शेषलक्षणम् ।</p>
<p>यद्येवं विनियोज्यः शेष इति वक्तव्यम् । किमिदं शेषः परार्थ-
त्वादिति ? उक्तमस्माभिः पदनिमित्तकोऽपि विनियोगो विद्यत इति ।
अतः कार्ये विनियोज्यः शेषः कथं स्यादिति शेषः परार्थत्वादित्यु-
क्तम् । यस्य कार्ये विनियोगः स तदर्थ एव भवति । अतः
परार्थत्वादिति लक्षितम् । न च कार्यं परार्थं भवितुमर्हति कार्यमेव
हि तन्न स्यात् यद्यन्यार्थम् ।</p>
﻿<pb n="b629"/>
<p>अत एव गर्भदासदृष्टान्तो भाष्ये । ननु च परार्थतामात्रं परार्थ-
शब्देनोच्यते । किमिदं अत्यन्तपरार्थ इति । उच्यते । अत एवा-
त्यन्तपरार्थः यस्मात् परार्थतामात्रतैवोच्यते । अतः साधु विवृतम् ।
﻿<pb n="b630"/>
<quote>कः शेषः केन हेतुना शेषः1 इति</quote> । किमिदं प्रश्नद्वयं ? केन हेतुना शेष
इत्येतावद्वक्तव्यम् । सिद्ध‍यति हि परार्थत्वाच्छेष इति । उच्यते,
स्यादेतदेवं यदि सिद्धवदभिधानं हेतोः स्यात् । हेतुरप्यत्र कथनीय
एवेत्यदोषः ।</p>
<p>अत एव को धर्मः कथंलक्षणं इत्युक्तम् । किं पुनः सिद्धस्य
कथने प्रयोजनं ? उपयुक्तादन्यः शेष इत्येवमादिनिवृत्त्यर्थम् ।
<quote>कथं च विनियुज्यत 2इति ?</quote> कोऽयं प्रश्नः ? केन विनियुज्यत इति
वक्तव्यम्, किमिदं कथं च विनियुज्यत इति ।</p>
﻿<pb n="b631"/>
<p>अत्राभिधीयते । केन विनियुज्यत इत्युच्यमाने श्रुत्यादिव्या-
पार एव केवलं पृष्टः कथितश्च भवति । न पुनः सविनियोगानां
श्रुत्यादीनां, न च नियोगशून्यानि श्रुत्यादीनि शेषतामापादयितुं
शक्‍नुवन्ति । कार्याभावात् । कार्यनिमित्तं च परार्थमित्युक्तम् । अतः
कथं च विनियुज्यत इत्युक्तं सहेतुकविनियोगसिद्ध‍यर्थम् । अत एव
च श्रुत्यादीनि विनियोगे कारणानीत्युक्तम् । न पुनः श्रुत्यादिभिरिति ।
कथमित्यनुषङ्गः । तेषां बलवदबलवत्तेत्यनेनापि कथं चेत्यनुषक्‍तव्यम् ।
﻿<pb n="b632"/>
एष तावत् लक्षणार्थः । नैतावता विना शेषपरिज्ञानसिद्धिः । अत
एवान्यदपि साधनसिद्ध‍यर्थं किञ्चिदुपोद्धातादि्ना शेषः परार्थ-
त्वादिति सूत्रं सभाष्यं व्याख्यातम् ।</p>
<p>1<quote>अथ तत्र किं बृत्तम् ? यैस्तु द्रव्यं चिकीर्ष्यते गुणस्तत्र प्रतीयेतेति</quote> ।
उक्‍तं तच्छेषलक्षणं मन्वानस्यैतच्चोद्यम् । उत्तरं तु नियोग-
विषयता तत्रापनीता शेषत्वं तु इहैव सर्वेषां प्रतिपाद्यते ।
कोऽयं विनियोगविषयत्वापन्हवः ? न च विनियोगशून्यानि
श्रूत्यादीनि शेषतया विनियोक्‍तुं शक्‍नुवन्तीत्युक्तम् ।
﻿<pb n="b633"/>
तस्माच्छेषत्वं विनियोगापह्नवश्चेति विप्रतिषिद्धम् । अतः शेषत्वं
वा नास्त्यपूर्वविषयता वा नापह्नोतुं शक्यते । उच्यते---अनभिज्ञो
भवान् विषयनियोज्यानाम् । न ब्रूमो गुणभूतेषु पुसां नियोज्यता
नास्तीति । किं तर्हि ? विषयस्तु न भवतीति। कार्यान्तरस्य दर्शनात्।
यस्य पुनर्नियोगसिद्धिरेव कार्यः स विषयः <q>‘तेषामर्थेन’</q> इत्यत्न प्रकट-
तरमेव वक्ष्यामः । अतो युक्तमुक्‍तं तत्रापूर्वार्थता व्यावर्तितेति ।1</p>
﻿<pb n="b634"/>
<ab type="sutra" n="3">द्रव्यगुणसंस्कारेषु बादरिः ।। ३ ।।1</ab>
<p>कः पुनरत्रास्याभिप्रायो द्रव्यगुणसंस्कारेष्वेव पारार्थ्यं वदतः ?
अयमभिप्रायः---विभक्तिभिः तादर्थ्यं प्रातिपदिकार्थस्य प्रतिपाद्यते ।
तच्च द्रव्यगुणयोरुपलभ्यते एकहायन्या क्रीणातीति अरुणयेति
च । संस्कारस्य तु कथं ? तत्रापि विभक्त्यैव व्रीहिन् प्रोक्षति
व्रीहीनवहन्ति इति । ननु च प्रातिपदिकार्थस्य प्राधान्यं
द्वितीया प्रतिपादयति न कर्मणो गुणभावम् । अकारकज्ञो भवान् ।
कारकविभक्‍तयो हि कथं क्रियानिरपेक्षाः । तस्मात् क्रिया-
निरपेक्षमेव प्रातिपदिकार्थस्य प्राधान्यं गुणत्वं वा । अत
एव च विभक्तिविधाने भगवतः पाणिनेः कारकोद्देशः ।
<pb n="b635"/>
कथं तर्हि तद्धितादिषु तादर्थ्यावगतिः कथं चोपपदविभक्तयः ।
अतोऽन्यदपि विभक्तिव्यतिरिक्‍तं पारार्थ्ये प्रमाणं द्रव्यगुणसंस्कारेषु
वक्तव्यम् ।</p>
<p>ननु चोपकारदर्शनमेव द्रव्यगुणसंस्काराणां पारार्थ्ये हेतुरिति
बादरेर्मतम् । किमत्र विभक्त्यादिभि क्रियते । उच्यते---यद्यु-
पकारदर्शनं पारार्थ्ये हेतुः ब्रीहयोऽपि प्रोक्षणस्योपकारकाः स्युः । अथ
प्रयोजनं प्रति उपकारदर्शनं हेतुः, प्रयोजनवत्ताज्ञानमिदानीं कुतः ?
﻿<pb n="b636"/>
नियोगत इति चेत् । एवं तर्हि नियोगनिर्वृतिरेव पारार्थ्ये
हेतुः किमिदं उपकारदर्शनं करिष्यति । अत एव च
विभक्‍तिव्यत्ययोऽपि प्रयाजशेषेणेत्येवमादिषु सिद्धो भवति ।
कृत्तद्धितसमासाश्च तद्वशेनैव ऐदमर्थ्यप्रतिपादका भवन्ति । एव-
मप्युपपदविभक्‍तेरसङ्करः सिद्धो भवति ।</p>
<p>किमिति तर्हि बादरिः द्रव्यगुणसंस्कारेष्वेव शेषभावं
मन्यते यदि नियोगनिर्वृत्तिः पारार्थ्ये हेतुः ।</p>
﻿<pb n="b637"/>
<p>न नियोगं फले पुरुषे च मन्यते याग एव नियोगः
तन्निर्वृत्त्या च नियोगनिर्वृत्तिः । द्रव्यगुणसंस्कारैश्च यागो
निर्वर्त्यते । अतः तेषामेव पारार्थ्यं एवं मन्यते बादरिरा-
चार्यः । ननु स्वर्गं यागेन कुर्यांदात्मार्थं इति नियोगः ।
आत्मनेपदप्रयोगात् । नैवं शब्दात् प्रतिपत्‍तुं शक्यते द्वितीया हि
कारकस्य प्राधान्यं प्रतिपादयति । यस्याः क्रियायाः तत्कारकम् ।

﻿<pb n="b638"/>
न च स्वर्गे यागस्य कारकमिति सिद्धम् । न च
वेदात् क्रियाकारकसंबन्धावगतिः । सिद्धस्य हि अनुष्ठानं
चोद्यते । कथं तर्हि यदाहवनीये जुह्वतीति ? युक्‍तं
प्रमाणान्तरेण संभवदर्शनात् । स्वर्गे पुनर्नैतदुपपद्यते वेदस्या-
प्रामाण्यप्रसङ्गात् । किञ्च कर्तृविशेषणं चात्र स्वर्ग(काम)शब्दः
न कर्तृविशेषणमीप्सिततमं भवति राजपुरुषं पश्येतिवत् ।
﻿<pb n="b639"/>
अतो न स्वर्गं कुर्यादिति नियोगविषयता शक्यते प्रतिपत्‍तुम् ।
कथं तर्हि स्वर्गकामपदसंबन्धात् स्वर्गं भावयेदिति भाष्यम् । एव-
मेतद्भाष्यं अन्यथा हि स्वर्गमिति श्रवणात् स्वर्गं भावयेदिति स्यात् ।
﻿<pb n="b640"/>
अत एव स्वयमेव तद्भवतीत्येतदभिप्रायं तत् । निमित्तमात्र-
कथनं हि तत् कर्मणः । अतः प्रयोजनं स्वर्गो यागस्य न
कर्म पाकस्येव ग्रासः । अतो द्रव्यगुणसंस्काराणामेव साध्य-
साधनभावावगतेः प्रयोजनवत्तया शेषभावः । न पुनः कर्मत्वे-
नाप्रतीयमानयोः फलपुरुषयोरपि स्यात् । तस्मात् सूक्‍तं
द्रव्यगुणसंस्कारेषु बादरिः इति । <quote>1न चेत् फलयागौ गुणभावेन चोद्येते
कस्य पुरुषः प्रधानभूतो भविष्यतीति</quote> । कोऽयं प्राधान्यप्रतिषेधः
शेषता हि पुरुषस्य प्रतिषेध्या <q>“न यागफलपुरुषेषु”</q> इति
प्रतिज्ञानात् । उच्यते । शेषतानिवृत्त्यर्थमेव प्राधान्यं
प्रतिषिध्यते । कथं ? सति हि प्राधान्ये पुरुषः शेष इति
﻿<pb n="b641"/>
शक्यते वक्‍तुम् । किमिति ? पुरुषशब्दो ह्ययं स्वर्गकामे प्रयुक्तः
यदि तदर्थः स्वर्गं स्यात् तदा तद्विशिष्टस्य शेषता स्यात् ।
स्वद्रव्यविशिष्टस्येव प्रयाजादेः । अतादर्थ्ये पुनः स्वर्गस्य केवलं
कर्तृतयैव शेषभावः द्रव्यमात्रतयेत्यर्थः न पुरुषशेषतया । न
स्वर्गकामपदवाच्यतयेत्यभिप्रायः । तस्मादनवद्यम् ।</p>
<ab type="sutra" n="4">कर्माण्यपि जैमिनिः फलार्थत्वात्1 ।। ४ ।।</ab>
<p>कथं फलार्थता कर्मणः ? कामिनो हि अधिकारो यागे । स
च फलसाधनतां यागस्यानापादयन् न सिद्ध‍यतीति षष्ठे वक्ष्यामः ।
﻿<pb n="b642"/>
यदि पुनरयं यागः फले साधनभावं न प्रतिपद्यते तत्र को दोषः ।
न खलु कश्चित् । प्रतीयते तु तथा । ननु शेषलक्षणे शेषता
प्रतिपादयितुं न्याय्या, किमिदमुच्यते 1<quote>एनमेवार्थं षष्ठे सूत्रैरेव साधयिष्यति</quote>
इति, किं वा श्रुत्यादिव्यतिरिक्‍तं किञ्चिदन्यत् शेषत्वे प्रमाणमस्ति ।
अथ श्रुत्यादीनामन्यतमं तदिहैवोपन्यसनीयं किमिति सान्यासिकं
क्रियते । अत्रोच्यते---अधिकारापेक्षिणी हि सा न श्रुत्यपेक्षोऽधिकार
इति सान्यासिकं यागफलशेषत्वं युक्तम् ।</p>
﻿<pb n="b643"/>
<ab type="sutra" n="5">फलं च पुरुषार्थत्वात् ।। ५ ।।1</ab>
<p>फलमपि पुरुषं प्रत्युपदिश्यते यः स्वर्गो मे स्यादित्येवं
कामयते तस्य, नियोगः न स्वर्गः आत्मानं लभेतेति । कुतः
आत्मनेपदप्रयोगात् ।2</p>
<p>ननु च स्वर्गकामशब्दादेवेदमवगम्यते स्वर्गो मे भवेदिति ।
किमिदमात्मनेपदप्रयोगादिति । अथायमभिप्रायः परस्य दुःखं
कामयत इत्यत्रापि कमेः प्रयोगेनानात्मसंबन्धित्वेनापि दृष्ट इति
तदयुक्तम्, तत्र परशब्दप्रयोगात् दुः खस्य च परसम्बन्धित्वे-
नाभीष्टत्वात् । यत्र पुनः परशब्दो न श्रूयते नाप्यनिष्टं दुः खं तत्र
केनान्येन काम्यमानस्य संबन्धोऽन्यत्र कामयितुः ।</p>
﻿<pb n="b644"/>
<p>अथ मन्यसे काम्यमानेनैव कामः संबध्यते स्वर्गो भवत्विति ।
न हि; तन्निबन्धनसुखास्मरणात् । न कस्यचित् (काममात्रेण)
सद्भावमात्रे कस्यचित्कामो भवति । तस्मादात्मनेपदोपन्यासो
लिङ्गतया प्रतिपत्तव्यः न पुनः प्राप्ते प्रमाणतया ।</p>
<ab type="sutra" n="6">पुरुषश्च कर्मार्थत्वात्1 ।। ६ ।।</ab>
<p>स्वर्गश्चेत्पुरुषार्थः स्वर्गकामपदवाच्यतयैव <q>‘यजमानेन संमितौ-
दुम्बरी भवति’</q> इत्यादिषु कर्तुः शेषत्वं कथं ? अधिकृतस्य कर्तृत्वात् ।
﻿<pb n="b645"/>
कर्तुश्च यजमानशब्दवाच्यत्वात् । तस्मात् सूक्‍तं सूत्रत्रयं
जैमिनेः वृत्तिकारमतोपन्यासः पूर्वपक्षापरीज्ञानार्थः । किमिति
कल्पान्तरं न भवति । न हि आपेक्षिकं शेषत्वमस्ति । विनियो-
ज्यनिबन्धनं हि तत् । विनियोग एवापेक्षिक इति । सत्यम् । शेषः
विनियोज्यं शेषिणं चापेक्षिते न पुनरेकस्य शेषशेषितामापादयति ।
﻿<pb n="b646"/>
व्रीह्यादीनां च स्वशेषापेक्षतया तुल्यत्वात् । तस्मात् स्वकौशल-
प्रदर्शनार्थं परमतमुपन्यस्तं भाष्यकारेण ।</p>
<ab type="sutra" n="7">तेषामर्थेन संबन्धः1 ।। ७ ।।</ab>
<p>उक्तं नियोगसव्यपेक्षाणि श्रुत्यादीनि विनियोजकानि
शास्त्रान्तरविहितसंबन्धितया च कार्यलाभ इत्युक्तम् । शास्त्रा-
न्तरविहितं(युक्तं) हि शेषि भवति न शेषशास्त्रादेव प्राधान्यमव-
गम्यत इति सक्‍तुषु दर्शितम् । शास्त्रान्तरविहितानि च व्रीह्यादीनि
﻿<pb n="b647"/>
कथं तत्सुंयुक्‍तेषु संशयः । कार्यशून्ये हि शेषशास्‍त्रं कल्प्यं कार्य-
पमेक्षते । प्रत्यक्षश्रुतकार्यं तु सन्दिह्यत इत्ययुक्तम् । उच्यते ।
नियोगादन्यत् विनियोगगम्यं कार्यमस्तीति न शक्यते वक्‍तुम् ।</p>
<p>ननु च <q>‘यैस्तु द्रव्यं चिकीर्ष्यते’</q> इति नापूर्वं
कार्यमित्युक्तम् । सत्यम् । स्थिते एतस्मिन् शेषत्वे तत् । शेष-
त्वमेवेदानीं नियोगनिर्वृत्त्या विना नावगम्यते इत्याक्षेपः ।
किमिति वा न नियोगोनिष्पाद्यते व्रीहीन् प्रोक्षतीति ।
यद्यत्र नियोगार्थनिष्पत्तिः, दर्शपूर्णमासाभ्यामित्यनेन न
﻿<pb n="b648"/>
संबध्येत । अथ <q>‘फलवत्सन्निधौ’</q> इति संबन्धः स तु नियोगैक्य-
लक्षण इति प्रतिपादयिष्यामः । अत्रापिचेत् स एव संबन्धः
न तर्हि व्रीहीन् प्रोक्षतीत्येतावतैव नियोगसिद्धिः । अतः
तुषकणविप्रमोचनं न स्वर्गावाप्तिवत् नान्तरीयको नियोगस्य ।</p>
<p>एवं तर्हि कोऽयमुपन्यासः <q>‘औषधे सान्नाय्ये च कर्मव्या’1</q>
इति । नैव हि पदार्थानां प्राधान्यमस्मिन् पक्षे । उच्यते---नैव हि
﻿<pb n="b649"/>
पदार्थानां प्राधान्यपरोऽयं ग्रन्थः किं तर्हि सर्वेशेषताभिप्रायपरः ।
ननु चास्मिन्नपि पक्षे शेषशेषितैव नोपपद्यते अङ्गप्रधानाम् ।
सर्वशेषाणां नियोगार्थशेषत्वात् । प्रकरणप्रमाणस्वरूपनिरूपणेऽस्य
चोद्यस्य परिहारं वक्ष्यामः । इह तु कार्यान्तरासंभवात
पूर्वः पक्षः दर्शपूर्णमासाभ्यामित्यनेन असंबन्धादित्युक्तम् ।
तस्मात् प्रयाजादीनामेव नियोगो ह्येतल्लक्षणः सर्वेषा-
मभिसंबन्धः । कथं तर्हि व्रीहीन् आज्यं इति च । अस्मिन्
पक्षे सक्‍तुवदेतद्भविष्यति । गां ददाति इतिवद्वा ।
﻿<pb n="b650"/>
अत इदमुक्तम् । 1<quote>अवधातादयस्तु पदार्थाः श्रुत्या विधीयन्त</quote> इति ।
भावार्थानां श्रुत्या नियोगसंबन्धश्चेत्यर्थः । वाक्येनैषां व्रीह्यादि-
संबन्ध इति भावार्थानुप्रवेशेन द्रव्यादीनां तु नियोगसंबन्ध
इत्यर्थः न प्रधानभूतानां, न हि द्रव्यपर्यन्तो नियोगः
स्वय२मेवसाध्यत्वात् तस्मात् सूक्‍तं सर्वे सर्वार्था इति ।
﻿<pb n="b651"/>
किमिदमदृष्टं भवतीति । अदृष्टमपूर्वं नियोग इत्येकमिद-
मित्युक्‍तं <q>‘अतोऽपूर्वं कृत्वा’</q>इति ।</p>
<ab type="sutra" n="10">फलं तु सह चेष्टया शब्दार्थोऽभावाद्विप्रयोगे स्यात् ।। १० ।।</ab>
<p>अत्रोच्यते । स्यात् सर्वार्थता यदि हि कार्यार्थे विरोधो
नियोगस्य स्यात् । न त्वत्र विरोधो विद्यते । कथं न विद्यते
विरोधः ? कथं वा विद्यते विरोधः । उक्तं कार्यान्तरत्वात् तुषकण-
विप्रमोकस्येति । न च कार्यं कार्यान्तरे संबध्यते यथा स्वर्गः
पशुभिः एवं नियोगः कार्यं तुषकणविप्रमोकश्चेति विप्रति-
षिद्धम् । अनभिज्ञो भवान् विषयनियोज्यानामित्युक्तम् ।
﻿<pb n="b652"/>
कथं अनभिज्ञः ? विषयो हि 1नामाधिकारसंबन्धी स्वर्गकामो
यजेत इति । तस्य च नियोगसिद्धिरेव प्रयोजनम् । दृष्टेऽर्थे
संभवत्यपि यथा गोदोहनेन पशुकामस्य प्रणयेदिति ।</p>
<p>ननु चात्रापि फलसिद्धिः; नियोगसिद्ध‍यर्था फलसिद्धिः
इति षष्ठे वक्ष्यामः । अत एव च <q>‘कर्माण्यपि जैमिनिः फलार्थत्वात्’</q>
﻿<pb n="b653"/>
<q>‘फलं च पुरुषार्थत्वात्’</q> <q>‘पुरुषश्च कर्मार्थत्वात्’</q> इति विषय-
नियोग1 एव उपसंहृतं सकलस्य पदार्थजातस्य शेषत्वम् ।
नियोज्यः इदानीं कः ? अकारकभूतपदार्थविशिष्ट इति षष्ठे
वक्ष्यामः । कः पुनरसौ ? अधिकृतः कर्मणि ? किमिदं अधिकृतं
इति ? ननु च कर्तैवाधिकृतः । यथा न कर्तुरधिकारोऽधि-
कृतस्य कर्तृत्वमिति षष्ठे वक्ष्यामः । यद्येवं किमायातं व्रीहीन्
प्रोक्षतीत्यत्र । कार्यान्तरेपि नियोगाविरोध इतीदमेवायातम् ।
﻿<pb n="b654"/>
व्रीहीन्प्रोक्षतीति प्रधानभूतविषयसंस्पर्शान्नियोगस्य न नियोगान्तरा-
वगतिः समिदादीनामिव । ननु कार्यान्तरमित्युक्तम् । कार्या-
न्तरत्वे च नियोगान्तरावगतिः सोमेष्टीनामिव । सत्यं
यदि कार्यान्तरं स्यात् । कथं न कार्यान्तरं ? अधिकार-
नियोगाक्षेपात् तण्डुलनिष्पत्तेः स्वर्गसिद्धिवन्न कार्यान्तरम् ।
﻿<pb n="b655"/>
तस्मादधिकारनियोग एवायं व्रीहीन् प्रोक्षति इति प्रयाजादी-
नामिव । इयान् विशेषः दृष्टकार्यद्वारकस्त्वयं साक्षान्नियोग-
कार्य एव प्रयाजादिः न च द्वारमेव प्रतिबन्धकं भवितुमर्हति ।
विशेषतो दृष्टसाक्षान्नियोगसंबन्धानामपि द्वारं कल्प्यम् । इदं च
क्लृप्तमिति विशेषः । तथा च द्वारकल्पनामन्तरेण प्रधानेति-
कर्तव्यतासिद्धिर्न भवति तथा प्रकरणप्रमाण एव वक्ष्यामः । तदिद-
मुक्तं प्रमाणाभावान्न सर्वार्थतेति । न हि दृष्टे संभवति
संबन्धहेतौ कल्प्यं हेत्वन्तरमात्मानं लभते इत्यर्थः ।
ननु च विनियोगतः कार्यं, न कार्यतो विनियोगः
﻿<pb n="b656"/>
परिहृतमेतत् शास्त्रान्तरदृष्टविषयत्वादिति । अत एव भेदा-
भेदलक्षणं हेतुरिति । तस्मात् सूक्‍तं फलं तु सह चेष्टयेति ।
कार्यानुरोधी नियोग इत्यर्थः । अतो ये यत्र श्रूयन्त
इति सिद्धम् ।</p>
<ab type="sutra" n="11">द्रव्यं चोत्पत्तिसंयोगात् तदर्थमेव चोद्येत ।। ११ ।। अ. ५ ।।</ab>
<p>इदं चिन्त्यते स्फ‍यश्च कपालानि चेति सन्निधापनविधयः
संयोगतोऽविशेषात् प्रकरणाविशेषाच्चेति किं सर्वार्थतयाऽवगम्यन्ते
उत <q>‘स्फ‍येनोद्धन्ति’</q> इत्येवमादिभिः उपसंह्रियन्त इति । किं
तावद‍्युक्‍तं ? नोपसंह्रियन्त इति । कुतः ? अशक्‍तेः । कथमशक्तिः ?
﻿<pb n="b657"/>
सन्निधाने हि विनियोगैक्यात् द्वारमात्रानुज्ञानाच्च दृष्टद्वार-
कत्वमेव शक्यते वक्‍तुम् । कल्प्यप्रतिपक्षत्वात् । न पुनः
दृष्टविशेषद्वारमपि । तस्मात् शक्तितो व्यवस्थाः । अत्राभिधीयते ।
स्यादेतदेवं यदि द्वारमात्रमेवानुरुध्यते नियोगेन (ततः) संबन्धानु-
सारी हि नियोगः । (कथं तर्हि अरुणाद्‍युपन्यासेन निराकरणं
आस्थिते गुणवचनत्वे अरुणादिवद्भविष्यति वाक्ये नियोग
इति ।) उक्तं शास्त्रान्तरविहितविषयत्वान्नियोगस्येति । अतः
सन्निधापनविधयो न संबन्धविधेः प्रतिपक्षाः भवितुमर्हन्ति तन्मूल-
त्वात् इति । अतः सिद्धमत्रापि ये यत्र श्रूयन्त इति ।</p>
﻿<pb n="b658"/>
<ab type="sutra" n="12">अर्थैकत्वे द्रव्यगुणयोरैककर्म्यान्नियमः स्यात1 ।। १२ ।। अ. ६ ।।</ab>
<p>संस्कारद्रव्यविधयो ये यत्र श्रूयन्ते ते तत्रैवेत्युक्तम् । गुणे
इदानीं चिन्त्यते---किं ये यत्र श्रूयन्ते तत्रैव उत कृत्स्‍ने प्रकरणे
निवेश इति । ननु च अन्वितपदार्थकत्वात् पदानां नैव केवलगुण-
वचनता संभवति यथा न केवलाकृतिवचनता <q>‘आलभेत’</q> इति न
केवलगुणवचनता शक्यते वक्‍तुं यथा <q>‘वायव्यं श्‍वेतमालभेत’</q> इति ।
सत्यं अपरित्यक्तद्रव्यस्यैवान्वयो यत्र दृश्यते अमूर्तस्य नैव
तदुदाहरणम् । यत्र पुनः परित्यक्तद्रव्याभिप्राये केवलगुणवचन-
स्यान्वयः यथा पटस्य शुक्ल इति भवति तत्र संशयः । कारक-
विभक्‍तौ सत्यामपि किं क्रियान्वयी गुणवचन उत केवलद्रव्या-
न्वय्येवेति ।</p>
﻿<pb n="b659"/>
<p>ननु च केवलगुणवचनता अस्यास्मिन् वाक्ये नैव प्रतीयते
पटस्य शुक्ल इति(वत्) षष्ठीनिर्देशात् द्रव्यस्य तेन संबन्धावगतेश्च
शुक्लशब्दस्य युक्तं केवलगुणवचनस्यान्वयित्वम् । इह पुनः
अरुणयेति कारकनिर्देशात् क्रियासंबन्धावगतिः । तदव-
गतेश्च गुणमात्रस्याशक्‍तेः अपरित्यक्तद्रव्यस्यैवान्वयो युक्तः
श्‍वेतमालभेतेति वत् । उच्यते । न द्रव्यसम्बन्धा-
वगतिरेव तत्र गुणवचनत्वे हेतुः द्रव्यान्तरानवगतिरपि
द्रव्यान्तरावगतौ हि पटस्य शुक्लो भाग इतिवत् गुणगुणिनोः
संबन्धो न स्यात् । यद्येवं किमायातं अरुणयेति ?
﻿<pb n="b660"/>
इदमायातम् । अत्रापि एकहायन्या न द्रव्यान्तरं प्रतीयते ।
अतः एकहायनीशब्दोपात्तत्वात् द्रव्यस्य नारुणाशब्दः द्रव्या-
न्तरोपनिविष्टं गुणमभिधातुं शक्नोति । एकहायन्युपनिवेशे च
न क्रयसम्बन्ध इत्युपरिष्टाद्वक्ष्यते । तस्मात् पदान्तरोपात्तद्रव्यके
वाक्ये केवलगुणवचनान्वयितैवेति स्थितम् । अत उपपद्यते
संशयः । किं वाक्यं भित्वा प्रकरणे निवेशो गुणस्य द्रव्ययोगित्वात्
उत करणनिर्देशात् क्रयण एवेति । कथमेवं स्थिते गुणवचनत्वे <quote>“1ननु
नैवायं गुणवचनः, किं तर्हि ? द्रव्यवचनः</quote> इत्याक्षेपः उपपद्यते । उच्यते---स्‍त्री-
लिङ्गनिर्देशात्, द्रव्याश्रितत्वात् । प्रातिपदिकार्थगतत्वाच्च लिङ्गस्य ।
﻿<pb n="b661"/>
किमरुणयेत्येवमादिदर्शनं नास्त्याक्षेपवादिनः । न नास्तिदर्शनं,
किन्तु अरुणयेत्येवमादिषु नेत्यभिप्रायः । कथं तर्हि अरुणाद‍्यु-
पन्यासेन निराकरणणम् ? अरुणादिषु प्रयोगसाधुतेति । कथमरुणा-
वल्लिङ्गमिति द्रव्यवचनतानिराकरणम् । स्थिते गुणवचनत्वे
दृढतरेण कारणेन अरुणावल्लिङ्गं भविष्यतीत्यभिप्रायः <quote><q>“अथ क्रीणातिना
न सम्बध्येत तस्मिन्नेव वाक्ये एकहायनीशब्देन सम्भन्त्स्यते न भविष्यति वाक्यभेद”</q></quote>
इति वदतः कोऽभिप्रायः । अयमभिप्रायः---यदा द्वयोः क्रिया-
सम्बन्धः तदा द्रव्यान्तरनिरोधात् केवलगुणवचनता अरुणयेति ।
यदा पुनः क्रियासम्बन्धो नास्ति तदा आश्रितत्वाद‍्गुणानां 
द्रव्याणां च तदाश्रयत्वेन गुणानां को नाम द्रव्यसंबन्धं
निरुणाद्धि यथा नीलोत्पलमिति । अत्रोत्तरम्---प्रातिपदिकात्ता-
﻿<pb n="b662"/> 
वत गुण एव प्रतीयते पदान्तरसंबन्धात्‍तु अपरित्यक्तद्रव्य-
कोऽन्वयः । लिङ्गं च वाक्याद्बलीयः । किमिदं वाक्याल्लिङ्गं
बलीय इति । ऐदमर्थ्ये हि बलाबलमुक्तम् न पुनरन्वययो-
गेऽपि । उच्यते । अन्वययोगे च अन्वयावगतौ सत्यां केन
बलाबलं निवार्यते । उक्तं चास्माभिः । पदान्तरेण द्रव्योपादानात्
क्रियासंबन्धाच्च पदद्व‍यस्य केवलगुणान्वयिता न शक्या वाक्येन
बाधितुम् । अत्रेदानीमुत्तरम्---क्रियायोगित्वेऽनन्वयमालोच्य
अनन्वयाद्वरं द्रव्यान्वयः द्रव्यान्वयित्वेपि क्रियान्वयो नातिदूरं
परित्यक्तो भवति ।</p>
﻿<pb n="b663"/>
<p>अवश्यं चैतदेवाभ्युपगन्तव्यम् । अन्यथा हि प्रकरणसंबन्धो-
ऽपि न स्यात् प्रकरणे हि क्रियया द्रव्येण वा अन्वयः । क्रियया
तावन्नसंबन्ध इत्युक्तम् । अथ लिङ्गात् द्रव्येणापि न संबध्यते
हन्त अनन्वयिताऽभ्युपगताभवति । न च अनन्वयिता अभि-
धानस्य धर्मो लोके दृष्टः । तस्माद्वरमस्मिन्नेव वाक्ये द्रव्य-
संबन्धाभ्युपगमः । अत एव नीलोत्पलादिष्वप्यन्वयो(न)
दृश्यते । अन्यथा हि संबन्धाभिधानविभक्तिशून्यानामपि कथं
वान्वयः स्यात् 1<quote><q>“नैतदेवमिति”</q></quote> । सत्यमेव वैभक्तिकोऽपि
संबन्धः अभिधानलक्षणो भवति यद्यप्रतिपक्षो भवेत्
अयं तु सप्रतिपक्षः । अतः तृतीयानुगुणमेवास्यान्वयित्वं
﻿<pb n="b664"/>
कल्पयितव्यम्, न पुनः केवलाभिधानानुगुणम् । तस्मात् न
नीलोत्पलवत् संबन्ध उपपद्यते । उच्यते । यदि तृतीयार्थः
प्रातिपदिकार्थान्वयविरोधी स्यात् स्यादेतदेवम् । स पुनः प्राप्तत्वान्नैव
विरुध्यते । अतो यावदप्राप्तमेकहायन्या संबध्यत इति न दोषः ।
भवेदेतदेवं यद्येकहायनी नान्यार्था, सापि त्वन्यार्थैव । न च
द्वयोरन्यार्थयोः मिथः संबन्धः संभवति । किमर्था पुनरेकाहयनी ?
क्रयार्थेति ब्रूमः । किं पुनः कारणं तुल्ये समभिव्याहारे क्रयार्था
एकहायनी न पुनः गुणसंबन्धार्था । अत्र भाष्यं <q>“अभिहितमपि
पुनः पर्यनुयुज्यत”</q> इति । यद्यभिहितं किमिति पर्यनुयुज्यते ।
अन्यार्थस्यान्येव संबन्धः विरोधप्रदर्शनार्थं तदर्थमेवोत्तरं तृतीया-
﻿<pb n="b665"/>
संबन्धात् क्रयार्थतेति । अन्यार्थमप्यन्येन संबध्यत इति न
दोषः । शक्नोति हि आकाङ्क्षावतः अन्यार्थमपि सन्निहितमा-
काङ्क्षां पूरयितुम् सन्निधानाविशेषात् । सत्यं, शक्‍नोति न पुन
र्यदर्थं तत्संबन्धितयैव । ननु च तत्संबन्धिन्यपि सन्निधानम-
विशिष्टम् इतरस्य चाकाङ्क्षा । भवेदेतदेवं यदि सन्निधानमविशिष्टं
इह तु सन्निधानमप्यन्यार्थम् । न चान्यार्थं सन्निधानमाकाङ्क्षति
स्वार्थसिद्धये । सत्यमेवम् । तस्यावश्यान्वयभावित्वात् ।
अभिधानस्य चान्यस्यासन्निधानात् अन्यार्थतामवकृष्य
सन्निधानमात्रं परिगृह्यते । तथा च रात्रिसत्रादिषु दृष्टम् ।
﻿<pb n="b666"/>
युक्तमुक्तम्, किन्त्वत्र प्रकरणात् सन्निधानमनन्यार्थं विद्यते ।
तस्माद्वाक्यभेदादेवान्वयो युक्तः अनन्यार्थस्य संबन्धिनोऽवगमात्
अतः प्रकरणे सर्वस्मिन्‍निवेश इत्येवं प्राप्ते ब्रूमः ।</p>
<ab type="sutra" n="12">अर्थैकत्वे द्रव्यगुणयोरैककर्म्यान्नियमः स्यात् ।। १२ ।।</ab>
<p>क्रय एवारुणिमा निविशते । कथं ? तत्संबन्धप्रतिपत्तेः तृती-
यातः । ननु केवलगुणवचनत्वात् न क्रियया संबध्यत इत्युक्तम् ।
दुरुक्तं तत् । कथं दुरुक्तम् ? यस्य हि यादृशं क्रियासाधनत्वं दृष्टं
﻿<pb n="b667"/>
तस्य तथाविधस्यैव विभक्तयः संबन्धमापादयन्ति । द्रव्यविशेषण-
तया च गुणः क्रियां निष्पादयति । अविशिष्टस्य कारणत्वानु-
पपत्तेः । ननु चानुपात्तद्रव्यक एवायं प्रयोगः पटस्य शुक्ल
इति वदित्युक्तम् । तत्सत्यमुक्तं न पुनरनुपात्तद्रव्यतया क्रिया-
संबन्धोऽपह्नोतुं शक्यते । स्वव्यापारापेक्षित्वात् क्रियायोगस्य ।
न चानुपात्तद्रव्यतया व्यापारहानिः शक्यते वक्‍तुम् । स्वव्या-
पारापेक्षाणि कारकाणि क्रियया संबध्यन्ते इति न कारकान्तर-
व्यापारमपेक्षन्ते । नाप्यर्थान्तरगतं हानमुपादानं वाऽभिधानस्य ।
﻿<pb n="b668"/>
तस्माद्भिन्नव्यापारकत्वादेकहायनीद्वारक एव क्रयसंबन्ध उपपन्नः ।
अत एव च न विकल्पः प्रयोजनवद‍्द्रव्यान्तर---
संबन्धार्थं क्रियायाः प्राधान्यम् । तत्प्राधान्ये तु न प्रत्येकं
वाक्यपरिसमाप्तिः । तस्मादेकवाक्यत्वात्सिद्धं द्रव्यगुणयोरैककर्म्या-
न्नियम इति ।</p>
<ab type="sutra" n="13">एकत्वयुक्तमेकस्य श्रुतिसंयोगात्1 ।। ३-४-१३ ।। (अ. ७)</ab>
<p>उक्तो द्रव्यगुणसंस्काराणां विनियोगः । इदानीं विनियोज्य-
विषयगता चिन्ता क्रियते । एवं श्रूयते <q>‘ग्रहं संमार्ष्टि’</q> इति ।
﻿<pb n="b669"/>
तत्र संशयः---किं शोषिणो विशेषणं शोषित्वे आद्रियते शेषस्येव शेष-
त्वे उत नेति । कथं पुनरत्र संशयः ? युक्तं नावच्छेषः उपादीयमान-
त्वात् तदुपयोगिविशेषणम् । शेषिणः पुनः कार्यान्तरे निर्ज्ञातशेष-
भावस्यैव स्वशेषयोगो युक्त इति न संशयं मन्यामहे । उच्यते ।
श्रुतितः सर्वं कल्पते नोपादेयत्वात् पशोरेकत्वम्, किं तर्हि ?
श्रुतेः । श्रुतिश्चेन्नाद्रियते द्वित्वं बहुत्वं वा किमिति शोषितया नोपा-
दीयते । अतः शेषिण्यपि यथैव ग्रहश्रुतिराद्रियते एवमेकत्वश्रुतिरपि
अविशेषात् । तदिदमुक्‍तं---<q>‘एकत्वयुक्तमेकस्य श्रुतिसंयोगादि’</q>ति ।
﻿<pb n="b670"/>
अत एव च <q>‘अग्नीनादधीत’</q> इति बहुत्वसिद्धिः यूपं छिनत्ति’
इति च एकत्वम् ।</p>
<ab type="sutra" n="14">सर्वेषां वा लक्षणत्वादविशिष्टं हि लक्षणम् ।। १४ ।।</ab>
<p>अत्रोच्यते---नैतदेवं यदेकस्य संस्कार इति । संस्कारो हि नाम
व्यापारान्तरयोग्यता । यस्य संस्कारो व्यापारान्तरयोग्यतालक्षणः
संभवति स एव संबन्धितामापद्यते । ननु च ससङ्ख्याक
एव संस्कारेण व्यापारान्तरयोग्यः क्रियते । कुतः ? व्यापारान्तरं
उपादानशेषत्वात् सङख्याया लिङ्गस्य च । यथाभूतश्चासौ शेषः
तथाभूतस्यैव संस्कारसंबन्धः कार्यार्थत्वात् । ऐन्द्रवायवादि-
﻿<pb n="b671"/>
वाक्येषु च एकत्वयुक्ता एव ग्रहाः शेषत्वेन श्रूयन्ते । अतो-
ऽविवक्षितमित्ययुक्तम् । न च ग्रहमात्रं शेषः एकैकस्य
विनियोगात् ।</p>
<p>ननु विनियुक्तस्योपादानशेषत्वं सङ्ख्यादयः प्रतिपद्यन्ते यथा
च शेषभावे प्राधान्यं तथा शेषिभावेपि । भवतु प्राधान्यं न
कश्चिद्विरोधः सङ्ख्याद्यपरित्यागेन तु यथैव शेषतां प्रतिपद्यते तथैव
संस्कार्यतामपीति वदमाः । अत्रोच्यते---सत्यं शेषभूतस्यैव संस्कारः
तथापि सङ्ख्यादयो न संबध्यन्ते । कुतः ? सर्वत्र हि पदार्थान्तर-
संबन्धः प्रधानस्यैव राजपुरुषमानयेतिवत् । तत्र हि राजार्थः
﻿<pb n="b672"/>
केवलमुपलक्षणतयैव भाति । एवमत्रापि द्रव्यमेव प्रधानं, यदन्यत्त-
दुपलक्षणं जात्यादि । न च उपलक्षणस्य कार्यसंबन्धः । अत
इदमुक्तं अविशिष्टं हि लक्षणमिति । नह्येकत्वदीनां विलक्षणत्वे
ग्रहान्तरनिवृत्तौ सामर्थ्यमस्ति संबन्धी हि संबन्ध्यन्तरं निवर्तयति ।
ननु चोक्तं न संबन्धिमात्रं(ता) संबन्धी हेतुः कस्तर्हि ? श्रुत्यादि-
प्रतिपाद्यतेति । अत्र चैकत्वविशिष्टः श्रुत्या प्रतिपाद्यते शेषी ।
कथं च शक्यते वक्‍तुम् श्रुतिप्रमाणके वस्तुनि एकत्वमविव-
क्षितमिति । न चोद्दिश्यमानत्वं विधीयमानत्वं वा श्रुतिं विहन्ति ।
श्रुतिविधाते हि ग्रहेप्यप्राप्तिः स्यात् । अथायमभिप्रायः उद्दिश्य-
मानस्य विशेषणमविवक्षितमिति । अस्यैवार्थस्यास्मिन्नधिकरणे
हेतुर्वक्तव्यः न चासावस्तीत्युक्तमिति । उच्येत---अयमस्ति हेतुः
﻿<pb n="b673"/>
कार्यवदुद्दिश्यमानं प्रधानीभवति । प्रधानस्य विधेयेन संबन्धोऽत्र
न प्रधानस्य गुणानां, यस्मात् गुणानां प्रधानोपादाननिमित्तं
तदुपादानशेषत्वम् ।</p>
<p>के पुनरमी गुणाः ये विभक्त्यभिधेयाः प्रातिपदिकार्थस्य ।
कथं गुणता विभक्त्यर्थानां ? प्रातिपदिकार्थं प्रत्यवच्छेदकत्वात् ।
विभक्त्यर्थो हि प्रातिपादिकार्थमवच्छिनत्ति । अवच्छेदकतया च
उपादानशेषता । तस्मात् सिद्धं सङ्ख्यादेः द्रव्यं प्रति गुणत्वं
विभक्त्यभिधेयस्य । न च गुणानां गुणैः सह संबन्धो
विद्यते गुणश्चायं संस्कारो नाम । उक्‍तं च गुणानां च
परार्थत्वात्” इति । अथापि नाम प्रातिपादिकाभिधेय
एवायमर्थो जात्यादिः विनियोज्यश्च । तथाप्यनुद्दिश्यमानो
नैव प्रधानतां शक्नोति प्रतिपत्‍तुम् । किमिति ? उद्देशोहि नाम
﻿<pb n="b674"/>
कार्यावच्छिन्नस्य वस्तुनो भवति न पदार्थमात्रावच्छिन्नस्य । अतो
जात्यादिभिः द्रव्यमेवोपलक्षयितव्यम् । न हि द्रव्यविशेषादृते
कार्यविशेषपर्यवसानं भवति । तस्मादुपलक्षणतयैव तत्र जात्या-
देरन्वयः न पुनः कारकतया । ननु चैवं सति उपादेयत्वेपि कार्य-
विशेषानवगात् जात्यादीनामुपलक्षणतैव । न चैवमिष्यते जातिरेवाङ्ग-
मिति मीमांसकाः । अनभिज्ञो भवान् उपात्तोपादेययोः उपात्त-
द्रव्यलक्षणं ह्युद्दिश्यमानपदार्थो भवति । विधेयं पुनः कमुपलक्ष-
यति ? विहितत्वाद्धि कार्यसिध्यर्थं स्वाश्रयं द्रव्यमाक्षिपति नोपलक्ष-
यति । अत उद्दिश्यमानस्य उपलक्षणत्वात् द्रव्ये संप्रत्ययो भवति
﻿<pb n="b675"/>
न पुनः स्वसंबन्धिन्यभिधेये । तस्मात् कार्यमात्रमेवापेक्षतेऽवच्छे-
दकतया न पुनः श्रुत्याऽभिहितमेकत्वादिकम् । (तर्हि) उपात्ततैव
तत्र विशेषावगमे हेतुः । यत्पुनरुपादेयं तत् श्रुतित एव विशिष्ट-
मवगन्तव्यम्, नान्यत इति विशेषः । सोऽयमुक्तो हेतुः उद्दिश्य-
मानस्य विशेषणमविवक्षितमित्यत्रार्थे । उपात्तत्वादित्युक्‍तो हेतुः ।
का वार्ता अग्नीनादधीत यूपं च्छिनत्तीति ? विवक्षिता सङ्ख्या, अत्र
हीदमेवोपादानवाक्यम् । ननु चाग्निपदभुद्देशकम् । प्रधानभूताश्चा-
ग्नयः । सत्यं यथा भवानाह । किन्तु द्विविधो ह्युद्देशः उपात्तस्यानु-
पात्तस्य च । ग्रहं संमार्ष्टीत्युपात्तोद्देशः अग्‍नीनादधीतेत्यनुपात्तोद्देशः
﻿<pb n="b676"/>
अनुपात्तञ्चोद्दिश्यत इति कथमिदं ? विधेयविषयो ह्युद्देश इत्युच्यते,
नोपात्तत्वमनुपात्तत्वं च उद्देश्यत्वे हेतुः । अतः प्रमाणान्तरसिद्ध-
विशेषणं उद्दिश्यमानमविवक्षितविशेषणं भवति । यत्पुनरविज्ञात-
विशेषणमेवोद्दिष्टं तत् विधेयवत् श्रुतित एव विशिष्टमवगन्तव्यम् ।
तस्मात् सुष्ठूच्यते उपात्तोद्देशेऽविवक्षितं विशेषणमिति । ननु
च ग्रहं संमार्ष्टीति द्वितीयेयं कारकविभक्तिः कारकं
च क्रियार्थं भवतीति शाब्दाः । ननु ईप्सिततमे द्वितीये-
यम् । सत्यं, सा तु कारके । ननु च विप्रतिषिद्धं
﻿<pb n="b677"/>
ईप्सिततमं कारकं चेति ? कथं विप्रतिषिद्धं ? किमिदं
ईप्सिततमं नाम ? यदि तावत् यतः क्रियासिद्धिः
तदीप्सिततमं एवं तर्हि कारकमात्रे प्रसङ्गः ततश्च विशेषा-
भिधानमनर्थकमिदं कर्म इदं करणमिति । अथ यत्क्रियया आप्यते
उत्पाद्यते संस्क्रियते वा तत्कर्मेत्युच्यते । न तर्हि कारकं क्रिया-
पर्यवसानापेक्षो ह्याप्त्यादिको गुणः । पर्यवसिते हि व्यापारे फलं
निष्पद्यते न पुनः फल[स्य]साध्यैव क्रिया भवति । अतः ईप्सितं
कारकं चेति विप्रतिषिद्धम् । अत्राभिधीयते---न विप्रति-
षिद्धम् । आप्त्यादिको गुणः कारकस्थश्चाकारकस्थश्च यदा कारकस्थः
﻿<pb n="b678"/>
तदा कारकमेव फलम् । किमिदं कारकमेव फलमिति ? ।
यदा हि कारकमेव कयाचिद्विकारापत्त्या व्याप्यमुत्पाद्यं
संस्कार्यं विकार्यं चेष्टं तदा तदेव फलमित्युच्यते तामेवावस्था-
मङ्गीकृत्य ईप्सिततमव्यपदेशं लभत इति । क्रियासिद्ध‍यर्थं
फलसिद्ध‍यर्थं वा । अतः कारकमीप्सिततममिति न विरुद्धम् ।
विद्यते हि कारकं न फलसमवायि यथा करणादि । विद्यते
च फलं न कारकसमवायि यथा स्वर्गादि । ननु
स्वर्गाद्यपि कारकसमवाय्येव कर्तृगामि क्रियाफलमिति वच-
नात् । न कारकतया फलसमवायो विद्यत इति ।
अधिकारलक्षणव्यापारोऽयं अधिकारलक्षणे उक्तः । कथं
तर्हि भगवतः पाणिनेः सूत्रं कर्त्रभिप्राये क्रियाफले
﻿<pb n="b679"/>
इति ? अस्यापि तत्रैवार्थो निरूप्यते । अतो ग्रहं
संमार्ष्टीति यद्यपि ग्रहः संमार्गं निष्पादयति तथापि न तस्यां-
शस्य वाचिका विभक्तिः ईप्सिततमत्वभाचष्टे फलांशंमित्यर्थः क्रिया-
निष्पाद्यमिति यावत् । तस्मात् श्रुतितो विशेषावगम इति
सिद्धम् । अतः उपात्तविषयः संस्कार इति स्थितम् । ननु च
व्यभिचार्येतद्दर्शनम् । अनीप्सिततमेऽपि द्वितीया भवत्येव । ततः
किम् ? इदं ततो भवति कारकांशाभिधायिनी न फलांशाभिधा-
यिनी । एवं ग्रहमित्यपि कारकमेवाचष्टे । ततश्चैकत्वमविव-
क्षितमिमि न शक्यते वक्‍तुम् । कथं तर्हि ग्रहार्थः संमार्गः
प्रमाणाभावात् । प्रयोजनवत्वात् यथा पशुपुरोडाशोऽग्‍नीषोम-
देवतार्थः । अत्राभिधीयते---कर्मेप्सिततमत्वं तावत् द्वितीयाऽभिधत्ते ।
तथा युक्‍तं चानीप्सितमिति तु क्रियानिर्बाह्यमेवेत्यर्थः ।
﻿<pb n="b680"/>
इयान् विशेषः क्रियान्तरसंबन्धितया एकस्योपादानं एकस्य नेति ।
एवं तर्हि गां ददातीत्यविवक्षितत्वं सङ्ख्यायाः । भवत्विति चेन्न;
प्रयोजनान्तरकल्पनाप्रसङ्गात् । किमिति कल्पना नेष्यते ? प्रमाणा-
भावात् । ननु च द्वितीयैव प्रमाणं; सत्यं, कार्यापेक्षायां विशेषं
समर्पयाति न पुनः कार्यान्तरमवगमयितुं क्षमा, विनियोगपर्यव-
सायिन्यो हि विभक्त‍यः न कार्यपर्यवसायिन्यः नवाऽधिकार-
शून्यो नियोगोऽस्तीति <q>‘फलवत्सन्निधौ’</q> इत्यत्र वक्ष्यामः ।
﻿<pb n="b681"/>
संस्कारविधयस्तूक्ताः तेषामर्थेन इत्यत्र । उक्तोत्तरमपि किमिति
भवता परिचोदितं ? (भाविकार्य)विस्मरणापराधादिति मन्यामहे
तदिदं स्मार्यते अनुपातविषयमिदं प्राधान्यमिति यूपवत् सिद्धं
विवक्षितत्वं सङ्ख्यायाः । अमुना च विशेषेण सूत्रान्तरप्रणयनं
भगवतः पाणिनेः अकथितमिति । तत्रापि तथायुक्तमित्यनुवर्तते
तस्मात् द्वितीयाप्राधान्यं न व्यभिचरतीति स्थितम् । उपात्ते तु
विषये विशेषणमविवक्षितमिति सिद्धम् । 1<quote>ग्रहादिष्वेकत्वं
ब्रूयात् न द्वितीयादीन् प्रतिषेधेत्”</quote> इति । उपात्तविषयत्वात् तु ग्रहश्रुतेः
उपादेये ह्येकत्वादयो विशेषणम् । इह पुनः उपात्ततैव विशेषा-
वर्गतौ हेतुरित्युक्तम् ।</p>
﻿<pb n="b682"/>
<p>ननु च <q>‘परिसञ्चष्ट’</q> इति कोऽभिप्रायः ? अयमभिप्रायः---एक-
त्वमनन्वितं स्यात् नानन्वितानामभिधानमस्तीत्युक्‍तं तद्भूता-
धिकरणे । नैतदस्ति सत्यमनन्विताभिधानमेकवचनस्य प्राप्नोति न
पुनः परिसङ्ख्या संभवति अप्राप्तत्वात् । ग्रहसंभार्गादेः संबन्धस्य
प्राप्तौ सत्यामन्यनिवृत्तौ नियोगः प्रभवति । अप्राप्ते पुनः यथा
श्‍वेति श्रुतिः न काकादीन् निवर्तयितुं क्षमा । न चानन्विता-
भिधानम् तस्यापि प्राप्‍त्यवगमात् । ननु च युक्तं श्वादिषु । एकत्वं
पुनः बहुषूपादीयमानेषु पक्षेपि न प्राप्‍नोति । अतोऽनन्विता-
भिधानं दुष्परिहरमिति । परिहृतमिदं भाष्यकारेण न विभक्‍तेर्व-
चनमेवैकं प्रयोजनमिति । कथं पुनरनेन परिहृतमिदं भवति ?
इत्थमनेन परिहृतं भवति-सङ्ख्याया अनन्वयेऽपि कर्ममात्रे प्रयोग-
दर्शनात् यथा ब्राह्मणो न हन्तव्य इति । अत्रापि साध्यमिति चेत्,
﻿<pb n="b683"/>
न नञर्थे वधेन संबध्यमाने एकत्वमन्वेतुं क्षमम् । अन्यतः
प्रवृत्त्यवगमात् । तस्मादेकत्वाभिधानं कर्ममात्रे साध्विति
द्रष्टव्यम् ।</p>
<p>1<quote>अयं चापरो दोषः इति</quote> । एकत्वान्विताभिधाने आश्रीयमाणे
ग्रहत्वं नोपात्तविषयं स्यात् अनुपात्तविषयत्वे च ग्रहत्वस्यानन्वयः
प्राप्‍नोति । अनन्वीयमाने च संसर्गविधानं निर्विषयत्वादनर्थकम् ।
﻿<pb n="b684"/>
<q>“अथैकत्वसंमार्गसंबन्धो विधीयेत”</q> तत्रापि द्वयी गतिः स्यात् अनेन
गुणफलसंबन्धवद्विधानं न संभवतीति दर्शयति । अन्यत्र स्यादिति
कथं ? एकत्वं तावन्नोपात्तस्योपलक्षणाय अलं भवति ।
सम्मार्गेण हि संबध्यमानं प्रधानं वा भवति गुणो वा
नान्यः संबन्धोऽस्ति । कथं नास्ति ? प्रातिपदिकाश्रितं हि
सङ्ख्याभिधानं विभक्‍तीनामित्युक्तम् । कस्मान्न विषयतया
उद्देश्यतया विधेयतया वा संबन्धः संभवति परतन्त्रत्वात् ।
﻿<pb n="b685"/>
अभ्युपगम्याप्यरुणावन्न संभवतीत्युक्तं ग्रहस्य प्रधानत्वात् ।
ननु च प्रधानेपि संभवत्येव विशेषणं निमित्तभूतं कारकत्व-
माश्रित्य । केन चोक्‍तं न संभवतीति ? इह पुनर्विधानासंभवः
प्रदर्शित प्रधानत्वाद‍्ग्रहस्य । अथोच्येत ग्रहादि लक्षयित्वा तस्यैक-
त्वसंबन्धो विधीयते न संमार्गसंबन्ध इति । कोऽभिप्रायः ? अयमभि-
प्रायः---कः पुनः पक्षपातः संमार्गोऽन्वयी न पुनरेकत्वमिति ।
उत्तरं---क्रियाशून्योऽप्यन्वयो न सङ्ख्यादेः संभवति । असति
तु विधेये संभवत्यपि न च श्रुत्यान्वयः एकत्वस्यास्तीत्युक्तम् ।
﻿<pb n="b686"/>
यद्यविवक्षितमेकत्वमिति1 लक्षणविरोधं दर्शयति । बहुषु बहुवचन-
मिति शाब्दाः । न वयमेतद्विचारयामः2 इति प्रमाणतः स्थिते लक्ष्ये
किं लक्षणं करिष्यतीत्यभिप्रायः । न चात्र लक्षणविरोधः न
विभक्‍तेर्वचनमेवैकं प्रयोजनमिति व्याख्यातम् । अपि च ग्रहः
प्रातिपदिकार्थः एकत्वं विभक्त्यर्थः । किमतो यद्येवम् ? एतदतो भवति
प्रातिपदिकार्थगतं हि विभक्तिः स्वमर्थं श्रुत्यैव वदतीति विभक्त्य-
भिहितस्य पारतन्त्र्यं दर्शयति । तच्च व्याख्यातम् । अथ यदुक्तं
पशुमालभेतेति उपादेयानां श्रुतितो विशेष इत्युक्तम् ।</p>
<ab type="sutra" n="16">3संस्काराद्वा गुणानामव्यवस्था स्यात् ।। ३-१.१६ ।। अ. ८.</ab>
<p>यदि कार्यत उपादानां उपात्तस्य च लक्षणं
﻿<pb n="b687"/>
शेषितयैवेति ततो ग्रहश्रुतिरपि हि सोमरसाधारे पात्रे लक्षणैव ।
एककार्यत्वात् । संमार्गस्य च सोमरसावसेकनिर्हरणमेव प्रयो-
जनमित्युपपन्नं चमसानामपि संमार्जनम् । दर्शितं चैतद्भाष्य-
कारेण । सामर्थ्यतश्च कार्यसिद्धौ केवलसम्मार्गविधानलाभः
प्रकरणे मन्त्रोपदेशवत् । उक्तं चैतद्भाष्यकारेण ।</p>
<ab type="sutra" n="17">1व्यवस्था वाऽर्थस्य श्रुतिसंयोगात् तस्य शब्दप्रमाणत्वात् ।। ३-१.१७ ।।</ab>
<p>अत्राभिधीयते---श्रुतितः उपात्तपरिज्ञानं नोपादा-
नात् श्रुतिः । श्रुतिश्च ग्रहं संमार्ष्टीति । ननु च
सोमावसिक्तपरिमार्जनं तुल्यं कार्यमित्युक्तम् । सत्यमुक्तम् ।
﻿<pb n="b688"/>
न श्रुतिबाधे तत्समर्थमित्युक्तमस्माभिः । श्रुते यदेव कार्यं तदेव
चेत् कार्यं किमित्यश्रुतेऽपि न भवति । न हि कार्यं श्रूयते ।
श्रूयते हि कार्यमित्युक्तम् । कार्यं चेन्न क्रियते कथं यवेषु प्रोक्षणम् ?
यथा तत् तथा नवमे वक्ष्यामः । यदुक्‍तं संसर्गमात्र-
विधानं लाभो लभ्यत इति । तदयुक्तम् । नियोगविषयत्वात
नियोगस्य दर्शितं च भाष्यकारेण । विनियोगे सति न
﻿<pb n="b688"/>
कश्चिद्विरोधो नियोगस्य स्यात् सन्निकर्षस्यापि विशेषात् । स च
विरोधे । इह तु विरोधाभावादतन्त्रं विप्रकर्ष इति सिद्धम् ।
एकत्वं पुनर्यथा नान्वेति तथोक्तम् ।</p>
<ab type="sutra" n="18">1आनर्थक्यात्तदङ्गेषु ।। ३-१-१८ ।। अ. ९</ab>
<p><q>‘सप्तदशारत्निर्वाजपेयस्य यूपो भवति’</q> इत्यत्रोद्देशकं पदं किं
वाजपेयस्य सप्तदशेति उत यूपस्य सप्तदशेति । पूर्वपक्षवादिनोऽभि-
प्रायः । यदि यूप इत्युद्देशकं पदं वाजपेयस्येत्यनन्विताभिधानं
﻿<pb n="b690"/>
प्राप्‍नोति यूपेन वाजपेयस्यासंबन्धात् । तस्मात् वाजपेयसंबन्धिनि
यूपशब्दो द्रष्टव्यः । एवमन्वितपदार्थको वाक्यार्थः समर्थितो भवति ।
अत्राभिधीयते । यदि यूपशब्दे श्रौतान्वयिनि वाजपेयस्येत्यनन्वितं
स्यात् स्यादेतदेवम् । अत्र पुनः सप्तदशारत्‍निर्यूप इत्यपि संबन्धे
वाजपेयशब्दोऽन्वित एव । कथं ? संबन्धसंबन्धिन्यपि षष्ठ्यन्तस्या-
न्वयदर्शनात् देवदत्तस्य नप्‍तेत्येवमादिषु । तस्माद्यूपशब्दस्य
लाक्षणिकत्वे नास्ति प्रमाणमिति यूपेनैव संबन्धः । किमिति पुनरत्र
वाजपेयस्येत्यनेन कृतम् ? किमस्माकमनेन कृतं न कृतमिति ?
﻿<pb n="b691"/> 
अन्वयस्तावद्विद्यते । विद्यमानान्वये तु वाक्यार्थे किञ्चित्कार्ययोगि
भवति किञ्चित् प्राप्तार्थं सदनूद्यत इति न दोषः ।</p>
<ab type="sutra" n="19">1कर्तृगुणे तु कर्मसमवायाद्वाक्यभेदः स्यात् ।। ३-१-१९ ।। अ. १०</ab>
<p>अभिक्रामं जुहोतीति किं कर्मणः कर्मान्वयो विद्यते उत नेति
चिन्त्यते । कथं पुनरन्वयो विद्यते कथं वा न ? तत्र पूर्वपक्षवादिनो-
ऽभिप्रायः न कर्म कर्मसाध्यं भवति । तस्माद्यः प्रकरणे कर्ताऽभि-
क्रामतीत्यन्वयः । ननु च प्रयाजेष्वपि यः कर्ता तत्राप्यन्वयो भवत्येव ।
﻿<pb n="b692"/>
सत्यं भवति यदि जुहोतीत्यभिधायकः स्यात् । अनभिधाय-
कत्वे तस्मिन् न कर्तुरुद्देश्यत्वं संभवति नानृतं वदेदितिवत् ।
तस्मात् संयोगतोऽविशेषात् प्रकरणाविशेषाच्च वाक्यभेदः । जुहोति-
रोदानीं किमर्थः ? यदर्थस्तदर्थो भविष्यतीति ।</p>
<ab type="sutra" n="20">1साकाङ्क्षं त्वेकवाक्यं स्यादसमाप्तं हि पूर्वेण ।। २० ।।</ab>
<p>सत्यमनन्वयः कर्मणः कर्मणा । कर्तृसंबन्धात् तु
अरुणावत् संभवतीति । ननु च कर्तुरुपादानं
नास्ति यथा एकहायन्याः, जुहोतीत्यस्यानभिधायकत्वादि-
﻿<pb n="b693"/>
त्युक्तम् । न ब्रूमः कर्तुरुद्देशोऽस्तीति । तन्निमित्तकस्तु कर्मोद्दे-
शेऽप्यन्वयो न विरुध्यत इति, तत्र तस्य संभवात् अरुणाधिकरण-
वैषम्यम् । तत्र द्वयोरप्यन्वयिनोरुपादानं इह तु संभवमात्रेणैवेति
विशेषः । यदुक्‍तं भाष्यकारेण पूर्वपक्षे संबन्धमात्रपरिज्ञानात्
प्रयोगवचनात् कर्तव्यतासिद्धिः इति तत्रैव कर्तुरुद्देश्यत्वं न
विरुध्यत इत्यभिप्रायः । राद्धान्तवादी तु संभवमात्रेणान्वय-
सिद्धेर्न कर्तुरुद्देशेन प्रयोजनमस्तीति मन्यते । अतः सिद्धं कर्मापि
कर्मणामुद्देश्यतां प्रतिपद्यत इति ।</p>
﻿<pb n="b694"/>
<ab type="sutra" n="21">1सन्दिग्धे तु व्यवायाद्वाक्यभेदः स्यात् ।। ३-१-२१ ।। अ. ११</ab>
<p>उपव्ययत इत्यत्र सन्दिह्यते---किं सामिधेन्यनुवचनस्य कर्ता
उपव्यानेन संबध्यते उत कृत्स्‍ने प्रकरण इति । ननु नैवात्रोद्देश्यं
पदं किञ्चिच्छ्रूयते । अनुद्दिष्टपदार्थं च यत्तत् प्रकरणेनैव संबध्यते
संयोगतोऽविशेषात् प्रकरणाविशेषाच्चेत्युक्तम् । उच्यते---आधस्त्ये
तावदधिकरणे अनुद्दिष्टेनापि कर्त्राऽन्वयोऽपि न विरुध्यत
इत्युक्तम् । एवमत्रापि सामिधेनीनां कर्तुः सन्निधानात्
क्रियान्तरसाधनतया उपव्यानस्य लोकेऽवगतत्वात् अनुद्दि-
ष्टोऽपि कर्ता सन्निहितः कार्यपरिपूरणायालं भवितुमर्हति ।
﻿<pb n="b695"/> 
<quote>1ननु दर्शपूर्णमासयोरेव प्रकरणमिदम् । परप्रकरणे सामिधेन्यः श्रूयन्त
इति ।</quote> कोऽस्य भाष्यस्यार्थः ? वर्णितोऽस्माभिरुद्देश्यपदा-
भावात् प्रकरणाविशेषः । <quote><q>“सत्यं, परप्रकरणे श्रूयन्ते । तथापि
तासामवान्तरप्रकरणमस्ति”</q></quote> इति । किमिदमवान्तरप्रकरणम् । एकस्य
हि अधिकारविधेः प्रकरणम् । न हि अङ्गविधीनामपि प्रकरणमस्ति ।
प्रधानविध्यभेदात् । प्रधानविधीनां च अभेदं चतुर्थे वक्ष्यामः ।
﻿<pb n="b696"/>
संस्कारविधीनां च तेषामर्थेन संबन्ध इत्यत्रानुवादः प्रदर्शितः ।
तस्मादवान्तरप्रकरणं ग्राहकविनियोजकतया नोपपद्यते ।
अतः सन्निधानमात्रमवशिष्वते । उच्यते---सन्निधान एवायं
प्रकरणशब्दः प्रयुक्तः । कथमवगम्यते । येन तत्सन्निधा-
वभिधीयमानं तस्येति ज्ञायते इति वचनात् । ननु च
विनियोजकेऽपि प्रकरणे सन्निधानश्रुतिशब्दः उपपद्यते ।
केन चोक्‍तं नोपपद्यत इति । किन्तु तन्न संभवती-
त्युक्तम् । वाक्यभेदश्रवणाच्च, व्यवधानं च दर्शयति ।
﻿<pb n="b697"/>
परार्थेन व्यवधानमानन्तर्यं विहन्तिं न पुनः विनियोगम् । अन्यथा
स्वाहाकारस्याविनियोगः स्यात् समिदादिभिर्व्यवधानात् । अथ
निवित्पदानामन्यार्थत्वात् ग्राहकस्यापि व्यवधानमिति द्वादशाहीन-
स्येत्यपि व्यवधानं स्यात् । किञ्च काम्यैरव्यवधानं निवित्पदानां
स्यात् । ततश्च निविदर्थता प्राप्नोति । सत्यं यद्यनुवचनव्यवधान-
मभिप्रेतम् । इह तु सन्निहितकर्तृव्यवधानमभिप्रेतं तच्च गुणफल-
संबन्धाभिधाने सति कर्मणो व्यवधानादुपपन्नं कर्तुर्व्यवधानम् ।
﻿<pb n="b698"/>
एवं स्थिते पूर्वपक्षवादिनोऽभिप्रायः---गुणफलसंबन्धेप्यनुवचन-
श्रुतौ कर्ता सन्निहित एवेति सामिधेन्यर्थं उपव्यानम्
राद्धान्तवादी तु नाविधीयमानं सन्निहितं भवति स्वस्थानस्थितमनु-
वदनीयमनूद्यते, न पुनः सन्निधाप्यते । अनूद्यमानवशवर्तित्वा-
दनुवादानाम् । अतः सन्निधानाविशेषात् कृत्स्‍ने प्रकरणे निवेश
इति सिद्धम् ।</p>
<ab type="sutra" n="22">गुणानां च परार्थत्वादसंबन्धः समत्वात् स्यात1 ।। (३, १. २२. अ. १२) ।।</ab>
<p>वारणो यज्ञावचर इति यज्ञसंबन्धित्वेन पात्रं श्रूयते आनर्थ-
क्यात्तदङ्गोष्विति स्थितो न्यायः । तदिदानीं पवमान-
﻿<pb n="b699"/>
हविषां यद्याधानाङ्गता ततः पवमानहविष्ष्वेव पात्रविधानमेतत् ।
यदि नाङ्गता तदा सर्वयज्ञार्थमिति । किं तावद्‍युक्तम् ? पवमान-
हविष्षु विधानम् । आधानाङ्गं हि पवमानहवींषि प्रकरणे चैतच्छ्रूयते
प्रधाने चासंभवत् धर्मः अङ्गेषु विधेय इत्युक्तम् । ननु च
पवमानहवींषि अग्न्यर्थानि यदाहवनीये जुहोतीति वचनात् ।
अनारभ्यवादोऽयं सर्वहोमानां गुणत्वेनाहवनीयं विदधाति न
प्राधान्यं संभवति । तस्मादानर्थक्यात्तदङ्गेष्विति पवमानहविष्षु
विधानम् । अत्राभिधीयते---नैवाधानप्रकरणे पवमानहवींषि श्रूयन्ते
नाप्यग्न्यर्थान्येव । कथं ? यदाहवनीये जुहोतीति वचनात् ।
﻿<pb n="b700"/>
ननु च गुणतया विदधात्यनारभ्यवादोऽयमित्युक्तम् । न ब्रूमो न गुण-
तया विदधातीति । किन्त्वत्र प्रकृतितः प्राप्तिप्रदर्शनार्थं एवं वचन-
मुपन्यस्तं नोपदेशार्थम् । कथं पुनः प्रकृतिप्रीप्तौ प्राधान्यं भवतीति
ननु च गुणतयैव प्रकृतितोऽपि प्राप्‍नोति । सत्यमेवम् । आधानो-
पकारकत्वमग्निनिष्पत्त्या भवति । अग्निनिष्पत्तिश्चेत्प्रयोजनं किमि-
त्याधानोपकारकतया न पुनः साक्षात्प्रकृतितः संबन्धात् । ननु च
गुणतया प्राप्तिरित्युक्तम् । सत्यमुक्तं सा पुनराधानाङ्गत्वे न संभवति
अनिष्पन्नत्वादग्‍नेः । निष्पादयतीति चेत् तर्हि साक्षान्निष्पादकत्वम् ।
﻿<pb n="b701"/>
न हि साक्षात्संबन्धे संभवति परपृष्ठेन संबन्धो युक्तः ।
तस्मात्सर्वार्थता वारणादेः युक्‍तेति ।</p>
<ab type="sutra" n="13">मिथश्चानर्थसंबन्धात् ।।३-१-२३ अ. १३ ।।</ab>
<p>तदेव पुनरुदाहरणान्तरे चिन्त्यते केनचित् विशेषेणान-
र्थक्यात्तदङ्गेष्विति । कः पुनरसौ विशेषः । अयमसौ विशेषः ।
तत्र यूपशब्दः श्रूयते । इह पुनः नाज्यभागाभिधानम् । अतः
पूर्वपक्षवादी मन्यते । युक्‍तं वाजपेये यूपशब्दाभिधानात् व्यव-
धानेऽपि वाजपेयेत्यन्वयः । इह पुनः संबन्धिसंबन्ध्यन्वये न
किञ्चित् प्रमाणमस्ति । कथ तर्हि द्विवचनम् । द्वयोर्द्विवचनम् । ननु
चैकत्वात् प्राधान्यस्यैकैवानुवाक्या । किमिदं एकत्वात्प्रधानस्येति ।
﻿<pb n="b702"/>
ननु चैकैकत्र प्रधानत्रयमस्ति । न ब्रूमः एकमेव प्रधानमिति । एकै-
कस्येतिकर्तव्यतासंबन्ध इति वदामः ततः किं द्वयोरसंबन्धः ।
ननु चाज्यभागयोरेकेन संबन्धः । सत्यमेव, श्रुत्या तु द्वयोत्पत्तेः
द्वन्द्वाभिधानमविरुद्धम् । इह पुनः प्रधाने स्वतः एकत्वात् अनु-
वाक्याया एकैकस्याश्चोत्पत्तेः प्रधानानां द्वन्द्वविरोधः । उच्यते---न
विरोधः । किमिव वचनं न कुर्यात् नास्तिवचनस्यातिभार इति ।
तत्र द्वित्वमयथार्थत्वं च मन्त्रस्य भविष्यति, व्यवधाने प्रमाणा-
भावादित्युक्तम् ।</p>
﻿<pb n="b703"/>
<p>अत्रोच्यते---तदिदमयुक्तमभिहितमिति वदामः । कस्मात् ? न
तत्रापि यूपशब्दाभिधानं हेतुः । किं तर्हि विधेयस्य योग्यता ।
संभवति च योग्यतयाप्यन्वयो वाजपेयस्येत्युक्तम् । एवमत्रापि
संभवति यथायोग्यविधाने यथार्थत्वद्वित्वयोः प्रमाणमस्ति ।
तस्मादाज्यभागयोरेव मन्त्रविधानमिति सिद्धम् ।</p>
<p>यत्पुनरिदमुक्तं भाष्यकारेण1 ननु प्रधानगामित्वेपि द्वयोः
प्रधानयोर्द्वे अनुवाक्ये आग्नेयस्य अग्‍नीषोमीयस्य चेति तत्कथं ?
द्वित्वोत्पत्तेर्विरोधात् । अभ्युपगम्यापि युक्त्यन्तरविरोधप्रदर्श-
नार्थम् ।</p>
﻿<pb n="b704"/>
<ab type="sutra" n="14">आनन्तर्यमचोदना ।।1 ३. १. २४-अ. १४ ।।</ab>
<p>यदि योग्यता नियमहेतुः इहापि तर्हि स्तरणे दीक्षितावेदने च
परिसमाप्ता योग्यता इत्यत्रैवैदमर्थ्यपरिसमाप्तिः ।</p>
<p>अत्रोच्यते---सत्यं यद्यत्रैव योग्यता कृत्स्‍नेपि प्रकरणे सा ।
तथैव यदि परमेकवाक्यतां नियन्तुं क्षमा । सा च नास्ति द्वयो-
राख्यातयोरसंबन्धात क्रियायां क्रियार्थायां तुमुन्‌ण्वुलौः तौ च
न स्तः अतः कृत्स्‍ने प्रकरणे निवेशः ।</p>
<ab type="sutra" n="15">शेषस्तु गुणसंयुक्तः ।। ३-१-२५-अ. १५ ।।</ab>
<p>कः पुनरत्र पूर्वपक्षवादिनोऽभिप्रायः आग्नेयेपि
संभवति ऐन्द्राग्नेपि संभवतीति । अयमभि-
﻿<pb n="b705"/>
प्रायः---उद्देश्ये हि पदार्थमात्ररयैव उपलक्षणत्वम् । संबन्धिमात्र-
तयैव सिद्धेर्न विशेषोऽपेक्षणीयः । विधेये पुनः विशेषनिष्ठत्वात्कार्यस्य
युक्तं विशेषापेक्षणम् । तस्मादाग्नेयविधौ नैन्द्राग्नविधिः उपलक्षणे
पुनः पदार्थानुगमान्न विरोधः । अत एव चाव्यासज्यसंबन्धि-
डित्थडवित्थदर्शनम् ।</p>
<ab type="sutra" n="27">व्यवस्था वाऽप्यर्थसंयोगात् ।। २७ ।।</ab>
<p>अत्राभिधीयते---यथा भवानाह तथापि तु यथाऽभिधेयं
लक्षणासंभवे नायथार्थत्वं भवति । पूर्वप्रसिद्धं हि लक्षणत्वे(न)
हेतुः । अतो नाप्रसिद्धलक्षणा भवितुमर्हति यथाप्रसिद्धासंभवे च
﻿<pb n="b706"/>
अप्रसिद्धनिमित्ततापि गृह्यते । तस्मादाग्नेयस्यैव चतुर्धाकरणमिति
स्थितम् । डित्थडबित्थादीनां तु प्रत्येकमेव सिद्धिः आग्नेयस्तु
प्रत्युक्तः ।</p>
<trailer>इति बृहत्यां तृतीयाध्यायस्य
प्रथमः पादः</trailer>
﻿<pb n="b707"/>
<head>अथ तृतीयाध्यायस्य
द्वितीयः पादः ।।</head>
<ab type="sutra" n="1">अर्थाभिधानसंयोगान्मन्त्रेषु शेषभावः स्यात् तस्मादुत्पत्ति-
संबन्धोऽर्थेन नित्यसंयोगात्1 ।। ३-२-१ अ. १ ।।</ab>
<p>युक्तं तावत् 2 किं मुख्य एवाभिधेये मन्त्राणां विनियोगः
उत गौणेऽपीति । इदन्त्वयुक्‍तं कः पुनर्मुख्यः को वा गौण इति ।
कथमिवायुक्तम् ? यः परशब्दः परत्र वर्तते स गौण इति स्थितम्
तथा च दर्शितम्---3कथं पुनः परशब्दः परत्र वर्तते ? स्वार्थाभि-
धानेनेति । तस्मादयुक्तोऽयं प्रश्नः ।</p>
<p>अथायमभिप्रायः, लक्षणायामपि परशब्दः परत्र वर्तते
तद्व‍यावृत्त्यर्थोऽयं प्रश्नः इति ।</p>
﻿<pb n="b708"/>
<p>तन्नोपपद्यते । यदेव गौणत्वे लक्षणं वक्ष्यति---1अना-
दृत्यैव माणवकप्रत्ययं ज्वलनं अग्निशब्दात् प्रतियन्तो
दृश्यन्ते न त्वनादृत्य ज्वलनप्रत्ययं माणवकं प्रतियन्ति इति ।
लक्षणायामप्येवमेव । नह्यनादृत्य गङ्गाप्रत्ययं गङ्गासमीपं प्रतियन्ति
तस्मान्न तन्निवृत्त्यर्थमिति शक्यते वक्‍तुम् ।</p>
<p>अथ मतं लक्षणायामन्वेति लक्षणापदं गौणे पुनः नान्वेति
इति । तदयुक्तम् । प्रतीतौ तावत् द्वयमप्यन्वेति । कार्ये पुनर्नैकमपि ।
अतोऽनेनापि विशेषणेन न विशेषः । अथ वाक्यार्थनिवृत्तये यत्नः,
﻿<pb n="b709"/>
तन्न; नैवार्थान्तरे वाक्यं वर्तते अन्विताभिधायीनि पदा-
न्येव हि वाक्यम् । अन्विताश्च पदार्थाः वाक्यार्थः । न
चानन्विताभिधानमस्ति इति प्रदर्शितम् । एवं तर्हि प्रश्नार्थो-
व्याख्येयः । एवं च सोपपद---सुष्ठुप्रसिद्ध बहुशः प्रयोगाश्च
प्रत्युक्ता भाष्ये अतस्तन्निराकरणार्थोऽप्ययं प्रश्नः नोपपद्यत एव ।
﻿<pb n="b710"/>
उच्यते । अयं प्रश्नस्य अर्थः वाक्यार्थवगमाद्धि निमित्ततया
पदार्थविभागोऽवगम्यते । स चायं माणवकेऽग्नौ च तुल्यः
अग्निर्माणवक इत्युक्‍ते माणवकः पिङ्गलता च निमित्तम् । अग्निर्ज्व-
लतीत्युक्‍ते ज्वलनो ज्वलनक्रिया च । तस्मान्न विशेषं पश्यामः
अस्य शाब्दो निमित्तभावोऽस्य गौणो निमित्तभाव इति । ननु
चाग्निप्रत्ययपुरस्सरा माणवके प्रतीतिः पैङ्गल्यस्य; नैवं शक्यते
﻿<pb n="b711"/>
वक्‍तुम् । उक्तमिदं वाक्यान्निमित्तभावावगतिरिति । अग्निर्माण-
वक इति पिङ्गलतैव केवलं निमित्ततयाऽवगम्यते यथा पिङ्गलो
माणवक इति । तस्माद्‌दुर्निरूपमिदं गौणोऽयं मुख्योऽयमिति मन्वा-
नस्य प्रश्नः । न चोपपदादिभिः संभवतीति प्रदर्शिदं भाष्ये । अग्नि-
रिवायं माणवक इत्यत्र युक्तमग्निसादृश्यम् इवादीनां सादृश्ये प्रयोग-
﻿<pb n="b712"/>
दर्शनात् । अग्‍निर्माणवक इति तु इवार्थशून्योऽर्थः वाक्यार्थः
यथा पिङ्गलो माणवक इति च तुल्यो निमित्तभावः । अतो निष्प्रयो-
जनमेवेदमधिकरणं मन्यामहे । कथं तर्हि गङ्गायां घोषः कूपे गर्ग-
कुलमिति । युक्तं प्रतिवसतीत्यस्य सामर्थ्यं न भवतीति समीपान्व-
यिता । अग्‍निर्माणवक इति तु पिङ्गलगुणावगमो न कथञ्चिन्नोप-
पद्यते । तस्मात् भवतु लक्षणा । गौणत्वे पुनः न किञ्चित्
प्रमाणमस्ति । कथं चाग्‍निप्रत्ययो लोके पैङ्गल्यादप्युपपद्यते
﻿<pb n="b713"/>
पूर्वादिवापरप्रत्ययः । अत्राभिधीयते---इवार्थनिबन्धन एवायं प्रत्ययः
कुतः ? तथाऽवगतेः । कथं पुनरिवशब्दमन्तरेणेवार्थः प्रतीयते । इव-
शब्दोऽपि तावदिवार्थः किमिति कल्प्यते । प्रयोगदर्शनादिति चेत्
अत्रापि तुल्यम् । ननु च पैङ्गल्येऽवगते ज्वलनसादृश्यमवगम्यते अपर-
शब्दवदित्युक्तम् । नैतदुपपद्यते । माणवकसदृशोऽग्‍निरित्यपि प्रत्ययः
﻿<pb n="b714"/>
स्यात् । इह पुनर्विपरीतमिति । अतिपैङ्गल्यात् ज्वल-
नस्योपमानमिति चेत् नास्यां कल्पनायां प्रमाणमस्ति । यथावगमं
निमित्तकल्पना न्याय्या तन्मूलत्वात् निमित्तावगतेः । अतो यद्यपि
विपरीतः संभवति तथापि प्रसिद्धप्रतिपक्षत्वात् नात्मानं लभते ।
अप्रतिपक्षो हि संभवः संभवः । तस्मादुपपन्नं प्रयोगप्रत्ययाभ्यां
गौणमुख्याभिधानम् । किं मुख्य एवाभिधेये मन्त्राणां विनियोगः,
उत गौणेऽपीति । तस्मात युक्तो विचारः ।</p>
<p>किं तावत्प्राप्तं ? अविशेषादुभयाभिधानं; अग्‍निर्ज्वलतीत्यपि
प्रयोगो दृष्टः अग्‍निर्माणवक इति च । तस्मान्न विनिगमनायां
﻿<pb n="b715"/>
हेतुरस्ति । अत्राभिधीयते---अयमस्ति मुख्याभिधानशून्यं नास्ति
गौणाभिधानमिति प्रदर्शितम् । तस्मान्मुख्य एव शब्दस्य
व्यापारः । अभिधानेन मन्त्रा उपकुर्वन्ति मुख्ये चाभिधानं
न गौणे । कुतस्तर्हि गौणप्रत्ययः ? सादृश्यादिति । सत्य-
मुक्तम्, तत्‍तु उपायात्वेन न पुनर्निमित्तनिराकरणतयापि ।
केन चोक्‍तं निमित्तता निराक्रियत इति । मुख्ये संभवति
न गौणे विनियोगः क्षम इति एतावदुच्यते । यत्र पुन-
र्मुख्ये न संभवति तत्र गौणेऽभ्युपायत्वमिष्यत एव । न तर्हि
पूषाद्यनुमन्त्रणादीनां उत्कर्षः । समाख्यया विनियुक्तानां
﻿<pb n="b716"/>
मुख्य एव संभवतीत्युत्कर्षः । तस्मात् मुख्ये यत्र संप्रत्ययो न तत्र
गौणेऽपि मन्त्रनियमे प्रमाणमस्ति । किमर्थं मुख्यं प्रत्याययतीत्येव-
मादिना प्रदर्शितम् ।</p>
<ab type="sutra" n="2">1वचनात्त्वयथार्थमैन्द्री स्यात् ।।३-२-३ अ. २ ।।</ab>
<p>ऐन्द्न‍या गार्हपत्यमुपतिष्ठते इत्यत्र संशयः किमैन्द्रेण मन्त्रेण
गार्हपत्यस्याभिधानं उतेन्द्रस्येति । कथं पुनः गार्हपत्यमुपतिष्ठत
इति स्पष्टायां श्रुतौ संशयः ? मुख्येऽर्थे मन्त्रो विनियुज्यत इति
स्थितमाधस्त्येऽधिकरणे । ननु च मुख्यासंभवे गौणेपि च विनि-
युज्यत एव । एतदेव न विजानीमः संभवो विद्यते नेति । [ननु]
गार्हपत्यमुपतिष्ठत इति स्पष्टैव श्रुतिः । विनियोज्यसामर्थ्यानु-
सारी विनियोग इति अनीप्सितार्था द्वितीया भवतीति ब्रूमः ।
﻿<pb n="b717"/>
तथा च स्मर्यते <q>‘तथा युक्‍तं चानीप्सितं’</q> इति । अयमेव चास्य विषयः
विनियोज्यवशात् कारकपर्यवसाय्येव । यद्वा गार्हपत्यमुपेत्याभि-
धत्त इति द्वितीयोपपद्यत एव । तस्मादिन्द्राभिधानम् । युक्‍तं चैतदेवं
अन्यथा अलौकिकी अभिधानशक्तिः कल्पनीया । ननु गौणमभिधानं
भविष्यति । नास्ति गौणमभिधानम् । सिद्धे हि प्रयोगे गोणमभिधानं,
न पुनर्गौणात् प्रयोगसिद्धिः । न चात्र गार्हपत्ये इन्द्रशब्दप्रयोगो-
ऽन्यतः सिद्धिः कर्तव्यतोपदेशात् । अतो यथाभिधानं विनियोगः
अत्राभिधीयते । गार्हपत्याभिधानं मन्त्रेण कर्तव्यम् । कुतः ?
यथोपदेशं हि कार्यं न यथाकार्यमुपदेशः । अतिदेशो हि सः ।
﻿<pb n="b718"/>
ननु च यथाकार्यमुपदेशोऽपीति सप्तमाद्ये उक्तम् । नियोगार्थः
तत्र कार्यशब्देनोक्तः न पुनराप्‍त्यादयः । ननु च विनियोगे एव
सन्दिह्यत इत्युक्तम् । किमिति न निश्चित इति चेत् । अनीप्सिते-
ऽपि द्वितीयादर्शनात् । किमिदमनीप्सितमिति ? तथा युक्‍तं चानी-
प्सितमिति । सुतरां तर्हि धात्वर्थं प्रति प्राधान्यम् । अन्यथा हि
तथायोगो न स्यात् । तरबर्थः इदानीं किमर्थः ? अनीप्सितमपि
प्रधानमिति ।</p>
﻿<pb n="b719"/>
<p>ननु चोक्‍तं नादृष्टा शब्दशक्तिः कल्पयितुं शक्यत इति ?
किमत्रादृष्टं वचनाद् दृश्यत एव । न वचनात् पदार्थानां
शक्तिः शक्या अवगन्तुम् । कथं तर्हि योगादेः नियोगार्थसिद्धौ
शक्तिः ? कार्यावगम्यत्वात् । इह तु विपरीतम् । यद्यत्रापि
प्रतिपत्तव्यमिति वचनं स्यात् भवेत् कार्यदर्शनम् । इदन्त्वन्य-
परमेव वचनं एन्द्र‏‍या गार्हपत्यमुपतिष्ठत इति । तदिदमुक्‍तं-संबन्ध-
स्याशास्त्रहेतुत्वात्1 इति । गौणं तर्ह्यभिधानं भविष्यति ।
ननु प्रयोगसिद्धे गौणमभिधानमित्युक्तम् । अत्रापि कार्य-
﻿<pb n="b720"/>
तया सिद्ध इत्यविशेषः । गुणश्रवणं प्रदर्शनार्थं सूत्र इति मत्वा
योगाच्चेत्युक्तं भाष्यकारेण ।</p>
<ab type="sutra" n="3">तथोह्वानमपीति चेत्1 ।। ३-२-५ अ. ३ ।।</ab>
<p>अत्रापि <q>‘अवघ्नन्नाह्वयति’</q> इत्याह्वानेन अवघातं कुर्यादित्यर्थः
गुणाद्वाऽभिधानं भविष्यति योगाद्वा आह्नयतीत्यनुवादः । यो ह्ये-
हीति ब्रूते स आह्वयत्येव । त्रिरिति कथं ? शाखान्तरे पाठात्
﻿<pb n="b721"/>
त्रिरित्यप्ययमनुवाद एव । अत्राभिधीयते---त्रिरित्येतावद्विधीयते ।
अन्यत् सर्वमनूद्यते । ननु च त्रिरित्यपि प्राप्तं, न, अनियमात्
क्वचित् द्विः पठ्यते । तस्मादवघ्नन्निति लक्षणैषा । नायं दोषः, अन्यतः
प्राप्तेः । ननु च प्रवृत्तावघातस्य नैष मन्त्रः प्राप्नोति । इदमप्यन्यतः
प्नाप्तत्वादेवाचोद्यम् । तस्मान्न गौणे विनियोगे प्रमाणमस्ति ।
﻿<pb n="b722"/>
यदि पुनरयं मन्त्रोऽवघाते मुख्यार्थः स्यात् नावघाते लक्षणा कल्पिता
भवेत् । शक्यते च हविष्कृच्छब्देनावघातो वक्‍तुं पत्नीवत् । सत्यम्
शक्यते, आह्वानन्तु अनन्वितार्थं प्राप्‍नोति । त्रिभिरिति
च अनियतं स्यात् । तस्माद्वरं लक्षणैव । तया च लिङ्गमै-
कान्तिकम् ।</p>
<ab type="sutra" n="4">1 तथोत्थानविसर्जने ।। ३-२-१०, अ. ४ ।।</ab>
<p>ननु चोदाहरणमेवेदं, किमत्रातिदिश्यते । न हि अन्यत्वा-
दृते सादृश्यमुपपद्यत एव । इदमस्त्यन्यत्वं पूर्वस्मिन्नधिकरणे
﻿<pb n="b723"/>
त्रिरित्येवद्विधीयते । अन्यत्सर्वमनूद्यते । इह पुनः कालसंयोगो
विधातव्यः अप्राप्ते सयोगविधाने लक्षणा न न्याय्येति पूर्वपक्षवादी
अधिकरणवैषम्यं मन्यते । राद्धान्तवादी तु प्रैषार्थानन्वयतुल्यत्वात्
तथेत्युक्तवान् ।</p>
<ab type="sutra" n="5">1सूक्तवाके च कालविधिः परार्थत्वात् ।। ३-२-११ अ. ५ ।।</ab>
﻿<pb n="b724"/>
<p>अत्राभिधीयते, नेयं कालक्षणा । किं तर्हि ? मन्त्रोपदे-
शोऽयम् । ननु चान्यार्थो मन्त्र इत्युक्तम् न हरतेरभिधातेति ।
माभूत् हरतेर्वाचकः हरतिदेवतावाचको भविष्यति । ननु च
निर्वृत्तयागदेवतावचनोऽयम् । न च हरतिर्यजतिः । उच्यते-निर्वृत्त-
देवतावचनत्वेऽपि तत्संस्कारो यागो भविष्यति । पशुपुरोडाशवत् ।
ननु चायं हरतिर्न यजतिरित्युक्तम् । हरतिर्यजतिः मन्त्रसंबन्धात् ।
﻿<pb n="b725"/>
ननु चैवं सति सैव लक्षणा प्राप्‍नोति । न लक्षणा, यागे
सति हरत्यर्थस्य प्राप्तत्वात् । आलभेतेतिवत् । अन्यथा हि वृत्त-
मिदमा निर्देश्यं स्यात् । आशास्त इति च भूतनिर्देशः ।
﻿<pb n="b726"/>
तस्मात्सुष्टूच्यते हरतिर्यजतिरिति । यदुक्‍तं प्रतिपत्तौ सभवन्त्यां
नार्थकर्म न्याय्यमिति । स्विष्टकृद्वदविरोधो भविष्यतीत्युक्तम् ।</p>
<ab type="sutra" n="6">1कृत्स्नोपदेशादुभयत्र सर्ववचनम् ।। ३-२-१६ अ. ६ ।।</ab>
<p>हरतिर्यजतिः सूक्तवाकमन्त्रस्थेति स्थितम् । इदमिदानीं
चिन्त्यते । किं सकलस्य सूक्तवाकस्य पौर्णमास्याममावास्यायां च
प्रयोग उत देवतापदविभागेनेति ।</p>
<p>ननु चिन्तैवेयं नोपपद्यते । स्थितमर्थैकत्वादेक-
वाक्यत्वम् । श्लिष्टपठितानां प्रधानदेवतापदानां न चात्रै-
कार्थत्वं संभवति । नापि विभज्यमानसाकाङ्क्षत्वम् ।
﻿<pb n="b727"/>
तस्माद्भिन्नान्येतानि । भिन्नानां त्वेकवचननिर्देशे सति कथं
कृत्स्‍नप्रयोग आशङ्क्यते । यथा आग्‍नेय्येत्युक्‍ते न कृत्स्‍ना आग्नेय्यः
प्रयोक्तव्या इत्याशङ्का भवति । मुख्ये च संभवति न गौणे
विनियोग इत्यपि स्थितम् । उच्यते । यथा भवानाह । किन्तु
पूर्वपक्षवादी मन्यते सूक्‍तवाको वर्तत इति वाक्यसमूहे एक-
वचनमिदं, एवमत्रापि सूक्तवाकेनेति समूहगतमेवेदमेकवचनं,
अतः समुदाय एवात्र करणम् ।</p>
﻿<pb n="b728"/>
<p>ननु समूहस्यैकार्थता न संभवति । वचनात् कल्प्यते
यथा उत्तमप्रयाजे । इमामाशङ्कां निवर्तयितुं इदमधिकरणम् । कृतः
पूर्वपक्षः । इदानीं राद्धान्तोऽभिधीयते---नात्र समूहविनियोगे
प्रमाणमस्ति सूक्तवाको वर्तत इति अन्यथाप्येकवचनोपपत्तेः । एका-
भिधानाद्धि पाठकानां सूक्तवाको वर्तत इति युज्यतेऽभिधानम् । इह
पुनः सूक्तवाकेन प्रस्तरं प्रहरतीति न लिङ्गबाधेनैकवाक्यत्वं शक्यते
कल्पयितुम्, यथालिङ्गं विनियोगोपपत्तेः । तस्माद्विशेषाग्रहणात् येन
﻿<pb n="b729"/>
केनचित् सूक्तवाकेन प्रहृते प्रहृतं भवति सूक्तवाकेन प्रस्तरं
प्रहरतीति । समुदायाभिप्रायस्तु हेयतयोपन्यस्तः ।</p>
<ab type="sutra" n="7">1लिङ्गक्रमसमाख्यानात् काम्ययुक्तं समाम्नानम् ।। ७ ।।</ab>
<p>आधस्त्येऽधिकरणे उक्‍तं प्रकरणात् प्रत्येकं शेषत्वे प्राप्ते लिङ्गा-
द्विभाग इति । इहेदानीं प्रकरणाद्यत् बलीयः तत्क्रमसमाख्याभ्यां
नितरां बलीय इति पूर्वपक्षवादी मन्यते । लिङ्गाच्छेषत्वे अतन्त्रे
क्रमसमाख्ये ।</p>
<p>ननु नैव लिङ्गं केवलं विनियोजकं राद्धान्ते वक्ष्यति विनियो-
जकत्वे तु बलाबलम् ।</p>
﻿<pb n="b730"/>
<p>किमर्थं वा प्राक् श्रुतिलिङ्गाधिकरणात् बलाबलचिन्ता ।
अत्राभिधीयते । नैवेयं बलाबलचिन्ता । सापेक्षं लिङ्गं
विनियोजकमित्यत्र प्रतिपाद्यते । कथं तर्हि पूर्वः पक्षः ?
लिङ्गमपि श्रुत्यादिवत् प्रमाणान्तरनिरपेक्षमिति बलाबलसूत्रे
अनुक्रमणात् पूर्वपक्षोऽयम् । राद्धान्तस्तु---सामान्यसंबन्धे सति
शेषिविशेषे लिङ्गं विनियोजकमिति । यथा लिङ्गं न केवलं
विनियोजकं तथा श्रुतिलिङ्गाधिकरणे निपुणतरमुपपाद-
यिष्यामः । अतः क्रमसहितं च लिङ्गं विनियोजकम् ।
﻿<pb n="b731"/>
उभयलिङ्गप्रमाणसाहित्ये च प्रयोजनमुक्‍तं भाष्ये ।</p>
<ab type="sutra" n="1">1अधिकारे च मन्त्रविधिरतदोख्यातेषु शिष्टत्वात् ।। ८ ।।</ab>
﻿<pb n="b732"/>
<p>आग्नेय्याऽऽग्नीध्रमुपतिष्ठत इत्येवमादिषु लिङ्गनिर्देशेषु किं
यावल्लिङ्गा ग्रहीतव्याः उत प्रकृतानां ग्रहणमात्रमिति । पूर्वपक्षवादी
तु विधेयस्य प्रकृताभिधानसामर्थ्यं न संभवति इति मन्वानो
यावल्लिङ्गं ग्रहणमित्याह । उद्देश्यपदं हि प्रकृतापेक्षं भवति न
पुनर्विधेयार्थसमर्पकमपि । उद्देश्यत्वं हि नाम प्रयोजनवदर्थता । न च
सामान्यं प्रयोजनवद्भवति उपात्तविषयत्वात् प्रयोजनवत्तायाः । ननु
च सामान्यमेवोपादीयते । नापरिमितस्योपादानं संभवति । तस्मा-
ल्लक्षणतयैव तत्र सामान्यम् । यथोक्‍तं ग्रहाधिकरणे विधेयं पुनः सप
रिमाणं शब्दादेवावगन्तव्यम् । अन्यतोऽनवगमादिति पूर्वः पक्षः ।
﻿<pb n="b733"/>
प्रकृतमप्रकृतं वा यावल्लिङ्गं विधेयम् । किं प्रकृताभिर्लिङ्गवती-
भिरुपस्थातव्यं उत दाशतयीभ्य एवंलिङ्गा आगमयितव्या
इति दाशतयीग्रहणं न प्रकृतप्रतिपक्षतया । एतदुक्‍तं भवति ।
किं यावल्लिङ्गा ग्रहीतव्या उत प्रकृता एवैवंलिङ्गा आगमयितव्या
इति ।</p>
<p><q>‘किमिदं 1उपदिष्टोपदेशो न न्याय्यः’</q> ? इदमिदम् । उपदिष्ट-
तैव हि तस्य विशेषः । न चासौ विधेयाङ्गमित्युक्तम् । प्रकृत्वं
पुनरभिधानात्‍तुल्यम् । अत्राह-2विरोधे सति लिङ्गेन प्रकरणं बाध्यते
﻿<pb n="b734"/>
न चैतयोर्विरोध" इति । कोऽभिप्रायः ? अयमभिप्रायः प्रकृतेऽपि
गृह्यमाणेऽभिहित एवार्थो गृहीतो भवति । यथैकस्यामपि गव्युपा-
दीयमाने चरितार्थैव गामालभेतेति श्रतिः । नैतदेवमिति । नात्र
लिङ्गवत्ता शब्दार्थ इति मन्यते । उच्यते, तल्लिङ्गवत्ताऽनेनेति
हेयतयाऽस्य पक्षस्योपन्यासः । दाशतय्यां पुनः मन्त्रव्यक्ताविति
प्रकृत एव संपन्ने लिङ्गार्थे निष्प्रमाणकः प्रकृतबाध इति
मन्यते ।</p>
﻿<pb n="b735"/>
<p><quote>1लिङ्गजनितस्तु प्रत्ययः कश्चिन्मिथ्येति</quote> । लिङ्गार्थसंपत्तौ सत्यां कोऽयं
मिथ्याभावः । अयमभिप्रायः---नायं सामान्योपसंहारः शब्दार्थ
इति । <q>‘स्वर्गकामो यजेत’</q> इति न सम्पत्या अन्यप्रयोगार्होपि
शास्त्रार्थः पर्यवसित इति शक्यते वक्‍तुम् । ननु च व्यक्तिरपदार्थ
इति सामान्योपसंहृतिरेवोपन्यस्ता1 । एतदेव न विजानीम
इति प्रत्ययार्थप्रधानत्वात् तद्धितान्तानां न तद्वत्ताऽङ्गमिति
﻿<pb n="b736"/>
मन्यते । तस्मान्न सामान्योपसंहारार्थमिदं शास्त्रम् । नन्वेततदुक्‍तं
कार्यान्तरे प्रकृतस्योपदेशो नासावर्थान्तर उपदेक्ष्यत इति
उपदिष्टोपदेशपरिहारायायमुपन्यासः । किमिति ? लिङ्गवन्मात्र-
ग्रहणादिति दर्शितम् । नात्रोपदिष्टता हेतुः । ननु चैवं
सति प्रकृतबाधः । भवत्वभिधानात् प्रकृतबाधो न दोषः ।
﻿<pb n="b737"/>
अपि च न लिङ्गं प्रकरणं वाऽनुग्रहीतव्यमिति नानुग्रहार्था
शास्त्रार्थोपसंहृतिरिति यदुक्‍तं तदिदम् ।</p>
<ab type="sutra" n="8">1तदाख्यो वा प्रकरणोपपत्तिभ्याम् ।। ३-१-२२ अ. ८ ।।</ab>
<p>अत्रोच्यते---राद्धान्ती तु प्रकृतेऽपि विधेयप्रत्ययो नैव न घटत
इति मन्वानः प्रकृतस्यैव ग्रहणमित्युक्तवान् । कथं ? उद्देश्यत्वं हि
नाम प्रयोजनवतो भवति ।</p>
﻿<pb n="b738"/>
<p>प्रकृतत्वं पुनः विधेयेपि प्रकृतप्रत्ययं नैव बाधते । न हि
सन्निहिते विशेषे सामान्यशब्दः तमतिवर्तते । नीलोत्पलमितिवत्
गामानयेतिवद्वा । तस्मात् प्रकृतप्रत्यर्थी न सामान्यशब्दो भवितु-
मर्हति । प्रकृता एवैवं लिङ्गव्यक्तयः परिगृह्यन्त इति सिद्धम् । सर्वेषां
चोपदिष्टत्वादिति । यदुक्तं तदिदम् । यद्युपदेशमात्रं सर्वत्रास्ति
प्रकृतग्रहणेऽप्युपदेशो न विशेषणमित्युक्तम् ।</p>
﻿<pb n="b739"/>
<ab type="sutra" n="1">1लिङ्गसमाख्याभ्यां भक्षार्थतानुवाकस्य ।। ३-१-२५ अ. ९ ।।</ab>
<p>इदमिदानीं चिन्त्यते---यथा प्रकृततया लिङ्गमुपसंहृतं किमेवं
समाख्यापि स्वनिमित्त एवोपसंहरति उत यथालिङ्गं विनियोग
इति । किं तावद्‌युक्तम् ? समाख्यापि प्रकृतवन्नियमयत्येव
विशेषे लिङ्गम् । ननु लिङ्गान्तरविरोधः प्राप्नोति । न, विशेषण-
तयापि लिङ्गान्तरस्याविरोधात् । यतः स्वार्थे परार्थे वाऽभिधान-
मविशिष्टम् । ननु च पारार्थ्ये लक्षणा प्राप्नोति । तथाप्य-
भिधानमविशिष्टं इदंपरताविशेषोऽयं नाभिधानविशेषः ।
﻿<pb n="b740"/>
तस्मान्नियन्तुमर्हति समाख्या ।</p>
<ab type="sutra" n="1">1तस्य रूपोपदेशाभ्यामपकर्षोऽर्थस्य चोदित्वात् ।। ३-२-१६ ।।</ab>
<p>सत्यमविरोधि लिङ्गान्तरम्---किन्तु अनिदंपरतायाः प्रमाणं
न विद्यते । भक्षणवल्लिङ्गान्तरविषयस्यापि स्मरणार्ह-
त्वात् । प्रयोगो हि स्मरणीयः । ग्रहणाद्यपि च प्रयोगं एव ।
तस्माद्यथालिङ्गं व्यवस्था । ननु च समाख्याशून्यं लिङ्गं
विनियोजकतामेव न प्रतिपद्यते । नैव समाख्या-
शून्यं भक्षनिमित्तापि समाख्या क्रतुसंबन्धितामापादयत्येव ।
﻿<pb n="b741"/>
लौकिकी लक्षणेत्यस्योक्तः परिहारः ।</p>
<ab type="sutra" n="10">1गुणाभिधानान्मन्द्रादिरेकमन्त्रः स्यात् तयोरेकार्थसंयोगात् ।। १० ।।</ab>
<p>पूर्वाधिकरणापवादोऽयम् । अप्रयोगाभिधानो मन्त्रः प्रयो-
गाभिधानेन सह एकवाक्यतं नीयते समाख्यया । लिङ्गं हि
दृष्टार्थतया समाख्यायोपसंहृतम् । यत्र पुनः दृष्टार्थता नास्ति
तत्रादृष्टकल्पनायां प्रमाणं नास्ति इति समाख्यैव विनियोक्त्री ।
सा च स्वनिमित्तैवेति सिद्धं लक्षणेनैकवाक्यत्वमित्येकमन्त्रत्वम् ।</p>
﻿<pb n="b742"/>
<ab type="sutra" n="11">1लिङ्गविशेषनिर्देशात् समानविधानेष्वनैन्द्राणाममन्त्रत्वम् ।। ११ ।।</ab>
<p>इह पानोपलक्षणप्रकरणे समानविधाने स्थिते <q>‘अनुष्टु-
प्‌छन्दस’</q> इति नमनदर्शनात् <q>‘‘ऐन्द्रः सोमो
﻿<pb n="b743"/>
गृह्यते मीयते च”</q> इति प्रकृतिविकारशङ्कायां कृत्वाचिन्ता ।</p>
<ab type="sutra" n="1">1पुनरभ्यन्नीतेषु सर्वेषामुपलक्षणं द्विशेषत्वात् ।। १२ ।।</ab>
<p>अत्र आश्रावणादपनयः प्रस्थितदेवताया इति पूर्वः पक्षः ।
अग्रहणान्नेति सिद्धान्तः ।</p>
<p><quote>2पात्‍नीवते तु पूर्ववत् । 3त्वष्टारं तूपलक्षयेत् । त्रिंशच्च ।।</quote></p>
<p>आग्रयणात् पुनरनाग्रयणस्यापि तदुद्देशेन ग्रहणमित्ययनय
एव । त्वष्टरि सहवचनात् पूर्वः पक्षः । नाचोदितत्वादिति राद्धान्तः
﻿<pb n="b744"/>
त्रयस्त्रिंशति त्वग्‍नेः मादयितृत्वदर्शनात् पुनराशङ्का । मादयितृतैव
तत्प्राधान्यात् देवताभावमापादयति इति राद्धान्तः । एवमनुव-
षट्कारदेवतापि तदुद्देशेनाग्रहणान्नोपलक्ष्या ।</p>
<p>स्थितादुत्तरम्---एकयागत्वात्तु समानविधानम् । तस्मादैन्द्र-
मेव समन्त्रकम् इतरदनाम्नानादमन्त्रकमेव ।</p>
﻿<pb n="b745"/>
<p>ऐन्द्राग्ने पुनः पानमेवोपलक्ष्यते न देवतेति । आग्‍नेयं
चतुर्धा करोतीति स्थिते पूर्वः पक्षः देवतैवोपलक्षणं पानाभावादिति
राद्धान्तः ।</p>
<ab type="sutra" n="18">1छन्दश्च देवतावत् ।। ३-२-४२ अ. १८ ।।</ab>
<p>देवतया तुल्यं च्छन्द इति मन्वानस्य पूर्वः पक्षः
एकछन्दसो न विद्यत इति राद्धान्तः । अनुष्‍टुप्‌छन्दस इति छन्दो-
न्तरविधानात् नमतीत्यस्य परिहारः । ऐन्द्रः सोमो मीयते गृह्यते
च इति समानविधाने स्थिते यथालिङ्गं मन्त्र इति स्थितम् ।
तस्मादिदमप्यकारणं प्रकृतिविकारभावस्य ।</p>
﻿<pb n="b746"/>
<p>इदानीमिन्द्रपीतस्य इति स्थिते सवनसामानाधिकरण्यात्
सर्वे मन्त्रवन्त इति राद्धान्त ।</p>
<trailer>इति बृहत्यां तृतीयाध्यायस्य
द्वितीयः पादः</trailer>
﻿<pb n="b747"/>
<head>अथ तृतीयः पादः ।।</head>
<ab type="sutra" n="1">1श्रुतेर्जाताधिकारः स्यात् ।। ३-३-१ अ. १ ।।</ab>
<p>1<quote>श्रुतेर्जाताधिकारः स्यात्</quote> । <q>‘उच्चैर्ऋचा क्रियते’</q> इति किमयं वेदधर्मः
उत ऋग्धर्म इति संशयः । कोऽयं वेदो नाम ? ननु चर्गपि वेद
एवेति । उच्यते---विधायकं वेदशब्देनोच्यते । एतदुक्‍तं भवति
---यदृग्वेदशब्दवाच्यं विधायकं तद्विधेयधर्मः उत यत्र पादव्यवस्था
तस्मिन् मन्त्र इति ।</p>
﻿<page n="b748"/>
<p>किं तावद्‍युक्तम्---उच्चैः ऋचा क्रियत इति वचनादृग्धर्मोऽय-
मिति । ननु वेदोपक्रममेतद्वाक्यम् । को दोषः ? ऋक्ष्वप्ययं वेद-
शब्दो वर्तत एव । एवं च न विकल्पो भविष्यति वेदान्तरपठि-
तस्य ऋग्जातस्य ।</p>
<ab type="sutra" n="2">1वेदो वा प्रायदर्शनात् ।। ३-३-२ ।।</ab>
<p>अत्रोच्यते---वेदधर्मोऽयम् । कुतः ? वेदशब्दोपक्रम-
त्वाद्वाक्यस्य । ननु च उपक्रमोपसंहारवशात् ऋक्षु वर्तत
इत्युक्तम् । सत्यमुक्तम् । तत्तु नोपपद्यते । कथं नोप-
पद्यते ? एवं नोपपद्यते । उपक्रमे यः पदार्थः परिज्ञातो
﻿<pb n="b749"/>
भवति तद्विशेषप्रतिपत्तिरेव केवलमुपसंहारादपेक्ष्यते । न
पुनस्तद्विरोध्यर्थान्तरम् । अतोऽविरोधिधर्मविधानमेव केवलं
वेदेन संबध्यते । ऋक्‌च्छब्दस्तदानुगुण्यादनुवादः । कथं
पुनर्नर्ग्वेदशब्देनोच्यते ? केन चोक्‍तं नोच्यत इति ?
किन्तु विधेयतया न विधायकवत् । दृष्टश्चायं ऋक्-
शब्दो वेदे---ऋग्भिः प्रातर्दिवि देव र्हयते’ इति । कुत
एतत् ? यजुर्वेदे तिष्ठति मध्ये अह्न इति सहयोगात् ।
﻿<pb n="b750"/>
धर्मोपदेशश्च साम्नां पृथक्त्वेनैवमेवेदमुपपद्यते । अन्यथा हि
ऋग्विधानात्सिद्धेः पृथग्वचनमनर्थकम् ।</p>
<ab type="sutra" n="1">1त्रयीविद्याख्या च तद्विदि-इति ।।</ab>
<p>त्रयीविद्यशब्दश्च वेदत्रयविदि वर्तते । ततः किं ? इदं ततो
भवति । वेदे ऋगादिशब्दानां प्रयोगो दृष्ट इति । यत्पुनर्वेदान्तरोक्तस्य
स्वरान्तरापत्तिरिति । विधानान्न दोषः । प्रकरणबाधश्च वाक्यादिष्यत
एव । किं पुनः कारणं वेदसंयोगेपि प्रकरणं नानुगृह्यते, ऋग्‌धर्म-
विधानवत् । उच्यते-ऋचामङ्गत्वात्तद्धर्मः प्रकरणेन गृह्यत इति युक्‍तं;
﻿<pb n="b751"/>
वेदधर्मत्वे पुनः विधानमुपलक्षणम् । न च तदङ्गमिति याव-
द्विधानं धर्मविधिः ।</p>
<ab type="sutra" n="2">1गुणमुख्यव्यतिक्रमे तदर्थत्वान्मुख्येन वेदसंयोगः ।। २ ।।</ab>
<p><q>“य एवं विद्वानग्निमाधत्ते”</q> इति याजुर्वैदिको विधिः । <q>“य 
एवं विद्वान् वारवन्तीयं गायति”</q> इति आधानप्रकरणे सामवैदिक
इति कृत्वा चिन्त्यते । याजुर्वैदिके भवतूपांशुत्वं, सामवैदिके
चोच्चैष्ट्वं, सत्यमेवं यद्यङ्गप्रधानविधी भिद्येते यथात्वभेदः तथा
फलवत्सन्निधौ अफलं तदङ्गमित्यत्र वक्ष्यति । अभेदे चोभयवेद-
विधानात् भवति संशयः । उभयवेदविधानात् विकल्पो
भवतु । न विकल्पः संभवति । एवं सति अङ्गविधिरनुवाद
﻿<pb n="b752"/>
इत्यङ्गविधेः प्रधानविधितन्त्रत्वं दर्शयति । तथापि कः संशयः ? अय-
मस्ति संशयः किमङ्गविधिराक्षिप्तस्वविधेय एव प्रधानविधितन्त्रो
भवति, उत प्रधानेनैकीभूतो विधेयं विधत्त इति । पूर्वपक्षवादी
मन्यते । स्वार्थं विधाय प्रयोजनवशात् प्रधानेनैकीभवति वारवन्तीय
गायतीत्यस्य यः स्वार्थः । अतः सामवैदिकस्वरयुक्तस्यैवाङ्गभावः ।
अत्राभिधीयते---विहितस्वार्थ एव प्रधानेनैकीभवति । न पुनरङ्ग-
तामपि विधाय । प्रधानविधिरङ्गतां विधत्त इति सप्तमाद्ये वक्ष्यामः
﻿<pb n="b753"/>
अङ्गतया च वारवन्तीयस्य प्रयोगः न वारवन्तीयं गायतीत्यस्य
विधेर्विषयतया । अतो न स्वार्थविधिः प्रधानविधिं बाधितुमर्हति
स्वार्थस्य प्रयोगार्थत्वात् । तदिदमुक्तम्---<q>“1गुणस्यानुष्ठानेन मुख्यः
सगुणः कथं स्यादिति गुणे प्रवर्तते । गुणप्रवृत्त्या चेन्मुख्यय्य
गुणहानिर्भवति गुणप्रवृत्तौ फलमेव नावाप्तं भवति । अथ प्रधानं
सगुणं करिष्यामीति गुणे प्रवर्तमानो गुणस्य गुणं विनिपातयति नास्य
स्वार्थो हीयते नासौ गुणं सगुणं कर्तुं प्रवर्तत”</q> इति न गुणविधौ
स्वार्थे प्रवृत्तिरीत्युक्‍तं भवति । प्रयोगाङ्गत्वाच्च गुणविधेः प्रधान-
गुणेन भवितव्यमित्युक्तम् ।</p>
<ab type="sutra" n="3">2भूयस्त्वेनोमयश्रुति ।। ३-३-१० अ. ३ ।।</ab>
<p>स्थितं तावत् प्रधानविधिनिबन्धनो गुणः गुणविधि-
﻿<pb n="b754"/>
निबन्धनं गुणं बाधत इति । इदमिदानीं चिन्त्यते---यत्रोभयत्र
प्रधानश्रुतिः तत्र क्व प्रधानचोदनेति । यत्र प्रधानचोदना
तन्निबन्धनेन गुणेन भवितव्यम् । तत्सिध्यर्थेषाचिन्ता तत्रा-
गृह्यमाणविशेषत्वादुभयत्रेत्युक्त्वा भूयस्त्वेनैकत्र निरूपितं
वालव्यजनादिना बहुपु राजप्रतिमेषूपविष्टेषु राजाऽवगम्यत इति
दृष्टान्ताभिधानम् । तदिदमुभयमयुक्तम् । क्व भूयस्त्वेन प्रधानस्य
प्रयोगाभिधानं दृष्टम् । न च बालव्यजनं श्‍वेतच्छत्रं वा भूयस्त्वेना-
वगमयति । किं तर्हि ? असाधारणतया । तस्मादसंबद्धमेवेदं
भाष्यं मन्यामहे ।</p>
<p>अत्राभिधीयते---नेदमसंबद्धम् । भूयस्त्वेन हि प्रयोगा-
वगमस्सूच्यते सकलप्रयोगोऽवगम्यत इत्यर्थः । अल्पाङ्गा-
﻿<pb n="b755"/>
भिधाने पुनः न सकलप्रयोगावगतिर्भवति । सकले च प्रयोगेऽवगम्य-
माने प्रयोगाभिधानमतिर्भवति । प्रयेयाद्धि प्रमाणानुमानमिति
स्थितम् । यदपि च वालव्यजनमुपन्यस्तं तद्गमकसामान्यतया
भूयस्त्वेनेति सूक्तम् ।</p>
<ab type="sutra" n="4">असंयुक्‍तं प्रकरणात् इति कर्तव्यतार्थत्वात् ।। अ. ४ ।।</ab>
<p>1 किमेतावन्त्येव प्रमाणानि ? केऽयं प्रश्नः ? यदि तावत
सूत्रार्थ एव न शक्यते व्याख्यातुं प्रश्‍नेन विनेत्यभिप्रायः । तद-
युक्तम् । प्रश्‍नेन किमत्र; यदसंयुक्‍तं तत्प्रकरणेन विनियुज्यत इति
﻿<pb n="b756"/>
ननु केनासंयुक्तमिति न विद्मः । एवं तर्हि एतदेव
प्रष्टव्यम् । केनासंयुक्तमिति । क्‍वेदमुपयुज्यते किमेतावन्त्येव
प्रमाणानीति ? अथायमभिप्रायः । किमिति श्रुत्या लिङ्गेन
वाक्येन वा यदसंयुक्तें तत्प्रकरणेन विनियुज्यत इति । किमेता-
चन्त्येव प्रमाणातीति, तथाप्युत्तरं तावदसंबद्धं अन्यदप्यस्तीति ।
यद्यन्यदप्यस्ति किमिति तर्हि श्रुत्या लिङ्गेन वाक्येन वाऽसंयुक्त-
मित्युच्यते । अथाज्ञानमेव नैव श्रुतिलिङ्गवाक्येभ्यः प्रमाणमन्य-
द्विज्ञायत इति तथापि स्वरूपं वक्तव्यम् । नासंयुक्तं प्रकरणादिति
युज्यते कर्तव्यस्य इतिकर्तव्यताकाङ्क्षस्येति वक्ष्यमाणवद्वक्तव्यम् ।
﻿<pb n="b757"/>
अतः प्रश्‍नोऽर्थेऽनौपयिक इव दृश्यते । अत्राभिधीयते---अयमभि-
प्रायो भाष्यकारस्य । लक्षणादावुक्‍तं <q>“1शेषलक्षणमुच्यते ।
श्रुत्यादीनि विनियोगे कारणानि”</q> इति । तत्र तावत् श्रुतिलिङ्ग-
वाक्यैः विनियोज्यं शेषत्वमुक्तं प्रकरणेन विनियोज्यं पुनः किमत्र
भविष्यति । ननु च प्रयाजादयः सन्त्येव किमिति प्रश्नः ।
बाढं प्रश्नार्थः विद्यते प्रयाजादीनां हि एकनियोगलक्षणसंबन्धं
चतुर्थे वक्ष्यति दर्शपूर्णमासादिभिः किमत्रान्यत्संबन्धे प्रमाणं
मृग्यते । एवं च तद्भूताधिकरण एवोक्तः संबन्धः अन्विता-
मिधायिभिः पदैः सर्वत्र शब्दार्थावगमे हेतुरिति व्यापकं
भवति । प्रमाणान्तरे पुनरन्विष्यमाणे नान्विताभिधाननिबन्धनः
﻿<pb n="b758"/>
शक्यते प्रदर्शयितुम् । प्रकरणादिभिर्हि वाक्यार्थानां संबन्धावगतिः ।
न च वाक्यार्थस्य वाक्यार्थस्य च संबन्धे पदाभिधानलक्षणः संबन्ध
उपपद्यते । अन्वितं हि पदार्थान्तरेण पदार्थमाचष्टे पदं, न
वाक्यार्थं वाक्यार्थान्तरेण । अतो दर्शपूर्णमासार्थतया प्रयाजादि-
वाक्यार्थान्वयं अशाब्दं मन्यमानस्य प्रश्नः ।</p>
<p>ननु चैतान्येव प्रमाणातीति अशाब्दं मन्वानस्य प्रश्‍नेनैव
भवितव्यम् न पुनः किमेतावन्त्येव प्रमाणानीव । उच्यते---एत-
देवोक्‍तं यद्यसंयुक्‍तं न तर्हि विनियोज्यम् । अतोऽसंयुक्तमिति
वदता एतावन्त्येव प्रमाणानीत्युक्‍तं भवति । तस्मात् युक्तोऽयं प्रश्नः
﻿<pb n="b759"/>
---किमेतावन्त्येव प्रमाणानीति । इतरस्तु नावश्यं पदार्था-
न्तरान्वितमेव शाब्दम् । ऐदमर्थ्येनापि शब्दः संबन्धं
प्रतिपादयत्येवेति मन्वानो नेत्युक्तवान् । इतरस्तु पृच्छति 1किमपरं
कारणमिति प्रश्नेनैवोपक्रमः पूर्वपक्ष इति, पूर्वोक्तप्रश्नार्थविवरणं
﻿<pb n="b760"/>
का नामेयं नदीति च । न चानिर्ज्ञातनद्यर्थस्यैवोपपद्यते प्रश्न इति 
प्रकटीकृतः प्रश्नार्थः <q>‘कथं पुनरसंयुक्तस्यैव विनियोगः’</q> । तदि-
दमैदमर्थ्यैलक्षणं कथयति इति कर्तव्यतार्थित्वादिति । ऐदमर्थ्येनापि
शब्दः सबन्धं प्रतिपादयत्येवेति ।</p>
<p>ननु चैकनियोगलक्षणसंबन्धोऽयमित्युक्तम् । किमिदमिति-
कर्तव्यतार्थित्वं नाम ? उच्यते---एकनियोगलक्षण एव संबन्धो
नोपपद्यते यदीतिकर्तव्यता लक्षणः संबन्धो न स्यात् । न
ह्यसंबन्धविधेयस्य एकनियोगता उपपद्यते विधेयनानात्वात् ।
﻿<pb n="b761"/>
उपपद्यते च करणेतिकर्तव्यतया संबन्धः । अन्यत्रापि साध्ये
दर्शनात् । साध्यश्चायं नियोगार्थः । तस्मादुपपन्नं इतिकर्तव्य-
तार्थित्वादिति विधेयसंबन्धकारणम् । किमिति तद्भूताधिकरणे
वाक्यस्यैवार्थेनौत्पत्तिकः संबन्धो दर्शितः । उच्यते---असूत्रार्थज्ञो
भवान् । क्रियार्थेनेति वदता सर्वस्यैवास्य प्रामाण्यं दर्शितम् ।
तस्मादैदमर्थ्यलक्षणमेव संबन्धं वेदे वेदविदो मन्यन्ते । तत्सिध्यर्थं
तु पदार्थानामपि अन्विताभिधानं दर्शितम् । ऐदमर्थ्यमेव हि
﻿<pb n="b762"/>
प्रमाणान्तरत्वे हेतुः । अन्विताभिधानं तु प्रमाणान्तरपूर्वकेष्वपि
तुल्यम् देवदत्तः काष्ठैः स्थाल्यामोदनं पचतीत्येवमादिषु लौकिकेषु
वाक्येषु । अतः प्रकरणविनियोज्यमपि शेषत्वमस्तीति सिद्धम् ।</p>
<ab type="sutra" n="6">1क्रमश्च देशसामान्यात् ।। सू. १२. अ. ५ ।।</ab>
<p>अत्रेदानीं कः प्रश्नार्थः ऐदमर्थ्यलक्षणमेव हि संबन्धं वेदविदो
मन्यन्त इत्युक्तम् । ननु चैतावन्त्येव प्रमाणानीत्याक्षेपेण भवितव्यं
किमिदं <q>‘किमेतावन्त्येव प्रमाणानी’</q>ति । अत्रोच्यते-अत्राप्यसंयुक्त-
﻿<pb n="b763"/>
ग्रहणं विषयान्तरप्रदर्शनार्थम् । सत्यमैदमर्थ्यव्यतिरेकेण संबन्धो
नास्ति, तथापि प्रमाणान्तरमस्ति ऐदमर्थ्यविशेषावगतौ स्थान-
सामान्यं नाम तदिदमुक्‍तं---क्रमश्च देशसामान्यादिति । प्रयोजनं तु
दर्शितमेव ।</p>
<ab type="sutra" n="6">1आख्या चैवं तदर्थत्वात ।। सू. १३. अ. ६ ।।</ab>
<p>अत्रेदानीं प्रश्नार्थो नोपपद्यते ऐदमर्थ्ये सति स्थानवत्
विशेषावगमे हेतुत्वात् समाख्यायाः । उच्यते---अस्त्यत्र
विशेषः युक्‍तं तावत्स्थानस्य विशेषावगहेतुत्वं वैदिकत्वात् ।
﻿<pb n="b764"/>
समाख्या पुनः लौकिकी । न च लौकिकमभिधानं वेदार्थावगमे
हेतुर्भवति । यथा <q>‘पचति’</q> इत्येवमादिपु । अत इदं किमेतावन्त्येव
प्रमाणानीति । अत्रोच्यते । समाख्याया लौकिकत्वेपि वैदि-
कस्यार्थस्य विशेषावगमे हेतुत्वं प्रतिपद्यते । कुतः ? अभिधानं
हि कृत्तद्धितसमासानां संबन्धिनि प्रसिद्धं वैदिकस्यार्थस्य चेदम-
भिधानं यद्यपि स्वयं लौकिकम् । अतो विशेषमवगमयति । न
चेदं स्मृतिवत् प्रमाणान्तरापेक्षं औत्पत्तिकत्वात् शब्दार्थ-

﻿<pb n="b765"/>
संबन्धस्य । तस्माद्युक्तं आख्या चैवं तदर्थत्वात इति यतो
विशेषावगमे हेतुः । प्रयोजनमुक्तम् ।</p>
<p>श्रुतिलिङ्गवाक्यप्रकरणस्थानसमाख्यानां समवाये पारदौर्बल्यमर्थ-
विप्रकर्षात् ।। ७ ।।</p>
<p><quote>1का पुनरत्र श्रुतिः ? किं लिङ्गमिति</quote> । ननु चायं प्रश्नो नोपपद्यते ।
किमिति नोपपद्यते ? यस्मात् उक्तानि विनियोगे कारणानि
इयुक्तम् । न चानिर्ज्ञातस्य उक्तता संभवति । तस्माद्विप्रतिषिद्धं
<q>“उक्तानि विनियोगे कारणानीति । का पुनरत्र श्रुतिः र्किं लिङ्गं”</q>
इति च ।</p>

﻿<pb n="b766"/>
<p>अथायमभिप्रायः विनियोग एव श्रुत्यादिभिरुक्‍तो, न
पुनः श्रुत्यादीनां स्वरूपमिति । यद्येवं तर्हि वक्तव्यं उक्‍तः
श्रुत्यादिभिर्विनियोग इति । न विनियोगे कारणान्युक्तानीति ।
किञ्च विनियोगोक्त्या विनियोगकारणान्युक्तानि भवन्त्येव । कार्यतः
कारणपरिज्ञानात् । अर्थावच्छेद्यमेव हि शाब्दं विशेषतो भवति ।
स्वरूपतो वर्णमात्रग्रहणात् । अतो विनियोगोक्त्यापि1 नैव प्रश्नो
न घटते । श्रुतिलिङ्गयोश्च स्वरूपमभिधाय पुनर्वाक्यप्रश्ने कोऽभि-
प्रायो न विद्मः । अथायमभिप्रायः संहत्यार्थमभिधति पदानि वाक्यं

﻿<pb n="b767"/>
मिति स्पष्टमेवान्यत्वमुपलभामहे । तस्मादसंबद्धमेवेदं भाष्यमिति
अर्थज्ञानमानिनो मन्यते ।</p>
<p>अत्राभिधीयते---सत्यमर्थात् प्रमाणावगतिस्तथापि उपपद्यत
एवायं प्रश्नः का पुनरत्र श्रुतिरिति । कथमुपपद्यते ? सत्यं गार्हपत्य-
श्रवणं श्रुतिः सत्यं च इन्द्राभिधानसामर्थ्यं लिङ्गं तथापि पदान्तर-
निरपेक्षं नैवोभयं शक्यतेऽवगन्तुम् । ऐन्द्रया गार्हपत्यः उपस्था-
तव्य इति । नापीन्द्रपरता मन्त्रस्य । तुल्ये पदान्तरसव्यपेक्षत्वे
﻿<pb n="b768"/>
विशेषं अजानन् पृच्छति---<quote>का पुनरत्र श्रुतिः किं लिङ्गमिति</quote> । अथ
किमित्यादावेव एतन्न निरूपितं <quote>श्रुत्यादीनि विनियोगे कारणानी</quote>त्यास्मिन् भाष्य
एव । अत्रोच्यते---तत्राप्येतत् उत्सूत्रमेव वक्तव्यम् । इयांस्तु अत्र
विशेषः <q>‘श्रुतिलिङ्ग’</q> इत्यस्य सूत्रस्य व्याख्यातव्यतया औपोद्धाति-
कतया संबद्धमभिधानं भवति । कथं पुनरिदानीं तुल्ये पदान्तर-
संबन्धे गार्हपत्यशब्दस्य श्रुतितोच्यते ? इयमुच्यते पदान्तर-
संबन्धस्तु इन्द्राभिधाने गार्हपत्याभिधाने वा अविशिष्टः । गार्हं-
पत्यश्रवणमेव गार्हपत्याभिधाने व्याप्रियते । ननु द्वितीया व्याप्रियत
इत्युक्तम् । सत्यमुक्तम् गार्हपत्यश्रवणे सति । अतः पदस्यैव
﻿<pb n="b769"/>
निदर्शितं न प्रातिपदिकमात्रस्य । एवमिन्द्राभिधानेपि मन्त्रे
पदान्तरमुदास्ते । एवं च सति वाक्ये प्रश्नोत्तरमेतद्विवेकाये-
त्युपपन्नमेव । अतोऽसाधारणप्रतिपत्तिनिमित्ततया संहत्यार्था-
भिधाने सत्यपि श्रुतिर्लिङ्गमिति चोच्यते । तस्मादुपपन्नं श्रुति-
लिङ्ग‍योर्विरोधे किमुभयं विनियोजकं उत श्रुतिरेवेति । प्रकरण-
प्रश्नाभिप्रायं तु स्वस्थाने वक्ष्यामः, क्रमसमाख्ययोश्च ।</p>
<p>ननु चैवं सति वक्तव्यं श्रुतिः लिङ्गं चोभयं प्रमाणं अत श्रुति-
र्बलीयसीति । इह पुनः श्रुतिलिङगयोः किं श्रुतिर्बलीयसी आहो-
स्वित् लिङ्गमिति न घटते । यस्मादिदमपि कारणं श्रुतिः लिङ्गमपीति ।
﻿<pb n="b770"/>
तस्माद्यथैवोपन्यस्तमस्माभिः तथैवोपन्यसनीयम्, न तु किं
श्रुतिर्बलीयसी आहोस्वित् लिङ्गमिति । तुल्यबले एते
कारणे इति च पूर्वषक्षहेतुदर्शनात् । तस्मादन्यथैवोपन्या-
सोऽन्यथैवोपसंहार इति । विरुद्धं फलमप्येवमेवोपन्यस्तम्
किमिन्द्रस्य गार्हपत्यस्य चोपस्थानं कर्तव्यं, उत गार्हपत्यस्यैवेति ।
तस्मादुपक्रमोपसंहारयोः साम्यं वक्तव्यम् ।</p>
<p>यदपि च एवं तर्हि लिङ्गवाक्ये विरुध्यमाने इह संप्रधार्येते न
श्रुतिलिङ्गे इति तदप्ययुक्तमिव, सर्वत्र समवेतं विविक्‍तं च दृश्यत
इत्युक्तत्वात् विवेकस्य । या श्रुतिः सा लिङ्गेन विरुद्ध‍यत इति वाक्यं
पुनः लक्षणयाप्युपपद्यत एवेत्युक्त्वा अथवेति श्रुत्यन्तरोपन्यासः
किमपरितोषात् उत विकल्पार्थ इत्येतदपि नैव ज्ञायते ।</p>
﻿<pb n="b771"/>
<p>उच्यते---यस्तावदुपन्यासः किं बलीयसी श्रुतिः आहो---
स्विल्लिङ्गमिति तत्रायभिप्रायः । किं लिङ्गोन्मर्दनेनैव यथा श्रुतिः प्रमाण
तथा लिङ्गमपि । यदि च उभयमुभयोपमर्दनेनैव प्रमाणं तदोपपद्यत
एवायमुपन्यासः किं बलीयसी श्रुतिः आहोस्विल्लिङ्गमिति ।</p>
<p>एतदुक्‍तं भवति---न विद्मः किं बलीय इति । तस्मादुभयं
प्रमाणं उभयप्रामाण्ये चोभयोरभिधानम् । अत एव चानियम
इत्युक्तम् <q>“यदि तुल्यबले एते कारणे”</q> इति च विशेषाग्रहणात् ।
<q>“ततो विकल्प”</q>1 इति । कोऽयं विकल्पः ? ननु चास्मिन् पक्षे
समुच्चय एव । अभिधानविकल्पमङ्गीकृत्यैतदुक्तं न प्रयोगविकल्पम्
﻿<pb n="b772"/>
यदि तु लिङ्गं बलीयः’ इत्येतदपि भाष्यमुपन्यासवत् द्रष्टव्यम् ।
एवं तर्होत्युक्‍ते विशेषे पुनः प्रश्नः केनाभिप्रायेण ? न केवलात्
गार्हपत्यश्रवणात तदुपस्थानावगतिः । तावन्मात्रस्य च श्रतित्व-
मुपदर्शितम् । तदिदानीं राद्धान्तवाद्यभिप्रायं विवृणोति---सत्यं
वाक्यादृते नायमवगमः गार्हपत्यश्रवणात् तदुपस्थानावगतिरिति ।
याऽत्र श्रुतिरित्युक्तम् इन्द्राभिधानेपि तुल्यत्वात् । कथं ? बलीय-
स्यपि हि लिङ्गे ऐन्द्रयोपतिष्ठत इत्येतत् गार्हपत्यशब्देन सहैक-
वाक्यतामुपेत्यैव । यदि हि नोपेयात् ततो लिङ्गेन विरुध्येत
तस्मात् श्रुतिलिङ्गयोर्विरोधः । अथ वा नात्र एकवाक्यत्वादिति
﻿<pb n="b773"/>
पक्षान्तरोपन्यासः सकलपदप्रदर्शनार्थ इति व्याख्यातम् । किं
पुनरत्र युक्तम् ? उभयत्र स्वार्थावगमात् । लिङ्गादपि लिङ्गार्थोऽवगम्यते
श्रुतेरपि हि श्रुत्यर्थः । वाक्यस्य चौदासीन्यात् उभयत्राभिधानमात्रं
विरुध्यते । न चाभिधाने कश्चिद्विशेषोऽवगंम्यत इत्यतः तुल्यबले एते
कारणे इत्युक्तम् । 1<quote><q>“ननु लिङ्गस्य भङ्गुरस्येव रूपं सविचिकित्सो हि लिङ्गात्प्रत्यय”</q></quote> इति ।
केयं विचिकित्सा नाम ? असम्यक् प्रत्ययः । किमत्रासम्यक्त्वम् ।
नहीन्द्राभिधानात् इन्द्रोऽभिधातव्य इति प्रत्ययो भवतीत्यर्थः ।
भवति तु गार्हपत्यश्रवणात् विधायकवाक्यगतत्वात गार्हपत्य-
शब्दस्य । ननु चाविधायकत्वात् लिङ्गस्य प्रामाण्यमेव नास्ति, कथं
﻿<pb n="b774"/>
विरोध इति । सत्यं---अभिधानसामर्थ्यमात्रं नैव प्रमाणम्-इति-
कर्तव्यतावगमे सत्यन्यतो विशेषावगमे प्रमाणं, कर्तव्यतावगमात्
प्रकरणादिभिः । कर्मव्यतावगमे चाभिधानमात्रमवशिष्यत इत्युक्तम् ।
तस्मात तुल्यबले एते कारणे इति । <q>“1बलीयानपि हि हेतुः”</q> इति
न च तावत् बलीयान्, अन्वारुह्यापि न विरोधोऽस्तीति मन्यते ।
<quote>नन्वयमेव विरोधः सकृत् उपस्थानं चोदितम् असकृदभिनिर्वर्त्यत इति । नैवम्---उपस्थेय-
भेदात् प्रतिप्रधानमावर्तन्ते गुणा इति न्याय एवैषः न विरोधोऽर्थः</quote> । ननु चेदं अवि-
रोधोत्तरं न घटते । नह्यत्रोपस्थेयद्वयं श्रूयते ऐन्द्रया
गार्हपत्यमुपतिष्टत इति गार्हपत्य एवैकः उपस्थेयतया
श्रूयते नेन्द्रोऽपीति । तस्मादनुत्तरमिदम् ।</p>
﻿<pb n="b775"/>
<p>उच्यते---प्रकरणात् कर्तव्यतावगमात् इन्द्रपदात् इन्द्रा-
भिधानं प्रतीयत इति मन्वानेन <q>‘उपस्थेयभेदात्’</q> इत्युक्तम् ।
वाक्यसामान्यात् । एवं तर्हि गौणमुख्यता नोपपद्यत इति
पुनर्विरोधोपन्यासः । ननु च प्रतिप्रधानं गुणावृत्तौ सत्यां
नैवासौ विरोधो घटते । अविनियुक्तमन्त्रापेक्षोऽयं विरोधः ।
विनियोगे त्वविरोधः इति सिद्धोऽत्र पूर्वपक्षः ।</p>
<p>अत्रोच्यते---<quote>श्रुतिलिङ्गयोर्विरोधे श्रुतिर्बलीयसी इति । कुतः ? अर्थविप्रकर्षात् ।
किमिदं अर्थविप्रकर्षादिति अर्थस्य विप्रकर्षः अर्थविप्रकर्षः । कः पुनरर्थः ? श्रुत्यर्थः
﻿<pb n="b776"/>
गार्हपत्यमुपतिष्ठत इति सन्निकृष्टः श्रुत्यर्थः । इन्द्रः उपस्थेय इति विप्रकृष्टः । कथं ?
<q>‘कदाचन स्तरी:’</q> इत्यनेन मन्त्रेणेन्द्र उपस्थातव्य इति न श्रूयते । सत्यपीन्द्राभिधानसामर्थ्ये
वचनाभावत् अनुपस्थानीयः इन्द्र इत्यवगम्यते</quote> । ननु पूर्वमेवोक्तं सत्यां कर्तव्य-
तायां इन्द्राभिधानं प्रमाणं, ततश्चोभयत्राभिधाने तुल्यतैव । अतो
द्वयोः प्रामाण्यमिति । किमिदं पुनराक्षिप्तम् समाहितं च ?
<quote><q>“धर्मस्य शब्दमूलत्वादशब्दमनपेक्षं स्यात् इति । यदेतत् प्रकरणं लिङ्गं च उभ्यमप्येत-
दशाब्दम् । न चातिक्रान्तप्रत्यक्ष एव एवंलक्षणकेऽर्थे शब्दमन्तरेण परिच्छेदोऽवकल्पते ।
अतो मन्यामहे विप्रकृष्टं श्रुत्यर्थाल्लिङ्गमिति”</q></quote> उच्यते---अशाब्दमेतदिति विशेषं
प्रदर्शयितुम् । ननु चैवं सति प्रामाण्यमेवास्य हीयते । कुतो
﻿<pb n="b777"/>
विरोधः । अधायमभिप्रायः असति विरोधे स्मृतिवल्लिङ्गस्य प्रामाण्य-
मिति । तदयुक्तम् । कुतः ? स्मृतेर्हि अर्थमवगम्य विरोधाद्विपर्ययः
कल्प्यते । इह पुनः उपस्थानं नैवावगम्यत इत्युक्तम् । कथमन-
वगम्यमानेऽर्थेऽनुमानम् । तस्माद्दुर्गृहीतस्तेनसंभाषितवदसंबन्धं
प्रतिभाति । पुनरपि कर्तव्यतापेक्षाल्लिङ्गादेवार्थावगतिं दर्शयति ।
श्रुतिसंभवे वा अवगतिवाक्यसाधारण्ये सति कथमयं विशेष
इति वक्तव्यम् । अत्राभिधीयते---कर्तव्यस्येतिकर्तव्यताकाङ्क्षस्य
वचनं प्रकरणमिति प्रकरणादैदमर्थ्यलक्षण एव संबन्धः न पुनः
अन्वितपदार्थलक्षण इत्युक्तम् । ततः किम् ? अन्वितपदार्थ-
﻿<pb n="b778"/>
लक्षणः संबन्धः पदार्थेभ्य एवावसीयते । ऐदमर्थ्यलक्षणस्तु केवलं
कार्यत एवेति न पदार्थान्वये व्यापारोऽवगम्यते । एवमपि को
विशेषः ? अयमस्ति विशेषः---1पदार्थान्वितलक्षणः तस्मिन्
सति पश्चात्कार्ययोगः पद र्थान्वयलक्षणस्तु प्रथमत एव । सोऽयमर्थ-
विप्रकर्षः । अन्वयप्रदर्शनार्थं च तार्तीयं प्रमाणषट्कं शेषशेषिविदो
मन्यन्ते । स चान्वयः श्रुतौ प्रथमतरमवगम्यत इति न कार्यतः
पाश्चात्यायां पदार्थान्वयावगतौ प्रमाणमस्ति । नह्यन्वितस्यान्वयो
दृश्यते यतः । तस्यात् सूक्तं लिङ्गात् श्रुतिर्बलीयसीति ।
आनुमानिकमभिधानं च पदार्थान्वयापेक्षमेव द्रष्टव्यम् ।
﻿<pb n="b779"/>
1विकल्पस्य चान्याय्यत्वादिति मन्त्रवाक्यापेक्षम् । नेन्द्रशब्दस्या-
भिधानद्वयं न्याय्यमित्यभिप्रायः । अतो न विनियुक्तस्य विनियोगो
घटत इति प्रदर्शितो हेतुः । यदुक्तमविरोध इति; एवमुक्‍तो विरोधः
यदुतेन्द्रशब्दस्य मन्त्रवाक्यापेक्षया नाभिधानद्वयमुपपद्यत
इति । ऐदमर्थ्यस्यान्वयलभ्यत्वात् श्रुतावुपरता कर्तव्यतापेक्षेति
नाकाङ्क्षाद्वयमुपपद्यत इति विरोधः । तदिदमकृतसामर्थ्यत्वं
मन्त्रवाक्यस्य नियोगस्य चोक्तं वाक्यप्रकरणशब्दाभ्याम् ।
﻿<pb n="b780"/>
अत उपपन्नोऽर्थविप्रकर्षः । 1<q>“लिङ्गवाक्ययोर्विरोधे किमुदाहरणम् ?
स्योनं ते सदनं कृणोमि घृतस्य धारया सुशेवं कल्पयामि
तस्मिन् सीद अमृते प्रतितिष्ठ व्रीहीणां मेध सुमनस्यमानः इति”</q> ।</p>
<p>ननु चार्थविप्रकर्षादित्युक्तो हेतुः सापेक्षनिरपेक्षत्वं च लिङ्ग-
वाक्ययोः ।</p>
﻿<pb n="b781"/>
<p>अतः प्रकट एवार्थविप्रकर्षः किमित्यधिकरणान्तरमार-
भ्यते । न केवलमिदमधिकरणं, सर्वाधिकरणाक्षेप एवायम् ।
सुज्ञानो ह्यर्थविप्रकर्षः । कथं? लिङ्गं तावदुक्तं निरपेक्षत्वादिति ।
वाक्यमपि पदार्थान्वयावगम्यमानसंबन्धं ऐदमर्थ्यलक्षणात् बलीय
इति प्रदर्शितम् । प्रकरणमपि तदपेक्षित्वात् क्रमस्य क्रमादूलीयः।
एवं क्रमोऽपि संबन्धकृत्तया वेदावगम्यत्वाच्च समाख्याया बलीया-
नेव । अतो नारम्भणीयान्येवैतानि अधिकरणानीत्यर्थविप्रकर्षज्ञाना-
भिमानिनो मन्यते । अत्रोच्यते---यत्तावदिदमुक्तं निरपेक्षत्वाल्लिङ्गं
बलीय इति । तदयुक्तम् । कस्मात् ? सकलस्य हि मन्त्रस्य कर्तव्य-
तावगमात् न केवलात् पदात् कर्तव्यतावगमो भवति ।
﻿<pb n="b782"/>
अतो वाक्यमेव प्रथमतरं पदानां परस्परसंबन्धावगमे हेतुः । संब-
न्धस्य च कार्यावगतिः । तस्माद्वाक्यमेव बलीय इति भवति मतिः ।
अवश्यं चैतदेवमभ्युपगन्तव्यम् । अन्यथा हि अविरोधिस्योनादि-
पदान्तरसंबन्धोऽपि निरपेक्षत्वाल्लिङ्गस्य विनियोगे न स्यात् ।
अतो दुर्ज्ञानोऽयं वाक्यलिङ्गयोः विप्रकर्ष इति प्रारब्धमिदमधिकरणम् ।
अयमेव च पूर्वपक्षवादिनोऽभिप्रायः पदान्तरसव्यपेक्षं लिङ्गं विनियो-
जकमित्युभयत्र विनियोगः । यत्पुनरिदमुक्‍तं1 लिङ्गस्य श्रुत्यापि बाधि-
तत्वादिति । कोऽयं हेतुः ? न हि श्रुत्या बाधितस्यान्येनापि बाध्यता ।
﻿<pb n="b783"/>
तस्मात् बालिशभाषितमेवेदं प्रतिभाति । नेदं बालिशभाषितम् ।
अन्योऽभिप्रायश्चोदकस्य । यथैव श्रुत्या पदार्थान्वयसंबन्धज्ञानकारण-
त्वेन लिङ्गं बाधितं कार्यैक्यविनियोज्यत्वादेवं वाक्येनापीति पूर्वपक्षि-
तम् । अत्राभिधीयते---यजुषस्तावद्विनियोगः प्रतिपदम् । कार्यतः
पुनरैक्यं पदानां, यावदेकं कार्यं तावदविरुद्धः पदान्तरसंबन्धः ।
कार्यान्तरे तु प्रत्यर्थिनि न कार्यान्तरसंबन्धिता शक्यते प्रतिपत्‍तुं
प्रतिपदविधानादेव । अत्र हि कार्यतो मन्त्रत्वम् । न मन्त्रतः कार्यं
<pb n="b784"/>
यथा ऋक्षु सामसु च । अतः कार्यनिरपेक्षकेवलपदार्थान्वय-
संबन्धितां वाक्यनिबन्धिनीं बाधते लिङ्गम् ।</p>
<p>ननु च श्रुतावप्येवमेव प्राप्नोति । सत्यं प्राप्नोति यदीदं यजुः
स्यात् तत्‍तु श्रुतिविनियोज्यत्वं ऋक्षु प्रदर्शितम् । ऋचां तु
मन्त्रतः कार्यमित्युक्तम् । यजुषां पुनः यत्रापि इषे त्वेति विनियोगः
तत्राप्युपादानवशाद्विच्छेदः न पुनः कार्योपादानाभ्यां अन्यो
यजुष्ट्वे हेतुरस्ति । तस्माद्युक्तो वाक्यभेदः । यत्पुनरिदं भाष्य-
कारेण प्रदर्शितं---1<q>“ननु चैकवाक्यत्वेपि लिङ्गमेव व्याप्रियत”</q> इति ।
तदयुक्तमिव प्रतिभाति । किमिति, कार्यतोऽत्रार्थनिर्णयः । कुतः ?
﻿<pb n="b785"/>
न सामर्थ्यमात्रात्, कार्यसव्यपेक्षं हि सामर्थ्यं लिङ्गमिति
निरूपितम् । यदपि च परिहृतं---<q>“अर्थविप्रकर्षोऽत्र बाध्यत्वे हेतुः ।
अस्ति चैकवाक्यभूतस्य लिङ्गस्याभिधानाल्लिङ्गात् विप्रकर्षः”</q>
इति । तदप्ययुक्तमिव । एकवाक्यताहेतोर्लिङ्गस्यालिङ्गत्वा-
दित्युक्‍तम् । अत्रोच्यते---प्रतिपदं विनियोगात् एकवाक्य-
तयापि च कार्योपपत्तेः युक्ता लिङ्गताशङ्का । परिहारश्चार्थ-
विप्रकर्षात् । तस्मान्नात्र श्रुतिर्लिङ्गं वाक्यमिति तन्त्रं, विप्रकृष्टं
अप्रापकमिति सूत्रार्थः । अतः सिद्धं कार्यभेदाद्वाक्यभेद इति । तर्हि
तस्मिन् सीदेति किमालम्बनमिदं ? पूर्वप्रकृतालम्बनमेवेवति ब्रूमः ।
ननु चैवं सति परार्थतैव पूर्वस्य प्राप्नोति ततश्च वाक्यं
बलवदित्युक्तं भवति । नावश्यं परामर्शे तादर्थ्यमेव
﻿<pb n="b786"/>
भवति । अन्यार्थमप्यन्यार्थेनावमृश्यते एव सर्वनाम्‍नेत्यदोषः । यथा
तत्प्रयोजको हेतुरिति, यथा च वेदे एतस्यैव रेवतीष्विति ।
तस्माद्वलीयोऽभिधानमिति सिद्धम् । अय 1वाक्यप्रकरणयोः
कथमिति । किं पुनः प्रकरणं नामेति । कोऽयं प्रश्नः ? इतिकर्तव्य-
तार्थित्वादित्येवं निर्ज्ञाते प्रकरणे न विद्मः किमर्थोऽयं प्रश्न इति ।
अत्रोच्यते---इति कर्तव्यतार्थित्वादित्युक्तम् । न विद्मः कस्येयमिति
कर्तव्यतार्थितेति । यस्येयमितिकर्तव्यताकाङ्क्षा तदत्रोच्यते
---कर्तव्यस्येति नियोगार्थस्येत्यर्थः । तस्येतिकर्तव्यताकाङ्क्षस्य
येयं तृतीयाकाङ्क्षा तत्प्रकरणं तेन बिनियोगः । तद्विनियोगे कारणं
न कर्तव्यतामात्रं नाप्यन्यत् । त स्मादुपपन्नःप्रश्नार्थः, उत्तरं च ।</p>
﻿<pb n="b787"/>
<p>इदानीं वाक्यप्रकरणयोःविरोधे <q>“1तुल्यबले एते कारणे”</q> इति
कोऽभिप्रायः ? कार्यार्थत्वादन्वयस्य उभयं कार्येण विनियुज्यत
इति । यद्वा कार्यादृतेऽन्वयस्य बाधितत्वात् प्रकरणमेव बलीयः ।
तत्प्रत्ययत्वाद्वाक्यस्य । एवं मन्यानेनोक्तं वाक्यस्य बाधितत्वादिति ।
﻿<pb n="b788"/>
अत्रोच्यते---अत्राप्यर्थविप्रकर्षादित्युक्तो हेतुः । कथमर्थ-
विप्रकर्षः उक्तः? कार्यार्थतयान्वयः कल्प्यः । न च क्लृप्तान्व-
यस्य कार्यार्थत्वे सिद्धेऽन्वयान्तरं विनियुक्तविनियोगविरोधात्
लिङ्गवच्छक्यते प्रतिपत्‍तुम् । तस्माद्वाक्यं बलीयः । दुर्ज्ञानविप्रकर्ष-
ज्ञापनायाधिकरणप्रपञ्चोऽयं लिङ्गवत् सर्वत्र द्रष्टव्यः । उदाहरण-
मुक्तम् । <q>“1 अथ प्रकरणस्य क्रमस्य च विरोधे किमुदाहरम्”</q> इति ।
अत्रापि पूर्वपक्षवादी मन्यते क्रमप्रकरणयोस्तुल्यबलत्वमिति ।
﻿<pb n="b789"/>
कथं ? भाष्यकारस्तावत् अज्ञानमेव व्यपदिशति1 । किमज्ञानात्‍तुल्य-
बलत्वं सिध्यति ? ज्ञानस्य हि तुल्यबलत्वं अतुल्यबलत्वं वा विषयः
नाज्ञानस्य । ननु चाज्ञानमपि प्रमाणतयोपन्यस्तमेव । न, व्यवहार-
मात्रं तदित्युक्‍तम् । प्रमाणान्तरप्रमेयाभावमात्रं प्रमेयम् । इह
तुल्यबलत्वं अतुल्यबलत्वं च न प्रमाणान्तरप्रमेयभावमात्रं
शक्यते वक्‍तुम् । कथं तर्ह्येतद्भाष्यं <q>“न तावद्विशेषमुपलभामह”</q>
इति । भाष्यकार एवात्र प्रष्टव्यः ।</p>
<p>अत्रोच्यते---दुर्विदग्धवचनमात्रमिदम् । अयमभि-
प्रायो भाष्यकारस्य । नात्रानयोर्विशेषो ज्ञायत इति
﻿<pb n="b790"/>
सर्वत्र प्रकरणानुस्यूतेः क्रमोऽपि कार्यवानवगम्यते एव । कार्यतश्च
सन्निधिरन्वितमवगमयतीति । प्रत्युत प्रकरणमेवात्र बाध्यतयाव-
गम्यते । विशेषोपसंहारात् सन्निधेः । न हि क्लृप्तस्य सन्निधेः
कल्पना शक्यते वक्‍तुम् । अन्वयस्येव । तत्पुनरिदमन्वारुह्य-
वचनमित्युक्तमाधस्त्येऽधिकरणे । सर्वत्र चैवं द्रष्टव्यम् ।
﻿<pb n="b791"/>
अत्रोच्यते---क्रमात्प्रकरणं बलीयः । कुतः ? न ह्यना-
काङ्क्षितस्य क्रमः संबन्धे हेतुः । सन्निधिमात्रं हि क्रमः ।
न च सन्निधिमात्रात् संबन्धो भार्या राज्ञः पुरुषो देवदत्तस्येतिवत ।
आकाङ्क्षा च प्रकरणवतां तुल्येति सर्वप्रधानसंबन्धो विदेवनादीनाम्
क्रमाद्धि आकाङ्क्षा, आकाङ्क्षातोऽन्वयः अन्वयाच्च तादर्थ्यमिति ।
सोऽयमर्थविप्रकर्षः । यदुक्तं क्रमादाकाङ्क्षोपसंहार इति तदयुक्तम् ।
सर्वार्थत्वेपि कस्यचित्सन्निधानभवश्यंभावीति पाठार्थमेव तत् ।
﻿<pb n="b792"/>
बाधितस्य ह्यनुग्रहो न्याय्य इत्युक्तम् । “प्रकरणवतः साकाङ्क्षत्वात्
सन्निधाने चाम्नातेन परिपूर्णेनाप्यवकल्पत एकवाक्यत्वं इति । किमिदं
परिपूर्णेनापि इति ? एतदुक्तं भवति---न चेत्क्रमः प्रकरणं
एकवाक्यतैव नास्ति । ननु आकाङ्क्षा सन्निधिर्योग्यत्वमिति
चैकवाक्यत्वे हेतुः । सत्यं वाक्यार्थावगतौ, इह पुनर्वा-
क्यार्थस्य वाक्यार्थस्य च संबन्धः । स चेतिकर्तव्यतार्थितयैव
संबध्यत इत्युक्तम् । क्रमः पुनः वाक्यार्थस्य च सन्निधान-
मित्युक्तम् । यथा भार्याराज्ञः पुरुषो देवदत्तस्येत्यत्र प्रदर्शितम् ।
﻿<pb n="b793"/>
<q>“अथ क्रमसमाख्ययोः कथं ?”</q> क्रमो ह्याकाङ्क्षावतः सन्निधौभवति
विशेषावगतौ हेतुः । समाख्या पुनः विशेषनिमित्तैवेति तुल्यबले
एते कारणे इति । तस्मादुभयं विनियोजकम् ।</p>
﻿<pb n="b794"/>
<p>अत्राभिधीयते---क्रमो बलीयान् वैदिको ह्यसौ सन्निधिः ।
समाख्यापुनर्लौकिकी । ननु चैवं वदता समाख्या नैव प्रमाणमित्युक्तं
भवति । मैबं वोचः अर्थविप्रकर्ष एवानेन प्रकारेणोच्यते । कथं ?
समाख्या हि संबन्धनिमित्ता सती सन्निधानाद्यवगमयति ।
क्रमः पुनः स्वयमेव सन्निधिः । न च प्रत्यक्षस्य सन्निधेः पुनः
सन्निधानान्तरकल्पनां घटते इति सोऽयमर्थविप्रकर्षः । कथं तर्हि
समाख्या ? समवायादिभिः उपपद्यते ब्राह्मणग्रामवत् ।</p>
﻿<pb n="b795"/>
<p>1<q>“अथ यत् तत्र तत्राभिधीयते इदमनेन बाध्यं इदमनेन
बाध्यमिति तत्र यद्बाध्यते किं तद्बाधकविषयं प्राप्तं उताप्राप्तमिति”</q> ।
कस्य व्याख्यानमेतत् ? न कस्यचिदपीति ब्रूमः । किं तर्हि अनेन
अत्र क्रियते । भाष्यकार एवात्र प्रष्टव्यः । अत्राभिधीयते
---श्रुत्यादीनां बलाबलचिन्ताशेषभूतमिदं भाष्यम् । कथं कृत्वा ?
बलाबलचिन्ता हि बाध्यापेक्षिणी । तदिदानीं बाध्यं किं
बाधकविषयं प्राप्तं सत् बाध्यते उताप्राप्तमिति । उभयथाऽभि-
हितो दोषः । ननु च प्राप्तबाधो दशमे दर्शित एव । किमिति
प्राप्तौ सत्यां विरोधो दर्शितः । उच्यते---कार्यतः प्राप्तौ न दोषः ।</p>
﻿<pb n="b796"/>
<p>इहोपदेशश्चिन्त्यते । उपदेशेन च प्राप्तिः दुर्बाधेति तत्रैव
दशमे प्रदर्शयिष्यामः । इह कस्मात्तन्न प्रदर्श्यते ? प्रदर्शित-
मेव <q>“प्रतिप्रधानमावर्तन्ते गुणा”</q> इति । कथं प्रतिप्रधानावृत्त्यभिधाने-
नाबाधः प्रदर्शितो भवति । द्वयोः प्रामाण्याभ्युपगमेन
प्रतिप्रधानाभिधानात् । प्राप्तेश्चाविशेषात् । तस्मात् अयुक्तमिद-
मनेन बाध्यमिति अप्राप्तेऽपि । अत्रेदानीमुपदेशबाधविदो
ऽभिदधति । सामान्यतः प्राप्तिं मन्वाना विशेषमपश्यन्तः स्मृति---
प्रमोषनिमित्तं प्राप्तिज्ञानं व्यपदिशन्ति शुक्तिकायामिव रजत-
ज्ञानम् । विशेषावगमात्‍तु तत्तेषां निवर्तत इति बाधशब्दः ।
﻿<pb n="b797"/>
ननु चायमुक्‍तो बाधः प्रथमपाद एव <q>‘यस्य च दुष्टं
करणं’</q> इत्यत्र किमिति पुनरुपन्यस्तः ? ।</p>
﻿<pb n="b798"/>
<p>अस्त्यत्र विशेषः तत्र हि शुक्‍तिकार्थस्याग्रहणात् रजते
च स्मरामीति प्रमोषात् व्यपदेशसिद्धिः । इह पुनराग-
मिकत्वेन द्वयस्यापि तुल्यतापत्तिर्भवत्येवेति पुनरारब्धम् ।
किं पुनरागमिकत्वे द्वयस्यापि तुल्यतापत्तिः । तुल्यतापत्तौ
वा बाधः । अत्रोच्यते---स्वतो विपर्ययाभावात् । न शुक्‍तिकादि-
ष्विव स्वयमेव वियर्पयो भवति अपरीक्षितकारणस्वभावस्यापि ।
<pb n="b799"/>
इह पुनः कारणपरीक्षाद्वारको विपर्यय इति प्रारब्धमिदम-
धिकरणम् । तद्विशुध्यर्थं चेदं भाष्यम् । सोऽयं अप्राप्तबाध
इति सूक्तम् ।। ८ ।।</p>
<ab type="sutra" n="15">।। ६ ।। अहीनो वा प्रकरणाद्नौणः ।। १५ ।।</ab>
<p>इदमिदानीं चिन्त्यते---किं नियोगसन्निधिर्बलीयान्
﻿<pb n="b800"/>
उत विनियोगसन्निधिरिति । पूर्वपक्षवादी कार्यार्थत्वाद्विनियोगस्य
प्रकृतकार्यसंभवे प्रकृतकार्यसंबन्धो युक्त इति मन्यते । कथं तर्हि
विनियोगः ? कार्यार्थत्वात्, तदनुगुणो व्याख्यायते । एवं तर्हि प्रकर-
णाद्वाक्यं दुर्बलमित्युक्‍तम्, न, सन्‍निधानाविशेषे हि वाक्यं बलीयः ।
यत्र पुनः कार्यसन्‍निधिरेव नास्ति किं तत्र वाक्यं करिष्यति ।
﻿<pb n="b801"/>
तस्मात् कार्यानुगुणैव पदार्थव्याख्येति युक्‍तं न हीयत
इत्यहीनः ।</p>
<ab type="sutra" n="16">1असंयोगात्‍तु मुख्यस्य तस्मादपकृष्यते ।। १६ ।।</ab>
<p>अत्र भण्यते---उक्‍तमस्माभिः पदार्थान्वयः संबन्धकारणं
कार्यतोऽप्यन्वय एवावगम्यते । न चान्वयावगमे प्रतीतान्वयत्यागो
युक्तः । न च दृष्टे हस्तिनि तत्पादेनानुमानं संभवति । तस्माद-
प्रतिपक्षमेव पदार्थव्याख्यानं युक्तम् । पदार्थ एव हि पदार्थप्रति-
पक्षो भवति न पुनः कार्यम् । अन्यथा हि अर्थवादपदानामपि
कर्तव्यताभिधानतैव स्यात् । तस्मादहीनस्येति क्रत्वन्तरार्थतैव
न्याय्या ।</p>
﻿<pb n="b802"/>
<p>ननु च तुल्यमेवात्र श्रौतत्वं एकत्र न हीयत इत्यहीतः अन्य---
त्रान्हां समूह इति । किमस्माकमनया चिन्तया । एकत्र श्रौतोऽन्यत्र
गौण इति कृत्वा चिन्तितम् । न चेदत्र संभवति उदाहरणान्तरं
संभविष्यति । यद्वा रूढिं मन्यते भाष्यकारः सत्रेष्वदर्शनात् ।
﻿<pb n="b803"/>
व्युत्पत्तिमात्रं तद्धितविधिः शुनश्शेपादिषु समासविधिरिव ।
तस्यादिदमप्युपपद्यत एवोदाहरणम् ।</p>
<ab type="sutra" n="17">।। ९ ।। द्विबहुत्वयुक्तं चोदनात्तस्य ।। १७ ।।</ab>
<p>ननु चैव पूर्वेणैवाधिकरणेन गतमिदम् । न हि प्रतीयमानान्व-
यत्यागो युक्तः कार्यानुरोधेनेति । सत्यम्---किन्तु अस्त्यत्राधिका-
शङ्का । यथाशक्तिप्रयोगे नित्ये कर्मणि यजमानान्तरप्रवेशमपि
मन्यते पूर्वपक्षवादी । पत्‍न्यभिप्रायं चैकशेषाभिधानम्
तस्मादनुत्कर्षः ।</p>
﻿<pb n="b804"/>
<ab type="sutra" n="19">न प्रकृतेरेकसंयोगात् ।। १९ ।।</ab>
<p>अत्राभिधीयते---यजमानान्तरप्रवेशस्तावन्न संभवति । कुतः ?
यजमानस्य हि यथा शक्‍नुयादित्युच्यते । तत्र यन्न संभवति
तस्यैव गौणार्थता, त्यागो वा, न पुनर्यजमानान्तरोपादानेन संपत् ।
सति चैवं न यजमानाद्वित्वं बहुत्वं वा भवति प्रकृतौ । यदप्युक्‍तं
पत्‍न्यभिप्राया द्वयोर्यजमानयोः बहुभ्य इति चाभिधानोपपत्तिरिति ।
तदप्ययुक्तम् । तस्मान्न पत्‍न्यभिप्राय इति इतरेतरयोगो घटते ।</p>
﻿<pb n="b805"/>
<p>आधाने तु लक्षणया, असंभवात् श्रौतस्य यथा च पत्‍न्या
सहेतरेतरयोगो नास्ति यागे तथा षष्ठे वक्ष्यामः । सत्रिणामेव
हि सः । तस्मादत्रापि पूर्ववदुत्कर्षः ।</p>
<ab type="sutra" n="20">।। १० ।। जाघनी चैकदेशत्वात् ।। २० ।।</ab>
<p>केन पुनः प्रसङ्गेनेदमधिकरणमायातम् ? अनेन प्रसङ्गेन ।
स्थितं तावत् प्रकरणात् वाक्यं बलीयः सन्निधाने
﻿<pb n="b806"/>
चासन्निधाने च कार्यस्य । अत्रेदं सन्दिह्यते---किमयं वाक्यार्थ
उतायं इति वाक्यार्थ एव संशयः । किं जाघन्युद्देशेन पत्‍नीसंयाजा
विधीयन्ते उत विपरीतमिति । पूर्वपक्षी तावत् जाघन्युद्देशेन
पत्‍नीसंयाजविधानं मन्यते । कुतः ? एवं श्रौतोऽर्थो-
विहितो भवति । अन्यथा हि वाक्यार्थविधानं स्यात् ।
ननु चास्मिन् पक्षे वाक्यार्थ एव विहितो भवति अन्यदन्य-
स्मिन्‍नुच्यते । अनभिज्ञो भवान् वचनव्यक्तीनाम् । न ब्रूमो
वाक्यार्थस्य विधिसंबन्धो नास्ति इति किं तु विधेयो वाक्यार्थः ।
एतदुक्‍तं भवति---न सन्निकृष्टत्यागेन विप्रकृष्टार्थविधानं युक्तमिति ।
अयं चापरो लाभः जाघन्या पशुपादानकल्पना न कृता भवति ।
तस्मादत्राप्युत्कर्षः ।</p>
﻿<pb n="b807"/>
<p>चोदना वाऽपूर्वत्वात् ।।</p>
<p>अत्राभिधीयते---जाघन्येवात्र पत्‍नीसंयाजेषु विधीयते ।
कुतः ? यागविधाने हि पत्‍न्यर्थो विधातव्यो भवति । ननु चात्र
पत्‍नीसंयाजाश्चोदकेन संनिहिता एव । सत्यम्---विधीयमानत्वेन तु
प्रकरणान्तरे प्रयोजनान्यत्वमिति कर्मान्तरापत्तिः । ननु चासन्निधानं
तत्र कर्मान्तरत्वे हेतुः न विधीयमानता, न चानन्यार्थत्वमत्र, जाघ-
नीयसंबन्धार्थत्वाद्वाक्यस्य । तस्मान्नायं वाक्यभेदपरिहार उप-
लभ्यते । उच्यते---अनभिज्ञो देवानां प्रियः शास्त्र-
भेदस्य । विधानसन्निधिर्हि विहितविधाने भेदमुपरुणद्धि,
﻿<pb n="b808"/>
न पदार्थमात्रसन्निधिः । उद्देश्यत्वे हि भवति पदार्थमात्रसन्निधिरप्य-
वगमहेतुः, पदार्थमात्रसव्यपेक्षत्वात् उद्देश्य भावस्य । तस्माद‍्युक्तो
वाक्यभेदः । यत्पुनरिदं भाष्यकारेणोभयथा संबन्धिविधान-
मुपन्यस्तं तत्किमर्थम् ? उच्यते । नान्तरीयकसाक्षाद्विधानविवेक-
प्रदर्शनार्थम् । प्रदर्शनमिदानीं किमर्थं ? अन्यतराप्राप्‍त्यर्थं
नेह प्रकरणे उभयस्यावाप्तिरुपपद्यते । तस्मात् अन्यतर-
द्विधेयम् । सा च जाघन्येव, पत्‍नीसंयाजानां प्राप्तत्वात्तस्मादनुत्कर्षः ।
﻿<pb n="b809"/>
यत्पुनरिदमुक्‍तं न पशुं प्रयुङ्क्‍त इति अस्मदीयेपि पक्षे लौकिक्याः
प्रयुक्‍तेर्विद्यमानत्वात्‍तुल्यम् ।</p>
<ab type="sutra" n="24">।। ११ ।। 1सन्तर्दनं प्रकृतौ क्रयणवदनर्थलोपात् स्यात् ।। २४ ।।</ab>
<p>अत्राप्युत्कर्षाशङ्का दीर्घशच्दस्यानन्वयात् । धृत्या इत्यर्थ-
वादानुपपत्तेश्च । अनुत्कर्षवादी तु लतादैर्ध्येणाप्यनुवादं मन्वानः
दीर्घस्य वा सोमस्य इति प्रकृतावेवैतद्विधानमिति मन्यते । राद्धान्त-
वादी पुनः सोमापेक्षैवात्र दीर्घता मन्तव्या न लतापेक्षेति
च नातिरेकाद्विनाऽर्थवादोपपत्तिः इति संस्थास्वित्युक्तवान् ।
ननु चास्मिन्नपि पक्षे प्रकरणादुत्कर्ष एव । संस्था हि विकाराः ।
﻿<pb n="b810"/>
यागाभिप्रायोऽयमुत्कर्षः कार्यापेक्षया तूत्कर्ष एवेत्यदोषः । यत्पुन-
रिदमुक्‍तं सीसेन क्रीणातीतिवद्विकल्प इति । ननु च तत्र
समुच्चयोऽनयोः न विकल्पः दशभिरेव क्रीणातीति । बिधानविकल्प-
मङ्गीकृत्यैतन्निदर्शनम्, न प्रयोगविकल्पम् ।</p>
<ab type="sutra" n="32">।। १२ ।। 1सङ्ख्यायुक्‍तं क्रतोः प्रकरणात् स्यात् ।। ३२ ।।</ab>
<p>वाक्यार्थसमवायापेक्षिणी प्रकरणादुत्कर्षचिन्ता गता, इदानी-
मभिधानविप्रतिपत्तिर्वाक्य एव चिन्त्यते---किमयं प्रथम-
शब्दो ज्योतिष्टोम एव वर्तते उत ज्योतिष्टोमप्रयोग इति ।
﻿<pb n="b811"/>
<q>‘एष वाव प्रथमो यज्ञो यज्ञानां’</q> इति श्रवणाद्धि स्पष्टैव यज्ञवचनता
गम्यते <q>“1एवं च प्रकरणमनुग्रहीष्यते”</q> इति प्रतिषेधविध्यभिप्रायं
तत् ।</p>
<ab type="sutra" n="33">2नैमित्तिकं वा कर्तृसंयोगात् लिङ्गस्य तन्निमित्तत्वात् ।। ३३ ।।</ab>
<p>अत्राभिधीयते---सत्यमस्मात् प्रयोगात् अवगम्यते किन्तु
य एतेनानिष्‍ट्वाऽथान्येन यजेतेति प्रयोगादपि प्राथम्यमवगम्यते
﻿<pb n="b812"/>
नानिष्‍ट्वाऽथान्येन यजेतेति । कथं ? कर्तृसंबन्धितया श्रूय-
माणत्वात् । कर्तुश्च प्रयोगेण संबन्धो न प्रयोज्येन । प्रयोगपरे
च वाक्ये एष वाव प्रथमो यज्ञो यज्ञानां यज्ज्योतिष्टोम इति श्रुतिः
न पुनः प्रयोज्यनिष्ठा । क्वचिदस्य प्रयोगोऽवगम्यते ज्योतिष्टोम-
शब्दस्यैव । अतः प्रयोग एवायं इति न प्रथमे प्रयोगे प्रवृञ्ज्‍या-
दित्यर्थः । यज्ञशब्दश्च प्रयोज्यविषयत्वात् प्रयोगेऽप्युपपद्यत एव ।
﻿<pb n="b813"/>
प्रथमप्रयोज्यो यज्ञानामित्यर्थः । एवं च प्रकरण एव प्रवर्ग्य-
विधिरुपपन्नो भवति ।</p>
<ab type="sutra" n="34">।। १२ ।। 1पौष्णं पेषणं विकृतौ प्रतीयेताचोदनात्प्रकृतौ ।। ३४ ।।</ab>
<p>पौष्णं पेषणं उत्तरविवक्षयेत्युक्‍तम् ।</p>
<ab type="sutra" n="35">।। १३ ।। 2तत्सर्वार्थमविशेषात् ।। ३५ ।।</ab>
<p>इदमिदानीं चिन्त्यते किं यावत्पौष्णं तत्सर्वं प्रपिष्टं कर्तव्यं उत
चरुरेवेति । तत्र पूर्वपक्षवादी विशेषाग्रहणात् सर्वार्थमिति मन्यते ।
ननु च पुरोडाशे प्राप्तत्वात् न शक्यते विधातुं; न, पौष्णतया अप्राप्तेः
﻿<pb n="b814"/>
तस्मात् सर्वार्थम् । ननु हृदयाद्याकृतिविनाशः पशौ भवतु,
वचनात् । किमिव वचनं न कुर्यात् । अत्रोच्यते---पुरोडाशे
तावत् प्राप्तत्वान्न विधिः । ननु पौष्णतयाऽप्राप्तिरित्युक्तम् । कार्यत
एव प्राप्तिरिष्यते न संबन्धितया अन्यथा ह्यर्थवादपदानामपि
कार्यार्थतैव स्यादित्युक्तम् । ननु चैवं सति प्रकरणाद्वाक्यं दुर्बल-
मित्युक्तम् । कार्ये सत्यन्वयकल्पना अतो बलवत्ता उक्ता वाक्यस्य ।
﻿<pb n="b815"/>
तस्मान्न विधानं पुरोडाशे संभवति । पशौ तर्हि संभवति । न
हि । तर्हि सापेक्षत्वप्रसङ्गात् शास्त्रस्य । न च निरपेक्षे संभवति
सापेक्षाश्रयणं युक्तमित्युक्तं शब्दविद्भिः । तस्मात् चरावेव पेषणं
शब्दात् प्रतीमः । यत्पुनरिदमुक्‍तं 1यद्यपीत्येवमादिना भाष्य-
कारेण एवमपि सापेक्षत्वं नैव परिहर्तुं शक्यत इत्यभिप्रायः ।
अन्वारोहमात्रं चैतत । पूर्वमेव ह्युक्तो हेतुः । ननु च चरावपि
चरुतैव हीयेत विशदसिद्धौदने प्रयोगदर्शनात् । न, पिष्टकचरावपि
पक्‍तिसामान्यात् इत्यभिहितः चरुशब्दप्रयोग इति चरावेव
पेषणमिति सिद्धम् ।</p>
﻿<pb n="b816"/>
<ab type="sutra" n="39">।। १५ ।। 1एकस्मिन्नेकसंयोगात् ।। ३९ ।।</ab>
<p>अत्र भाष्यकारेण इन्द्रपीताग्नेयशब्दाभ्यां विशेषो दर्शितः
पूषा प्रपिष्टभागो भवतीति । तथा अदन्तको हीति हेतुवचनं सोमा-
पौष्णे नेमपिष्टश्चरुरिति । सोमापौष्णे नेमपिष्ट इत्यनुवादो युक्तः ।
नेमपिष्टविधाने हि पौष्णोपलक्षणात् चरुरित्यविवक्षितं स्यादित्येव-
माद्यधिकाशङ्कानिराकरणार्थमिदमधिकरणम् । अत्रोच्यते---कथ-
मासामाशङ्कानां निराकरणं ? कार्यप्रयुक्तत्वाद्धर्माणामित्युक्‍तो
हेतुः । कथं पुनः कार्येण संबन्धो देवतापदयुक्तानां भवतीति
﻿<pb n="b817"/>
निष्प्रयोजनत्वाद्देवतायाः कार्यार्थत्वाच्च यागस्येति लक्षणोपपद्यते ।
देवता चेदुपलक्षणं न द्विदेवताकेषूपलक्षयितुं क्षमः । अदेवता हि
सा तत्र । अदन्तकत्वादीनां तु हेतुवन्निगदत्वेनार्थवादत्वमुक्तम् ।
अर्थवादाश्च गुणवादेन व्याख्येयाः । नेमपिष्टशब्दस्य न्याया-
पेतत्वात् द्विदेवताकेषु विशिष्टविधानं भविष्यति । तस्मादेक-
देवताकेषु पेषणमिति सिद्धम् ।</p>
<trailer>इति बृहत्यां तृतीयाध्यायस्य
तृतीयः पादः</trailer>
﻿<pb n="b818"/>
<head>तृतीयाध्यायस्य चतुर्थः पादः ।।</head>
<ab type="sutra" n="1">।। १ ।। 1निवीतमिति मनुष्यधर्मः शब्दस्य तत्प्रधानत्वात् ३-४-१ ।।</ab>
<p>कथं पुनः विधिना त्वेकवाक्यत्वादिति स्थितेऽर्थवादत्वे पुन-
र्विधानाशङ्का । एकवाक्यत्वे हि न विधिद्वयमवकल्पत इति न निवी-
तत्वादिविधिसंभवः । पाक्षिकीं प्राप्तिं मन्वानो विधिं मन्यत इति चेत् ।
तदप्ययुक्तम् । तस्यापि वचनान्तरेण प्राप्तत्वात् उपपद्यत एवार्थ-
वादः । उच्यते---प्रकरणाङ्गतयाऽप्राप्तिं मन्वानेनेदमधिकरणं चिन्ति-
तम् । विधानेपि प्रकरणाङ्गता न संभवतीति स्थितमर्थवादत्वम् ।
﻿<pb n="b819"/>
ननु चातिथ्यादावप्राप्तिर्विद्यत इति युक्‍तम् । न । तदन्वयान-
वगमात् । मनुष्यमात्रसंबन्धितायां तु प्रायादिभिरुपपन्नत्वात्
अर्थवादतैवेति सिद्धम् ।</p>
<ab type="sutra" n="10">।। २ ।। 1दिग्विभागश्च तद्वत्सम्बन्धस्यार्थहेतुत्वात् ।। ३-४-१० ।।</ab>
<ab type="sutra" n="11">।। ३ ।। परुषिदितधृतपूर्णविदग्धं च तद्वत् ।। ३-४-११ ।।</ab>
<p>तद्वदित्ययमतिदेशः किमभ्यधिकं पश्यतः ? अन्यथा
ह्युपवीते प्राप्तिः, अन्यथा दिक्षु, अन्यथा परुषि दिनादिष्विति
विशेषप्रदर्शनार्थोऽयमतिदेशः ।</p>
﻿<pb n="b820"/>
<ab type="sutra" n="12">।। ४ ।। 1अकर्मक्रतुसंयुक्तं संयोगान्नित्यानुवादः स्यात् ।। ३-४-१२ ।।</ab>
<p>उक्‍तं निवीताधिकरणेन क्रतुधर्मतया निवीतादि प्रतीयते मनु-
ष्यश्रवणादिति । प्रायेण च प्राप्तत्वादनुवाद इति । अत्रापीदानीं
तद्वदेवानुवादं मन्वानस्य पूर्वः पक्षः । ननु च तत्र मनुष्यशब्द-
श्रवणाद्युक्‍तोऽनुवादः प्रायिकीं च प्राप्तिमाश्रित्य अर्थवादः । उच्यते ।
अत्रापि पूर्वप्राप्तप्रतिषेधात् गम्यत एव पुमान् यस्यासौ प्रतिषेधः ।
प्रतिषेधशास्‍त्रे हि सर्वत्र प्रतिषिध्यमानक्रियाकर्तुरेवाधिकारः
﻿<pb n="b821"/>
अतः पूर्वप्राप्तस्यैवायमनुवादः । विद्यते च प्राप्तिः अर्थतः ।
प्राप्तिमात्रतया च प्रतिषेधोपपत्तेः न प्रकरणार्थता । ननु चायमनु-
वादः कस्य विधेः शेषः ? न कस्यचिदपीति ब्रूमः । प्राप्‍तिरनुवादत्वे
हेतुः नार्थवादता ।</p>
﻿<pb n="b822"/>
<p>एकवाक्यत्वेन हि अर्थवादो भवति न प्राप्‍तिमपेक्षते
यथा जार्तिलयवाग्वा जुहुयादिति । तस्मान्नानुवादः । ननु चेदं
श्रुतिवाक्यं तस्याः स्मृतेर्मूलं भविष्यति । न भवितु-
मर्हति । अत्र हि श्रूयमाणस्य प्रकरणार्थताऽवसीयते न पुरुषार्थता
अनुवादपक्षे पुनः पुरुषार्थतयैव प्राप्‍तेः सिद्धा पुरुषार्थता । ननु च
﻿<pb n="b823"/>
क्रत्वर्थतयावगम्यमानस्य कथं पुरुषार्थतयाऽनुवादो युक्तः कल्प-
यितुम् । उच्यते---क्रतुरपि हि पुरुषार्थ एव । अतस्तत्संबन्धि-
तयापि पुरुषस्येच्छातः प्राप्नोत्येवानृतवदनमिति न दोषः तत्संबन्धा-
वगतेः । उपनयोत्तरकालभावित्वाच्च क्रतूनां सिद्धोऽनुवादः ।</p>
<ab type="sutra" n="13">1विधिर्वा संयोगान्तरात् ।। ३-४-१३ ।।</ab>
<p>अत्राभिधीयते । आयुष्मतैवोक्‍तं न स्मृतिवाक्यस्येदं मूलतां
प्रतिपद्यत इति । एवं चेत् त्वयैवेदं संयोगान्तरमभ्युपगतं संयोगा-
﻿<pb n="b824"/>
न्तरत्वे च नानुवादः शक्यते वक्‍तुम् । ननु च प्रतिषेधे
प्रतिषिध्यमानक्रियाकर्तुरेवाधिकार इत्युक्तम् । सत्यमुक्तम् । न तु
तत् प्रकरणे शक्यते वक्‍तुम् । किमिति ? पदार्थमात्र एव
प्रतिषेधोपपत्तेः लौकिकेषु पुनः पुरुषेच्छात एव प्रवृत्तिर्विषयतां
प्रतिपद्यते प्रतिषेधस्येति तत्क्रियाकर्तुरेवाधिकारो युक्तः । इह
पुनः क्रत्वर्थतयैव प्रवृत्तिर्गम्यते पदार्थस्येति न तस्य कर्तुरधिकारः
शक्यते वक्‍तुम् । ननु च कर्तैवाख्यातेषु प्रधानतयावगम्यते ।</p>
<pb n="b825"/>
नियोगाभेदात्‍तु प्रयाजादीनामङ्गत्वभवगम्यते । सवेषामेकफलानु-
बन्धत्वात् । संस्कारकर्मणामपि क्रत्वर्थस्य संस्कार्यतयाऽवगतेः
युक्‍तैवाङ्गता । प्रतिषेधे पुनः प्रतिषेध्यस्य अक्रत्वर्थत्वात्
आख्यातेन च कर्त्रभिधानात् कर्तुरेव प्रतीयते । न च तत्संबन्धा-
वगतिर्विरुद्धा । क्रतोरपि पुरुषार्थत्वात् उपनयनोत्तरकालभावि-
त्वाच्च तदर्थप्रतिपत्तेः सिद्धोऽनुवाद इत्युक्तम् ।</p>
﻿<pb n="b826"/>
<p>अत्रोच्यते---स्यादेतदेवं यद्याख्यातानां कर्ताऽभिधेयः स्यात्,
न पुनराख्यातानां कर्त्रभिधानशक्तिः शक्यते कल्पयितुम् ।
क्रियाभिधानादेव सर्वकारकावगतेः । कथं तर्हि भगवतः पाणिनेः
सूत्रं लः कर्मणि च भावे चाकर्मकभ्यः चकारात् कर्तरि चेति । सङ्ख्या-
विधानार्थमेतदिति प्रदर्शितम् । सङ्ख्याविशेषविधानाश्रयं च यक्
शबिति च । अन्यकारकसङ्ख्याभिधानमिदानीं किमिति न भवति ?
तुल्येऽवगम्यमानत्वे । न लोकः पर्यनुयोक्‍तुं शक्यते । दुर्जयो
हि महाजनः; लौकिकप्रयोगमूलं चेदं शास्त्रं भगवतः पाणिनेः
﻿<pb n="b827"/>
प्रयुक्तस्य हि नियममाचष्टे । नाप्रयुक्तस्याभिधानम् । तस्माद-
पर्यनुयोगोऽयम् । अतः क्रत्वर्थपदार्थमात्रप्रवृत्त्याश्रयमेवेदं प्रतिषेध-
शास्त्रम् । ननु च प्रतिषेध्यगता प्रवृत्तिः न क्रत्वर्थत्युक्तम् । अचो-
दितत्वात् । नैव तादर्थ्येन चोदितत्वं संबन्धहेतुः उपकारकतयापि
संबन्धितोपपद्यत एव । संबन्धिनि च विधिः क्रत्वर्थो भवतीत्युक्तं
पयो ब्रतं ब्राह्मणस्येत्येवमादिषु । ननु चोपकारकविषयतया
प्रतिषेधस्य क्रत्वर्थपुरुषार्थयोर्न कश्चिद्विशेषः । यथास्ति विशेष-
स्तथोक्तम् ।</p>
﻿<pb n="b828"/>
<ab type="sutra" n="14">।। ५ ।। 1अहीनवत्पुरुषधर्मस्तदर्थत्वात् ।।३-४-१४ ।।</ab>
<p>कः पुनः निवीतं मनुष्याणामित्यनेन विशेषः जञ्जभ्यमानस्य ?
अयमस्ति विशेषः नार्थवादात् परिहारः संभवति । अवाक्य-
शेषत्वात् । नाप्यनुवादो नानृतं वदेदितिवत् । नाप्यत्रार्थप्राप्तस्य
विषयत्वसंभवो नानृतं वदेदितिवत् । न हि जञ्जभ्यमानतां
कदाचिदपि प्राप्‍नोति अनृतवदनवत् । तस्माज्जञ्जभ्यमान-
मात्रस्य मन्त्रविधानमिदं न प्रकरणेऽवस्थापयितुं शक्यते ।
﻿<pb n="b829"/>
ननु चैवं सति फलकल्पना स्यात् । भवतु वचनात्, को दोषः ?
अतो वाक्यात् प्रकरणबाधः सिद्धो यथा द्वादशाहीन-
स्येति । अत्राभिधीयते---न फलकल्पनामर्हत्येतद्वचनम् । कुतः ?
वाक्यं हि पदार्थसंबन्धमात्रे प्रभवति न कार्ये । कार्यं हि
नियोगसमधिगम्यमेव प्रकृतश्चायं दार्शपौर्णमासिको नियोगः ।
सर्वमेवेदं विनियोगकारणम् । न च कार्यान्तरकल्पना
﻿<pb n="b830"/>
क्लृप्ते सति संभवति इति प्रकरण एव निवेशः । ननु च जञ्जभ्य-
मानता न क्रत्वर्थतयाऽनृतवदनवत् संभवति । माभूत् जञ्जभ्य-
मानता क्रत्वर्था । कर्तुस्तु क्रत्वर्थता प्रकरणसंबन्धे हेतुर्भविष्यति ।
तस्मात् क्रतोः कर्तुः धर्मोऽयमिति सिद्धम् । अहीने पुनः
कार्यत्वाद्‍्युक्तः उत्कर्षः ।</p>
<ab type="sutra" n="17">।। ६ ।। 1शंयौ च सर्वपरीदानात् ।। ३-४-१७ ।।</ab>
<p>शंयौ पुनः शतेन यातयादिति फलश्रुतेः न प्रकरण-
कल्पना न्याय्या । स्ववाक्यस्था हि कार्यावगतिः बलीयसी
﻿<pb n="b831"/>
तस्मात् पुरुषमात्रधर्मौऽयं न ब्राह्मणायावगुरेदितिवत् । ननु
जञ्जभ्यमानेपि <q>‘प्राणापानावेवात्मन् धत्त’</q> इति फलश्रवणभस्त्येव ।
न । धत्त इति वर्तमानोपदेशात् न साध्यतयावगम्यते । इह पुनः
यातयात इति भविष्यदर्थतां लिङवगमयतीति विशेषः ।
तस्मान्मूलस्मृतेः प्राप्तस्यानुवाद इति ।</p>
﻿<pb n="b832"/>
<ab type="sutra" n="18">।। ७ ।। प्रागपरोधान्मलवद्वाससः1 ।। ३-४-१८ ।।</ab>
<p>मलवद्वाससा सह संवादप्रतिषेधे सन्देहः किं क्रत्वर्थः संवादः
उत पुरुषार्थ इति । किं प्राप्तं ? नानृतं वदेदितिवत् क्रतौ संभवात्
क्रत्वर्थ इति प्राप्ते । उच्यते---न प्राप्तत्वात् । क्रत्वर्थतया हि
<q>“तामपरुध्य यजेत”</q> । इति प्राप्त एवायमसंवादः। तस्मात्
पुरुषार्थः वाक्यं च प्रकरणाद्वलीय इत्युक्तमेव ।</p>
﻿<pb n="b833"/>
<p>ननु पुरुषार्थतयापि प्राप्त एवायमसंवादः <q>“नाकल्यां
नारीमभिरमयेन्न रजस्वलां”</q> इति । अस्याः स्मृतेरिदमेव मूलं
भविष्यतीति । अनुवादो वा सर्वथा तावत् क्रत्वर्थता
नास्ति । ननु च संवादमात्रप्रतिषेधोऽयम् । उच्यते--<q>‘नास्या
अन्नमद्यात् अभ्यञ्जनं वाव स्त्रिया अन्नं”</q> इत्युपगमनप्रतिषेध
एवायमिति ।</p>
﻿<pb n="b834"/>
<ab type="sutra" n="28">।। ८ ।। अप्रकरणे तु तद्धर्मस्ततो विशेषात् ।। २८ ।।</ab>
<p><q>‘हिरण्यं भार्यं’</q> इत्यनारभ्यवादात् पुरुषार्थोऽयम् । न ह्यत्र
क्रतुस्सन्निहितोऽवगम्यते । तस्मात्पुरुषार्थः । ननु च प्रयोजनवतः
संस्कारो, न निष्प्रयोजनस्य संस्कार्यता युक्ता द्वितीयानिर्देशाच्च
हिरण्यसंस्कार एवायं युक्तः संस्कृतं क्रतोरुपकरिष्यतीति ।
अत्राभिधीयते---स्यादेतदेवं यदि संस्कृतस्य हिरण्यस्य कर्मार्थता
उपपद्यते---न तावत् प्रकृतं कर्मास्ति । न चेह कर्मचोदना, द्रव्य-
देवतासंयोगाभावात् । तस्मात् द्रव्यसंस्कारानर्थक्यात् पुरुष-
धर्मेऽयम् । ननु चात्र फलं कल्पयितव्यम् ? नियोगानां
कार्यार्थत्वात् प्रकृतस्य कार्यास्याविद्यमानत्वात् न दोषः कल्पनायाम् ।
﻿<pb n="b835"/>
तस्माद्धिरण्यधारणं कर्तुर्धर्मश्चोद्यत इति स्थितम् । यदि कर्तृ-
संस्कारत्वेन फलं कल्प्यते किमिति द्रव्यसंस्कारतया क्रतूपकारो न
कल्प्यते । अयमस्ति विशेषः एकवाक्यावगतेन ह्यर्थवादेन
कर्तृसम्बन्धे फलकल्पना उपपद्यते न पुनरप्रकृतेन क्रतुना अर्थ-
विप्रकर्षात् । अयं चापरो विशेषः सर्वत्र द्रष्टव्यः कर्तृसम्बन्धे
ह्यधिकारसिद्धिः अधिकृतस्य च फलकल्पना न्याय्या । न पुनः
द्रव्यसम्बन्धे प्रयोजनकल्पनेति सक्‍तुषु दर्शितम् ।</p>
﻿<pb n="b836"/>
<ab type="sutra" n="31">।। ९ ।। शेषोऽप्रकरणेऽविशेषात् सर्वकर्मणात् ।। ३१ ।।</ab>
<p>येन कर्मणेर्त्सेत् इति अविशेषात् सर्वकर्मार्थतेति पूर्वपक्षवादी
मन्यते । ननु चानाहिताग्‍नेराहवनीयाभावात् नायं होमः
संभवति अनाहवनीय एवायं भविष्यति प्रधानानुरोधात् । न
गुणानुरोधेन प्रधानस्याङ्त्यागो युक्तः । गुण एव हि तत्त्यागः
﻿<pb n="b837"/>
प्रधानानुरोधेनेत्यङ्गविदो मन्यन्ते । सत्यमेवैतत् । किन्त्वत्र अयं
न्यायो न संभवति । कस्मात् ? वैदिके तावदाहवनीयबाधो
नोपपद्यते । न च लौकिकस्यैवाङ्गमिति शक्यते वक्‍तुं त्वयैवोक्तम-
विशेषादिति । अतो भावाभावयोर्विरोधात् भावत एव विशेषा-
वधारणं युक्तम् न पुनः अभावतः । अनवगमे हेतुः असौ । न पुनः
विशेषावगमे हेतुः । तस्माद्वैदिक एव जयाहोम इति सिद्धम् ।</p>
<ab type="sutra" n="34">।। १० ।। दोषात्त्विष्टिर्लौकिके स्यात् शास्राद्धि वैदिके न दोषः स्यात्1 ।। ३४ ।।</ab>
﻿<pb n="b838"/>
<p>पौण्डरीके श्रूयते---यावतोऽश्वान् प्रतिगृह्णीयात् इति । किं
लौकिकेऽश्वप्रतिग्रहे इयमिष्टिः उत वैदिक इति संशयः । लौकिके
दोशदर्शनात् शूद्रादन्यस्माद्वा पापकर्मणः कृते दोषो भवतीति ।
<q>“1न दोषसङ्कीर्तनं प्रायश्चित्तविषयविशेषणम् । किन्तु प्रायश्चित्तस्तु-
त्यर्थेन”</q> इति । किमिदं प्रायश्चित्तविषयविशेषणं किं वा स्तुत्यर्थेनेति़
इदमिदम् । अस्यार्थस्यापनुत्तये यदा प्रायश्चित्तं तदा विषय-
विशेषणम् । यदा तु कार्यान्तरार्थं तदा स्तुत्यर्थेन दोष-
निर्घातार्थं चेदम् । तस्मात् लौकिके भवितुमर्हति । <q>“2ननु
वैदिकेपि अप्रतिग्राह्यात् प्रतिगृह्णतो दोषोऽस्त्येव । उच्यते ।
﻿<pb n="b839"/>
भवेदेतदेनं यदि प्रतिग्रहस्य कर्तुरिष्टिर्भवेत् । सा खलु
यथा हेतुकर्तुः तथा उत्तरेऽधिकरणे वक्ष्यामः”</q> । असम्बन्ध-
मिदं भाष्यम् । यदि लौकिके प्रतिग्रहीतुरिष्टिः न भवति ततश्च
वैदिकेऽपि अश्वं अप्रतिग्राह्यात् प्रतिगृह्णतो दोषोऽस्तीति सत्यपि
दोषनिर्घातार्थे प्रायश्चित्ते कस्माल्लौकिक एव प्रतिग्रहीतुः प्रायश्चित्ता-
शङ्का । अथ उपक्रमावगतार्थवाददर्शनात् दातुरिष्टिरित्युच्यते
लौकिकेऽपि तुल्यम् । अथ लौकिके प्रतिग्रहपक्षेपि दातुरेवेत्यभिप्रायः
शूद्रादन्यस्माद्वा पापकर्मणः इति भाष्यं असम्बद्धम् । कथं वोपरितने-
ऽधिकरणे पूर्वः पक्षः । वेदो वा प्रायदर्शनादित्युपक्रमेणोपसंहाराव-
धृत्तेः । अत्राभिधीयते-नेदमसंबद्धम् । अयमभिप्रायः पूर्वपक्षवादिनः ।
﻿<pb n="b840"/>
लौकिकेऽश्वप्रतिग्रहे दोषश्रवणं विषयविशेषणतयैवोपपत्तेः । यस्मा-
दस्मिन् पक्षे प्रतिग्रहीतुरेवेष्टिः । दातुर्यदीयमिष्टिः स्यात् ततो
दानस्याङ्गं वा कल्पयितव्यं फलान्तरं वा । दानाङ्गता तावन्न संभवति
निमित्तत्वेनास्योपक्षयाद्दानस्य । अथ विपरिवृत्त्या पुनरङ्गित्वं
दानस्य तदा इदमेवायुक्तम् । गुणवादेनाप्यर्थवादोपपत्तेः । पाप-
प्रमोचनस्य फलतया वा वाक्येनावगतेः । न च दातुः पापं
शक्यते कल्पयितुमिति । तस्मालौकिके पक्षे प्रतिग्रहीतुरेवेष्टिः
﻿<pb n="b841"/>
चोदितत्वाल्लोके वेदे च दानस्य । राद्धान्तवादी तु यथाश्रुतस्य
पापस्याश्वप्रतिग्रहो न निदानतया प्रमाणान्तरेण प्रसिद्धः । नापि
वचनात् । वाक्यभेदप्रसङ्गात् । तस्मात् पापमात्रवचनमिदं
वैदिकेप्युपपद्यत एव, रक्षणपोषणादिना दुः खदर्शनात् । फलं
च न कल्पयितव्यं भवति कर्माङ्गतयोपपत्तेः । प्रकरणविनियोज्यतया
कर्तुर्वा भवतु प्रतिग्रहीतुर्वा ।</p>
﻿<pb n="b842"/>
<ab type="sutra" n="30">।। ११ ।। अचोदितं च कर्मभेदात1 ।। ३०।।</ab>
<p>युक्तं तावत् यदा कर्तुः तदा कर्माङ्गं; यदा प्रतिग्रहीतुः तदा
कथं ? उपक्रमोपसंहारवशात् प्रतिग्राहयेदितिवत् विपरिणामात्
कल्प्यताम् । ऋत्विजो याजनीयाः उपवासवत् ।</p>
<p>यत्पुनरिदमुक्‍तं---कथं पुनः वेदो वा प्रायदर्शनादिति
स्थितेऽधिकरणे उपरितनेऽधिकरणे पूर्वः पक्षः । दोषप्रदर्शनादेवेति
मन्यते । अर्थवादभूतोऽपि दोषः प्रतिग्रहीतुरेवाञ्जस्येनोपपद्यते ।
उपक्रमोऽपि लौकिकपक्षवत दातुरपि तावत् अश्वप्रतिग्रहे दोषः
किं पुनः प्रतिग्रहीतुरिति व्याख्यायते । राद्धान्तवादी तु अवश्यं
﻿<pb n="b843"/>
तावत् निर्वापयेदिति विपरिणामः कल्प्यः । तस्माद्वरमुपक्रम-
दर्शनात् प्रतिग्राहयेदित्येवं मन्यते । अतो नेदं पुनरुक्तम् ।</p>
<ab type="sutra" n="32">।। १२ ।। पानव्यापच्च तद्वत्1 ।। ३२ ।।</ab>
<p>तद्वदित्यातिदेशिकोऽपि विशेषः । अयं विशेषः दोषदर्शनम् ।
ननु च पूर्वस्मिन्नधिकरणे दोषदर्शनादेव लौकिक इत्युक्तम् ।
सत्यमनुपपत्तिस्तत्रोक्ता दोषस्य । इह तु ग्लानिर्वमनादुपपद्यत
एवेन्द्रियाणामित्यधिकाशङ्का । अत एव वमनार्थं तदिति परिहृतम् ।
﻿<pb n="b844"/>
ग्लान्यर्थमेव यत् न तस्य ग्लानिर्दोषत्वेन शक्यते कल्पयितुमिति ।
तस्मात् पूर्ववदेवेदं कर्मफलकल्पनाभयात् चोदितसोमपानवमन-
निमित्तकमित्यर्थः ।</p>
<ab type="sutra" n="34">।। १३।। तत्सर्वत्राविशेषात्1 ।। ३४ ।।</ab>
<p>किं यावन्तस्सोमवामिनः तावतां वमने एतत्प्रायश्चित्तं उत
स्वामिन एवेति । अविशेषात् सर्वार्थमिति प्राप्ते । उच्यते
---स्वामिन एवेदं प्रायश्चित्तम् । कुतः ? न यजमानस्य ऋत्विजां
चैका चोदना संभवति । एकत्र यजेतेति चोदना अन्यत्र याजयेदिति
﻿<pb n="b845"/>
न चैकस्मिन् वाक्ये उभयमेतत् भवति । कस्मात् ? अविपरिणता एषा
चोदना । सा च स्वाभिवमन एवावगम्यते । तस्मात् फलवत्सन्नि-
धावफलं तदङ्गमिति भवति तदिदमुक्तम् । नान्यदीयो यागोऽन्यस्यो-
पकरोतीति । तस्मान्न ऋत्विग्वमननिमित्तमिति । न ह्यन्यस्य
चोदितमन्यस्योपकारोतीत्यर्थः । अतः स्वामिवमननिमित्तमेवेति
सिद्धम् ।</p>
<ab type="sutra" n="37">।। १४ ।। 1सर्वप्रदानं हविषस्तदर्थत्वात् ।। ३-४-३७ ।।</ab>
﻿<pb n="b846"/>
<p>इहेदानीं सन्दिह्यते । <q>‘आग्‍नेयोऽष्टाकपाल’</q> इति किं कृत्स्‍नस्य
हविषस्त्यागः उत द्विर्हविषोऽवद्यतीति तावन्मात्रस्यैव त्याग इति ।
ननु चात्र सन्देह एव नोपपद्यते आग्‍नेयोऽष्टाकपाल इति परि-
समाप्ता चोदना । द्विर्हविषोऽवद्यतीति संस्कारचोदना हविषः
अग्नेस्तृणान्यपचिनोतीतिवत् । ननु च जुहोतीत्यपि श्रूयते
हविषोऽपनीतस्य प्रतिपत्तिर्भविष्यति । यथा यागोत्तरकालं
स्विष्टकृदादयः । अत्राभिधीयते---नैतदेवम् । जुहोतिः यागाश्च
संबन्धिद्रव्यसाध्याः । सकलस्य च परित्यागे होमो
यागाश्च स्विष्टकृदादयः नोपपद्यन्ते ।</p>
﻿<pb n="b847"/>
<p>अष्टाकपालविषयाश्चोदनाः । अत उपपद्यते संशयः ।
अस्मिंश्च संशये कस्य पक्षस्याध्यवसानं युक्‍तं ? पूर्वपक्षवादी
तावन्मन्यते---अप्रतिपक्षत्वादाग्रेयचोदनायाः तत्सव्यपेक्षत्वाच्चोत्त-
रासां पूर्वैव बलीयसीति । तदिदमुक्तम् । <q>“सर्वप्रदानं हविषस्त-
दर्थत्वात्”</q>। कथं तर्हि चतुरवत्तं जुहोतीति स्विष्टकृते सम-
वद्यतीति । गौणो वा यज्यर्थो जुहोत्यर्थश्च ग्रहीतव्यः, तद्धर्मकं वा
द्रव्यान्तरमुत्पाद्यम् । द्विर्हविषोऽवद्यति हविर्धर्मकादवद्यतीत्यर्थः ।</p>
<ab type="sutra" n="40">कृतत्वात्‍तु कर्मणः सकृत्स्यात् द्रव्यस्य गुणभूतत्वात्।। ३-४-४०।।</ab>
<p>अत्राभिधीयते---सत्यमेवं यथा भवानाह। यदि
आग्नेयोऽष्टाकपाल इति त्यागपर्यन्तस्तद्धितः स्यात्।
﻿<pb n="b848"/>
सास्य देवतेति संबन्धिमात्रतयाऽवगतेः एकदेशत्यागादप्युपपद्यत
एव संबन्धिता । तदिदमुक्तम्---<q>“अकृत्स्‍नसंबन्धेपि तद्धितसंबन्ध-
स्योपपत्तिः दर्शितस्ततो ग्रहीतव्यमिति संबन्धः"</q>। सति चैवमाग्नेय-
चोदनायामुपपन्नायां न चतुरवत्तं जुहोति स्विष्टकृते समवद्यति इति
गौणी वृत्तिः शक्यते कल्पयितुम् । हविर्धर्मकस्य वा द्रव्य-
स्योत्पादः । तथा चतुरवत्तेनैव कृतः शास्त्रार्थः आग्‍नेयोऽष्टाक-
पाल इति स्विष्टकृदादिदर्शनं चोपपन्नम् । यत्पुनरिदमाशङ्कितं
द्व‍यवदानस्य संस्कारत्वान्न सर्वपरित्यागे विरोध इति तदिदमाशङ्का-
मात्रमेव हविषो यागार्थत्वादित्युक्तम् ।</p>
﻿<pb n="b849"/>
<ab type="sutra" n="42">।। १५ ।। अप्रयोजकत्वादेकस्मात्क्रिंयेरन् शेषस्य गुणभूतत्वात् ।। ४२ ।।</ab>
<p>इह शेषकर्माण्युदाहरणं---किं सकृत् कृत्वोपरन्तव्यम् उत
यावच्छेषमावृत्तिः इति । पूर्वपक्षवादी कृतत्वाच्छास्त्रार्थस्य सकृ-
त्करणं मन्यते । ननु प्रतिप्रधानं गुणा आवर्तन्त इति शेषस्या-
प्राधान्यादावृत्तिकेवात्रावगम्यते । अयमभिप्रायः पूर्वपक्षवादिनः
---प्रधानोपकाराय हि शेषस्य संस्कारः, सकृत् कृतेन च कृतं कार्यमिति
नावृत्‍तिं मन्यते । न हि शेषत्वात् संस्कार्यत्वम् । ननु च
ग्रहादावप्येवमेव प्राप्नोति । प्राप्नोत्येव यद्यत्र न समाधीयते । तत्र
तर्हि का चिन्ता ? एकत्वस्याविवक्षेत्युक्तम् । अत्राभिधीयते
---यावच्छेषमावृत्‍तिः । ननु च कृतत्वाच्छास्त्रार्थस्य सकृत् इत्युक्तम्
﻿<pb n="b850"/>
उच्यते । शेषसंस्कारद्वारं हि प्रधानस्योपकार्यत्वमुक्तम् । न च
शेषे विशेषोऽवगम्यते । अयमयं अयं वेति । अतोऽगुह्यमाण-
विशेषात्, प्रतिप्रधानमावृत्‍तिः लिङ्गानि दर्शितानि च भाष्ये ।
यत्पुनरप्रयोजकत्वात् शेषाणामिति पूर्वः पक्षः तदेवेदं न शेषत्वात्
संस्कार्यत्वमिति यदुक्‍तं, न पुनर्गुणभावं शेषस्य मन्यते । न हि
शेषस्य प्रयोजकत्वमप्रयोजकत्वं चोपपद्यते । तस्मात् स एव पूर्वः
पक्षः ।</p>
<ab type="sutra" n="46">।। १६ ।। एकस्माच्चेद्यार्थाकाम्यमविशेषात् ।। ४६।।</ab>
<p>पूर्वाधिकरणपूर्वपक्षे अनुष्ठानचिन्तेयम् । अत्राविशेषाद्यतः
कुतश्चिंदिति पूर्वः पक्षः ।</p>
﻿<pb n="b851"/>
<p>मुख्य एव निमित्‍ते संभवति न नैमित्‍तिकोपघातः शक्यते
कर्तुमिति राद्धान्तः । जघन्यानां तु कृतत्वात् नैमित्‍तिकस्य
(निमित्तावगतिः) युक्‍तैवाक्रिया शेषकार्याणाम् । इति ।</p>
<ab type="sutra" n="48">।। १७ ।। भक्षाश्रवणाद्दानशब्दः परिक्रये ।। ४८ ।।</ab>
<p>इदं ब्रह्मण इति द्व्यवदानोपसंहाराद्यागस्य शेषेण परिक्रयं
मन्यते पूर्वपक्षवादी । राद्धान्तवादी तु तस्यावदेययोग्यतयैवोत्पत्‍तेः
यागार्थतैवेति नार्थान्तरे विनियोगमर्हतीति । कथं तर्हि
स्विष्टकृदादियागः ? अत्यक्तत्वाच्छेषस्य वचनाच्चोपपद्यते ।
﻿<pb n="b852"/>
ननु च दानमपि वचनाद्भविष्यति । सत्यम्---यदि वचनमस्ति ।
त त्वत्र दानं श्रूयते तादर्थ्यश्रुतिस्तूपकारादप्युपपद्यत एवेत्युप-
कारो दर्शितः । शेषभावस्तु विपरीत एवेत्यनवद‍्यम् ।</p>
<trailer>इति बृहत्यां तृतीयस्याध्यायस्य चतुर्थः पादः</trailer>
﻿<pb n="b853"/>
</section>
<section>
<head>तृतीयाध्यायस्य पञ्चमः पादः ।।</head>
<ab type="sutra" n="1">।। १ ।। आज्याच्च सर्वसंयोगात1 ।। ३-५-१ ।।</ab>
<p>यावद्धविः किञ्चिच्चोदितं सर्वस्माच्छेषादवद्यतीति स्थितम् ।
उपांशुयाजे संशयः---किं ध्रुवास्थादविशेषादङ्गप्रधानसाधारणादन-
वदेयं स्विष्टकृते उताङ्गप्रधानशेषमपि प्रधानशेषमित्यवदेयं गृहीता-
द्वा जौहवात् चमसवत् । अविशेषादवदेयमिति प्राप्ते । न साधारणे,
शेषत्वाभावात् । शिष्टमपि हि तत्साधारणमेव । प्रधानशेषाच्च
स्विष्टकृदवदानम् । न च तत्केवलप्रधानशेष इति शक्यते वक्‍तुं
﻿<pb n="b854"/>
साधारणत्वादेव । यत्‍तु गृहीतस्यैव प्रतिपत्तिश्चमसवदिति
तदयुक्‍तं, चतुरवत्तं जुहोतीति श्रवणात् शेषयितव्ये प्रमाणाभावात् ।
स्विष्टकृदवदानवचनमेव प्रमाणमिति चेन्न । अप्रयुक्‍ते शेषेऽर्थ-
वत्वात् । यत्‍तु चमसवदित्युक्‍तं, तन्न । अनुवषट्कारश्रुतेरनन्य-
विषयत्वात् (न स्विष्टकृदवदानम् । न च तत्प्रधानशेष इति
शक्यतें वक्‍तुम्) चमसस्य ग्रहणमात्रश्रुतेः । दर्शनं प्रत्युक्तम् ।</p>
<ab type="sutra" n="13">।। २ ।। साकं प्रस्थाय्ये स्विष्टकृदिडं च तद्वत्1 ।। १३ ।।</ab>
<p>केन विशेषेणायमतिदेशः ? प्रकृतिवदिति
प्राप्तेः कार्यार्थतया शेषं मन्यते पूर्वपक्षवादी ।
﻿<pb n="b855"/>
वचनात् कार्यं बलवदिति राद्धान्तः ।</p>
<ab type="sutra" n="14">।। ३ ।। सौत्रामण्यां च ग्रहेषु1 ।। १४ ।।</ab>
<p>सौत्रामण्यां <q>‘उच्छिनष्टि न सर्वहुतं जुहोति’</q> इति पुनरपि
शेषाशङ्कायां स्विष्टकृदि़डं मन्यते पूर्वपक्षवादी । तस्यान्यत्र
विनियोगादिति राद्धान्तः ।</p>
<ab type="sutra" n="16">।। ४ ।। 2द्रव्यैकत्वे कर्मभेदात् प्रतिकर्म क्रियेरन् ।। १६ ।।</ab>
<p>सर्वपृष्ठे तु प्रतिप्रधानं शेषसंस्कारादावृत्तिं मन्यते ।
﻿<pb n="b856"/>
अगृह्यमाणविशेषतया कृतः शास्त्रार्थ इति राद्धान्तः । ननु
साधारणे नैव स्विष्टकृदस्तीत्युक्तम् । सत्यं, अकृतत्वात्कार्यान्तराणां
गुणप्राधान्याच्चेति विशेषः ।</p>
<ab type="sutra" n="18">।। ३५ ।। ऐन्द्रवायवे तु वचनात् प्रतिकर्म भक्षः स्यात्1 ।। १८ ।।</ab>
<p>ननु चात्र पूर्वपक्ष एव नास्ति वचनात् ।
न हि पूर्वपक्षे वचनस्यान्यार्थता शक्यते वक्‍तुम् ।
अतोच्यते । अयमभिप्रायः पूर्वपक्षवादिनः सोमसंस्कारार्थ-
त्वाद्भक्षस्य द्विरिति प्रयोगान्तरापेक्षोऽनुवादो भविष्यति ।
﻿<pb n="b857"/>
राद्धान्तवादी तु वचनात्कार्यकल्पनेति वचनादित्युक्तवान् ।</p>
<ab type="sutra" n="19">।। ६ ।। 1सोमेऽवचनाद्भक्षो न विद्यते ।। १९ ।।</ab>
<p>सोमे शेषभक्षोऽस्ति नास्तीति संशयः । ननु संशय
एवायमयुक्तः सोमस्य शेषभावात् । युक्तं पुरोडाशादीनां
द्विर्हविषोऽवद्यति इति वचनात् तत्र यागोपसंहारात् शेषवत्त्वम्
तस्य च भक्षः । इह तु तदभावात् भक्षशङ्कैव नास्ति । कथं
तर्हि वचनान्येतानि <q>‘ द्विरैन्द्रवायवस्य भक्षयति’</q> <q>‘सर्वतः परिहारमा-
श्विनं’</q> <q>‘अनुवषट‍्करोति’</q> इति च । अत्रापि च भवानेव प्रष्टव्यः अथ
वा भवन्त्वर्थकर्माणि । कथं तर्हि <q>‘ऐन्द्रवायवस्य’</q> ‘आश्विनं इति च ।
﻿<pb n="b858"/>
तद्धर्मलक्षणार्थो भविष्यति । तस्मादनुपपन्नमेवेदं सोमेभक्षो-
विद्यते उत नेति । अथैतेभ्योऽपि वचनेभ्यः शेषयितव्यं
इति कल्प्यते । न, अप्रयोजकत्वाच्छेषाणाम् । संस्कार्यप्रधानं हि
संस्कारकर्म भवति । न चाप्रधानं प्रयुङ्क्‍ते । तस्मात् वक्तव्योऽत्र
न्यायः । उच्यतेः---नात्र सर्वहोमे प्रमाणमस्ति । ऐन्द्रवायवादिषु
हि तादर्थ्येन ग्रहणम् । गृहीतस्यैकदेशेनापि कृते कृतैवैन्द्रवायवता,
किमिति सर्वस्य होमः । ननु च सर्वस्य यागार्थता श्रूयते <q>‘सोमेन
यजेत’</q> इति । तत्रापि एकेदेशैनैव सोमेनेत्युपपन्नत्वात् । तथा
﻿<pb n="b859"/>
च अस्य ग्रहणं ऋजीषादेश्च त्यागः । यद्येवं किमिति <q>‘द्विर्हविषो-
ऽवद्यति’</q> इत्येतस्मादेवोपसंहारः । यथकथंचित् तत्राप्युपसंहार-
सिद्धेः । नियमार्थं तदिति चेत् । सर्वप्रदानं तर्हि पूर्वपक्षवादिनो न
घटते किञ्च एकदेशेनाप्युपपद्यत इति नैतावता सर्वं न होतव्यम् ।
सर्वहोमेनाप्युपपद्यत एव । तस्माद्वक्तव्यो विशेषः ।</p>
<p>अयमभिधीयते---कृते शास्त्रार्थे पुनः करणं तावन्न विद्यते । एक-
देशेन कृतः शास्त्रार्थ इति प्रदर्शितम् । कथं तर्हि सर्वप्रदानाशङ्का ?
﻿<pb n="b860"/>
अवखण्ड्यावखण्ड्यदातव्यमिति वचनार्थवगमात् । न यागार्थ-
त्वात् द्रव्यस्येत्युपसंहारः । अतः एकदेशेन नियम एवायम् ।
अत एव लौकिकाः पायसादि देवतोद्देशेन कृत्वा तत उद‍्धृत्य
किञ्चित् देवतोद्देशेन त्यक्‍त्वा शेषं यथेष्टं विनियुञ्जते । तस्मा-
दुपपद्यते संशयः---किं भक्षणेनैव शेषप्रतिपत्तिः उत नेति । वचना-
भावात् न भक्षणेनेति पूर्वः पक्षः । भक्षणविशेषविधानात् अस्तीति
द्वितीयः । अन्यथा हि विशेषविधानं नोपपद्यते । यदि विशेषविधानं
नोपपद्यते कामं मोपपादि, न पुनर्वचनादृते भक्षः शक्यते प्रतिपत्‍तुम्
यदा भक्षयति तदा द्विरिति एवमेवोपपत्तेः, एवं तर्हि तान्येव
वचनानीति राद्धान्तः यावद्वचनं वचनम् ।</p>
﻿<pb n="b861"/>
<ab type="sutra" n="22">।।७।। 1चमसेषु समाख्यानात् संयोगस्य तन्निमित्तत्वात् ।। २२ ।।</ab>
<p>चमसेषु इदानीं वचनाभावान्नास्तीति पूर्वः पक्षः । तच्चमस-
तैवान्यथा नोपपद्यते । अयमस्य चमस इति वचनं यथैव विशेष-
विधानमन्यथा नोपपद्यत इति पूर्वत्र । द्रव्यान्तरचमनं तक्षणादि
च न कल्पनामर्हति इति प्रदर्शितः ।</p>
<ab type="sutra" n="8">।। ८ ।। उद्गांतृचमसमेकस्य श्रुतिसंयोगात्2 ।। ८ ।।</ab>
﻿<pb n="b862"/>
<p>प्रोद्गांतॄणामित्यत्र किं पुनः कारणं न गानं लक्षयति समा-
ख्यैव किमिति लक्षयति ? उच्छब्दस्याविवक्षा प्राप्नोति गानकारिषु
लक्ष्यमाणेषु । तथा च दर्शितम्---अन्यदेव गानं अन्यदेवोद्गानमिति ।
समाख्याने तु नायं दोषः । ननु चोद्गानं नाम गानमेव नास्ति
﻿<pb n="b863"/>
भक्तिर्हि सा । सा चोद्गीथवाच्या । यः पुनरुद्गायेदित्येव-
मादिषु प्रयोगः उद्गीथं गायेदिति तत्रार्थः । उच्छब्दो हि
तत्र भक्तिलक्षणार्थः । गानं तु गानमेव । तस्मादुद्गातेत्यृ-
त्विग्विशेषनामैवैतत् । न पुनः उद्गानस्य कर्ता उद्गाता । अत
एव समाख्यैवात्र लक्षयितुं प्रभवति न गानक्रियेति राद्धान्तितम् ।
अत एव अपसुब्रह्मण्यवादिनोऽपि अपन्यायवादिन एव । नात्र
﻿<pb n="b864"/>
स्तुत्यादिश्रवणमिव सङ्कोचकप्रमाणमस्ति । ननु प्रोद्गातॄणामिति
त्रिष्वेव बहुवचनोपपत्तेः किमिति समुब्रह्मण्यानां भक्ष इति ?
यदि बहुवचनोपपत्त्यर्थं सत्यमेव । अत्रोद्गातृशब्दः तदर्थकारिषु
वर्तत इत्युक्तम् ।</p>
<ab type="sutra" n="27">।। ९ ।। ग्रावस्तुतो भक्षो न विद्यतेऽनाम्नानात्1 ।। २७ ।।</ab>
<p>उक्‍तं वचनात् समाख्यानाच्च भक्षणम् । इदानीं वचनार्थ-
विप्रतिपत्तौ सम्प्रतिपत्त्यर्थमेतान्यधिकरणान्यारभ्यन्ते । सर्वे हारि-
योजनस्यान्ते लिप्सिन्त इति चमसिनामेवेति पूर्वपक्ष-
﻿<pb n="b865"/>
वादिना शङ्कितम् । वाक्यशेषात् । असन्दिग्धत्वात् प्रकृत-
वचनतया सर्वशब्दस्य नोपंसहारो युक्तो वाक्यशेषादिति राद्धान्तः
पक्षः ।</p>
<ab type="sutra" n="31">।। १० ।। वष‍्टकाराच्च भक्षयेत्1 ।। ३१ ।।</ab>
<p>अत्र वषट‍्कर्तुः प्रथमभक्ष इति गुणश्रवणात् न भक्ष-
विधानमिति आशङ्क्य विशिष्टविधानादिति राद्धान्तः । ननु
चात्र विशिष्टविधानं नास्ति । न हि प्राथम्यं नाम भक्षणस्य
कारकं येन यागविशिष्टा क्रिया विधीयेत ।</p>
﻿<pb n="b866"/>
<p>अत एव पूर्वपक्षवादी न विशिष्टविधानमत्र संभवतीत्याशङ्कतवान् ।
कथं तर्हि राद्धान्तः? प्रथमभक्ष इति पदद्वयस्य चैकार्थ्याभिधा-
नात् अभिहितविधानाच्चैकार्थ्यं मन्यते । तदयुक्तम् ।
समासेपि हि तद‍्भूताधिकरणन्यायात् अपगतिर्नास्ति । सत्य-
मेवं, तथापि पूर्वोत्तरपदसंबन्धायत्ता समासे च पदार्थान्तरसङ्गतिः
﻿<pb n="b867"/>
इति युक्तमुक्‍तं समासे च विदधतो नानेकगुणविधानं दुष्कर-
मित्यतः सिद्धमत्न विशिष्टविधानम्।</p>
<ab type="sutra" n="32">।। ११ ।। हामाभिषवाभ्यां च1।। ३२ ।।</ab>
<p>अभिषुत्य हुत्वा भक्षयति इत्यपि भक्षविधानम्। होमाभिषवयोः
प्राप्तत्वात्।</p>
﻿<pb n="b868"/>
<p>अङ्गतया च विधानानुपपत्तेर्भक्ष एव विधातव्यः ।</p>
<ab type="sutra" n="33">।। १२ ।। प्रत्यक्षोपदेशाच्चमसानामव्यक्‍तश्शेषे1 ।। ३३ ।।</ab>
<p>होतृचमस इत्येवमाद्याभिः श्रुतिभिः समाख्याभिः सकल-
चमससंबन्धावगतेः अभिषुत्य हुत्वेत्यन्यत्र चमसेभ्यो भक्ष इति
मन्यते । एवं प्राप्ते उच्यते । अभिषवहोमनिमित्तो भक्षश्चमसेषु
भवत्येव । ननु च होतृचमस इति सकलचमसावगतिरित्युक्तम् ।
सत्यमुक्‍तं न पुनरभिषवनिमित्ततां बाधितुमर्हति । प्रापकाण्येतानि
वचनानि न होतृचमस इत्यस्यां संबन्धावगतौ संबन्धान्तरनिवृत्तिः
शक्यतेऽवगन्तुम् । प्राप्तिमात्रावगतेः । प्राप्तौ हि सत्यां कस्ये-
दमिति विवक्षायां अन्यनिवृत्तिः प्रतीयते । यथा आग्नेय इत्युक्‍ते
﻿<pb n="b869"/>
नैन्द्राग्नस्यावगतिः । इह पुनः प्राप्तिफलत्वाद्वाक्यस्य नान्यनिवृत्तिः
शक्यतेऽवगन्तुम् । ननु च प्राप्तावपि सकलावगतेर्विरोधो विद्यत
एव । सत्यं यदि समाख्यया प्राप्तिः इह पुनः प्रैतुहोतुश्चमसः इति
वचनात् । कल्प्यं चैतत् अभिषुत्य हुत्वेत्यनेन ।</p>
<ab type="sutra" n="36">।। १३ ।। एकपात्रे क्रमादध्वर्युः पूर्वो भक्षयेत्1 ।। ३६ ।।</ab>
<p>स्थितं चमसिनोऽभिषोतारो होतारश्च भक्षयन्ति इति ।
अत्रेदानीं कः प्रथमं भक्षयेदिति विचार्यते । अध्वर्युः
भक्षयति हस्तगतत्वात् यस्य हस्ते स जयतीति न्यायात् ।
﻿<pb n="b870"/>
ननु वषट‍्कर्तुः प्रथमभक्ष इति । वचनात् कथमध्वर्योर्भक्षः ? भक्ष-
मात्रविधानादपि वषट‍्कर्तुरेव प्रथमं भक्ष इति मन्वानस्य
पुनरिदमधिकरणम् । प्रदर्शितं च प्राथम्याद्वषट‍्कारस्येति । वच-
नाच्चेत्युपसंहृतम् ।</p>
<ab type="sutra" n="40">।। १४ ।। वचनादनुज्ञातभक्षणम्1 ।। ४० ।।</ab>
<p>किं अनुज्ञातेतैव भक्षयितव्यं उत अननुज्ञातेनेति प्राप्तिदर्श-
नार्थमिदमधिकरणम् । असति वचनेऽनियमः । वचनात्‍तु नियम
﻿<pb n="b871"/>
एव । नियमे सति किं लौकिकेन शब्देनानुज्ञापनं उत वैदिकेनेति ।
मन्त्रानाम्नानात् वैदिकेनेति नियमः । इदमपि मन्त्रप्राप्ति-
दर्शनार्थमेव ।</p>
<ab type="sutra" n="42">।। १५ ।। तत्रार्थात् प्रतिवचनम्1 ।। ४२ ।।</ab>
<p>इदानीं प्रतिवचने संशयः किं मन्त्रेण प्रतिवचनं उत लौकि-
केन शब्देनेति । कथं पुनरुपहूत इति मन्त्राम्नानात् सन्देहः
उपह्रयस्वेत्यस्यैव शेषं मन्वानस्य । न ह्यनुज्ञापनात् पूर्वपठितं
प्रतिवचनसमर्थमपि प्रतिवचनायालं भवतीत्यभिप्रायः । राद्धान्त-
वादी तु पूर्वतैवात्र बाध्यत इति राद्धान्तितवान् ।</p>
﻿<pb n="b872"/>
<ab type="sutra" n="43">।। १६ ।। तदेकपात्राणां समवायात्1 ।। ४३ ।।</ab>
<p>पठिते ज्ञापने प्रतिवचने च किमेकपात्राणामेवानुज्ञापनं उता-
विशेषेणेति । अविधानादविशेषं मन्यते पूर्वपक्षवादी । दृष्टार्थ-
तया तु राद्धान्तः ।</p>
<ab type="sutra" n="44">।। १७ ।।याज्यापनयनेनापनीतो भक्षः प्रवरवत्2 ।। ४४ ।।</ab>
<p>याज्यामात्रापनयनं मन्वानस्य पूर्वपक्षवादिनो होतुरेव भक्ष
इत्यभिप्रायः । किमनवानश्रुतिः निषद्य यजतीतिवत् वचनं न
पश्यति । न न पश्यति, याज्यामात्रे । एवमेतद‍्द्वयमप्युपपद्यत
﻿<pb n="b873"/>
इत्यभिप्रायः । याज्याभिधानेन यजेः कर्तृत्वमुपपद्यत इत्यर्थः ।
राद्धान्तवादी तु मन्यते । सत्यमुपपद्यते न पुनर्वषट‍्कारापनये किञ्चन
प्रमाणमस्ति इति सवषट‍्कारमेव याज्याप्रयोगमात्रेप्युपपद्यत इति
व्यापारमङ्गीकृत्य कर्तृत्वं युक्तमिति । यत्‍तु प्रवरो नापनीयत इति
तदत्रौपदेशिकत्वात् यथा प्रवरो नापनीयते तथा प्रदर्शितम् ।</p>
<ab type="sutra" n="47">।। १८ ।। फलचमसो नैमित्तिको भक्षविकारः श्रुतिसंयोगात् ।। ४७ ।।</ab>
<p>किं फलचमसो भक्षविकार उतेज्याविकार इति । अस्मिन्
संशये ब्रूमः नैवात्र संशयः तमस्मैभक्षं प्रयच्छेत् इति भक्षसंब-
﻿<pb n="b874"/>
न्धित्वेन विधानात् । भक्षे सोमं विकारोति न यागे । न च
यागविकारः शक्यते वक्‍तुम् । उत्पत्तिशिष्टत्वात् सोमस्य ।
विधीयमाने तु कर्मान्तरापत्तिः । ततश्च भक्षविकारोऽपि न स्यात्
दूरे इज्याविकारता । अत्राभिधीयते---नेज्याविकारमन्तरेण भक्षं
विकर्तुं समर्थः फलचमसः । इज्याशेषस्य हि सोमस्य भक्षः । न
चाशेषभूते भक्ष्यमाणे स विकृतो भवति । तस्मादिज्याशेषतैव फल-
चमसस्यापि मन्तव्या । ननु चोत्पत्तिशिष्टत्वात् सोमस्य यागे विधानं
न संभवतीत्युक्तम् । यागानुवादेन विधाने हि अप्रत्यभिज्ञान-
﻿<pb n="b875"/>
मुक्तम् । न पुनः कार्येणापि संबन्धे । कार्यत एवायं संबन्धः ।
ननु च भाष्यकारेण यागसंबन्धाभावं चोदयित्वा याज-
येदिति संबन्ध उक्तः यजिना । यागान्वयप्रदर्शनार्थं तदुक्तम्
न पुनरनू्द्य विधानायेत्यदोषः । भक्षं कुर्यादिति चोपसंहारः
इममेवार्थं प्रकटीकरोति । तस्मादिज्याविकारः फलचमस इति
सिद्धम् । गुणविधानानि च प्रदर्शितानि ।</p>
<ab type="sutra" n="52">।। २० ।। अनुप्रसर्पिषु सामान्यात्1 ।। ५२ ।।</ab>
<p>दशदश एकैकं चमसमनुप्रसर्पन्तीति विधानात् शतं ब्राह्मणाः
सोमान् भक्षयन्तीत्यनुवादं मन्वानस्य नाभक्षो राजेति पूर्वः पक्षः ।
﻿<pb n="b876"/>
सत्यमेवं यद्यनुवादः स्यात् । न चानुवृत्ते राजनि अनुवादः
शक्यते वक्‍तुम् । अयथार्थानुवादप्रसङ्गात् । ननु चानुवादे
अयथार्थत्वं अदोषः भूयस्त्वेन लक्षणा भविष्यति । सत्यं यद्ये-
कान्ततोऽनुवादः इह पुनर्विधेयतयाप्युपपद्यत एवेति नायथार्थत्वं
शक्यते । तस्मात् द्वयमप्येतद्विधीयते शतं ब्राह्मणाः दश एकैकं
चमसं इति च । ननु च <q>‘समं स्यादश्रुतत्वात्’</q> इति न्यायेन शते
विभज्यमाने एकैकत्र दशदशप्राप्तेः दश दश एकैकं चमसमनु-
प्रसर्पन्ति इत्यनुवादः ।</p>
﻿<pb n="b877"/>
<p>न एकैकत्र शतप्राप्तेः प्रत्युद्देशं वाक्यसमाप्तेः । तस्माद-
भक्षो राजा ब्राह्मणविधानादिति । यत्पुनरत्र शतं ब्राह्मणास्सोमान्
इत्यनेकार्थविधानं मन्यते, तदयुक्तं, यस्मात् कर्मान्तरविधानेनापि
प्राकृतकार्यार्थतां दशमे वक्ष्यामः ।</p>
<trailer>इति बृहत्यां तृतीयस्य
पञ्चमः पादः</trailer>
﻿<pb n="b878"/>
</section>
<section>
<head>बृहत्यां</head>
</section>
<section>
<head>तृतीयाध्यायस्य षष्ठः पादः ।।</head>
<ab type="sutra" n="1">।। १ ।। सर्वार्थमप्रकरणात्1 ।। १ ।।</ab>
<p>किं पुनरत्र कारणं पक्षद्वयोपन्यासस्य । कस्य पक्षद्वयोपन्या-
सस्य ? । चोदकादनारभ्यविधिः बलीयान् सामान्यतोदृष्टत्वाच्चेति ।
प्रथमस्य तावत्पक्षस्य इदं प्रयोजनं नैवात्र द्विरुक्तता विद्यते ।
उपदेशातिदेशाभ्यां प्रकृतिविकृत्योः स्रुक्संभवान् । एवं तर्हि
सामान्यतो दर्शनेन प्रकृत्यर्थतेति । अपरस्य पक्षस्योपन्यासः प्राय-
﻿<pb n="b879"/>
दर्शनवत् । अयं तावदनन्तरः पक्षो निराक्रियते । न सामा-
न्यतो दृष्टं शब्दार्थावगतौ हेतुः । नापि प्रायदर्शनम् ।
प्रकृताविव विकृतावपि संक्षेपविस्तारोपदेशदर्शनात् । इदानी-
मपरस्य पक्षस्य निरसनं चोदकापेक्षश्चेत् अनारभ्य विधिः ।
प्रकृतौ पूर्वमुपदेशोऽपेक्षणीयः उपदेशापेक्षत्वादतिदेशस्य ।
उपदेशेन चेदुपसंहृतोऽनारभ्यविधिः नातिदेशमपेक्षते ।
﻿<pb n="b880"/>
कार्यत एव विकृतौ प्राप्तत्वात् । अतो द्विरुक्तताऽसंभवात् अद्विरुक्त-
त्वादिति स्थितो हेतुः । यस्तु यागसंबन्धोपन्यासः1 असाववश्यं
भावी चोदक इति प्रदर्शयितुम् । अवश्यंभावित्वे चाद्विरुक्तत्वस्य
सिद्धिरुक्ता ।</p>
<ab type="sutra" n="1">।। २ ।। प्रकरणविशेषात्‍तु विकृतौ विरोधि स्यात्2 ।। १ ।।</ab>
<p>ननु चानारभ्याधीतं साप्तदश्यं, यच्च प्रकरणाधीतं
पाञ्चदश्यं उभयमपि श्रुत्यैव सामिधेनीसंबन्धितया
﻿<pb n="b881"/>
चोद्यते । कोऽय प्रकरणोपन्यासः । नैवात्र(योत्र) प्रकरणं विनि-
योजकं येन प्रकरणविधिर्बलीयान् भवति । अथायमभिप्रायः
प्रकरणसव्यपेक्षा एव श्रुत्यादयो विनियोजकाः इति । सत्यं ग्राह-
कलक्षणप्रकरणसव्यपेक्षाः न तु विनियोजकमपेक्षन्ते । ग्राहकस-
व्यपेक्षा चानारभ्यविधेरपि तुल्यैव । अतोऽत्रापि द्विरुक्तेरसंभवात्
प्रकृतावेवेति युक्तम् ।</p>
<p>अस्त्यत्र विशेषः । प्रकृतत्वे हि पाञ्चदश्यस्य ग्राहकप्रत्यभि-
ज्ञानं संभवति । अव्यवायात् । अनारभ्यविधेः पुनः कार्यतो
ग्राहकावमर्शः ।</p>
﻿<pb n="b882"/>
<p>एवं च सति न क्लृप्ते कल्पना संभवति इति न प्रकृतौ
निवेशः । प्रतिपत्त्यविरोधिनी हि कल्पना न प्रतिपन्नोपमर्दिनी ।
तस्माद्विकृतावनारभ्य विधानमिति सूक्तम् ।</p>
<ab type="sutra" n="10">।। ३ ।। नैमित्तिकं तु प्रकृतौ तद्विकारः संयागविशेषात1 ।। १० ।।</ab>
<p>कथं पुनरत्र पूर्वपक्षाशङ्का । इत्थमाशङ्का क्रत्वर्थे बाध्यमाने उप-
देशः पीडितो भवति । नचोपदेशाशादृते प्रकृतौ साद‍्गुण्यावगतिर्भवति ।
﻿<pb n="b883"/>
विकृतौ पुनः कार्यत एव साद‍्गुण्यावगतिः इत्येककार्य-
त्वात् पुरुषार्थेनापि क्रतोः साद‍्गुण्यं शक्यते वक्‍तुं कार्य-
विशेषात् । तस्मात् पुरुषार्थानां विकृतौ निवेशः । सत्यमेवं
यदि प्रकृतावपि कार्यविशेषो न स्यात् । इह तु दृष्टार्थत्वादुपदेशस्य
तुल्यः कार्यविशेषः । (कार्य)विशेषावगमाच्च सामान्यतो बलीयस्त्वं
विशेषोपदेशस्येति प्रकृतावेव निवेशः ।</p>
<ab type="sutra" n="11">।। ४ ।। इष्ट्यर्थमग्न्याधेयं प्रकरणात्1 ।। ११ ।।</ab>
<p>कथं पुनरत्रेष्टेः प्रकरणं ? इष्टेरपि नैवाधिकारश्रुतिरस्ति ।
﻿<pb n="b884"/>
आधानस्यैव हि साधिकारस्य विधेः प्रकरणम् । तस्मान्नेष्टेः प्रकरणं
इति शक्यते वक्‍तुम् । कथं तर्हि पूर्वः पक्षः ? भवतो वा
कोऽभिप्रायः । न किञ्चित्प्रतिभाति । अत्राभिधीयते---द्वयमप्य-
त्रोदाहरणम् । किमाधानं उतेष्टय इति । द्वयोः प्राधान्यमयुक्त-
मिति मन्वानस्य इष्टेश्चाङ्गबाहुल्यात् प्राधान्यारोपेण पूर्वः पक्षः ।
राद्धान्तस्तु द्वयोरप्यधिकाराभावात् । अग्न्यर्थतया च
विनियोगोपपत्तेः द्वयोरग्न्यर्थत्वम् । तथा च लिङ्गदर्शनम् ।</p>
﻿<pb n="b885"/>
<ab type="sutra" n="14">।। ५ ।। तत्प्रकृत्यर्थं यथाऽन्येऽनारभ्यवादाः ।। १४ ।।</ab>
<p>किमिदानीं प्रकृत्यर्थमाधानं उत सर्वार्थमिति । एतदुक्‍तं
भवति---किं क्रत्वर्थनामग्‍नीनामाधानं उत आहितानां क्रत्वर्थतेति ।
कश्चात्र विशेषः ? अयमस्ति विशेषः---यदि क्रत्वर्थानामाधानं ततः
पर्णमयीत्ववत् प्रकृतिगामित्वमाधानविधेः । अथ तु आहितानां
क्रत्वर्थता तदा होमादिमात्रशेषतयाऽग्‍नीनां सर्वार्थमाधान-
मित्युच्यते । किं पुनरत्र युक्तम् ? पर्णतादिवत् क्रतुसंबन्धानामेवाग्री-
नामाधानमिति । आहिताग्‍नेरधिकारात् आहितानां क्रत्वर्थतेति ।
﻿<pb n="b886"/>
यथा वा आहिताग्नेराधिकारस्तथा षष्ठे वक्ष्यामः । वसन्तादिकाल-
विधिश्चैवमुपपन्नो भविष्यति ।</p>
<ab type="sutra" n="16">।। ६ ।। तासामग्निः प्रकृतितः प्रयाजवत्1 ।। १६ ।।</ab>
<p>कथं पुनः पवमानेष्टिषु पवमानेष्टिसंस्कृता अग्नयः आशङ्क्य-
न्ते । या अपि हि ताः अग्न्यर्था इष्टयः ता अपि
पवमानेष्टय एव । तस्मादनाशङ्कनीयमेवेदमाशङ्कितम् । अत्रोच्यते
---इदमेवात्र चिन्त्यते । किमयमतिदेशः प्रकृतौ याव-
दुपकारकं तावदतिदिशति उत यथाकार्यमतिदेश इति ।
﻿<pb n="b887"/>
तत्र पूर्वपक्षवादिनोऽभिप्रायः । यावदुपकारकं तावदति-
दिशतीति । राद्धान्तवादी पुनः यथाकार्यमति-
देशः । उपदेशेतु विपरीतम् । तस्मान्नैतदुपदेशवद्
द्रष्टव्यम् । उपदेशविशेषप्रदर्शनार्थं चैतदुपदेशलक्षणे चिन्तितम् ।
﻿<pb n="b888"/>
अन्यथा हि अन्वारम्भणीयाधिकरणेनैव गतम् स्यात् । अग्न्यर्थ-
तया च पवमानेष्टीनां उपदेशान्यत्वे यत्नः इति विशेषः ।</p>
<ab type="sutra" n="18">।। ७ ।। तुल्यः सर्वेषां पशुविधिः प्रकरणाविशेषात्1 ।। १८ ।।</ab>
<p>कथं पुनरिदमधिकरणं प्रारब्धम् । यथैव भाष्यकारेण । न तथा
शक्यते वक्‍तुम् । तस्माद्यदि तावदिदं ज्योतिष्टोमाख्यप्रकरणं तदा
﻿<pb n="b889"/>
श्रुत्यादीभिरेव पशुयागसंबन्धात् विशसनादीनाम् । किमिदं
प्रकरणविशेषादिति सर्वार्थतोच्यते । अथ प्रकरणे अविशेषः
पशूनामित्यविशेषतोच्यते कथं तर्हि सूत्रं---अस्ति तु प्रकरणे विशेष
इति । नचावान्तरप्रकरणं नाम किञ्चिदस्ति ज्यौतिष्टोमिकमहाप्रकरणे ।
प्रकरणान्तरे चाभ्युपगम्यमाने(ऽर्थे) न तावत्प्रकरणमग्रीषोमीया-
देरुपपद्यते । किमित्येव हि तदा ज्योतिष्टोमसंबन्धोऽभ्युपगतः
स्यात् । एवं च दीक्षणीयादेरितिकर्तव्यताभाव एव हीयेत ।
﻿<pb n="b890"/>
﻿<pb n="b891"/>
दर्शपूर्णमासयोश्च प्रयाजादेरितिकर्तव्यताप्रसङ्गः प्रकरणविनियो-
ज्यतया ।</p>
﻿<pb n="b892"/>
<p>ततश्च <q>‘अव्यक्तासु तु सोमस्ये’</q>ति सोमिकी इतिकर्तव्यता
प्राप्नोति दीक्षणीयादेरिव दार्शपूर्णमासिकी । किमिति वा न भवति ?
﻿<pb n="b893"/>
उक्तमवान्तरप्रकरणाभावादिति । न ह्येकस्मिन् प्रयोगवचने
नानाकिमित्याङ्क्षा संभवति । एकश्चायं प्रयोगवचनः सेतिकर्त-
व्यताकस्य प्रयोगस्यैकशब्द‍यादिति वक्ष्यति ।</p>
<p>कथं तर्हि दीक्षणीयादेरातिदेशिका धर्माः ? मा भूवन्,
न पुनः किमित्याकाङ्क्षाद्वयमेकस्मिन् प्रकरणे संभवति ।
﻿<pb n="b894"/>
एवं स्थिते यदिदमुच्यते प्रकरणात्सवनीयस्येति स्थानाच्चाग्नीषो-
मीयस्येति सर्वमिदमन्धपदम् । तस्मात् महता प्रयत्‍नेनात्र भाष्यं
व्याख्येयम् । अत्राभिधीयते---प्रकरणं तावदिदं ज्योतिष्‍टोमस्य ।
औपवसथ्येऽहनि धर्माश्चोद्यन्ते । न च पशवस्तस्मिन्नहनि सर्वे
सन्निहिताः सन्निहितवचनं चोद्देशकं पदम् । अतः कस्यायमुद्देशक
इति चिन्त्यते विशसनादिविधिषु । तत्र प्रकरणाविशेषात् सर्वे
पशवो ज्योतिष्टोमार्थतया प्रकृता इति सर्वार्थतां मन्यते ।</p>
<p>अपरेण पूर्वपक्षिणा अहस्सामान्यसन्निधानात्‍तु (सन्निकृष्ट इति)
सन्निधिविशेषो विद्यत इति अस्ति तु प्रकरणविशेष इत्युक्तम् ।
﻿<pb n="b895"/>
प्रकृतलक्षणं च प्रकरणमत्राभिप्रेतम् । अतः स्थानादग्‍नीषोमीयस्येति
युक्तम् । (सिद्धम्) । अप्रकृतसिद्ध‍यर्थं च सौत्येऽहनि विधानं
सवनीयस्येत्येवमाद‍्युपपन्नम् । ननु सन्निधानविशेषेणाग्‍नीषोमी-
यार्थत्वे सिद्धे ज्योतिष्टोमप्रकरणे चाम्नानस्यार्थवत्वे तस्मिन्नेव
प्रकरणे पशुद्वयस्यातिदेशः । न ह्येकः प्रयोगवचनः उपदेशेन
अतिदेशेन च तानेव धर्मान् गृह्णाति । अस्य चोद्यस्य परिहारं
अतिदेश एव वक्ष्यामः कृत्स्‍नविधानादपूर्वः सोम इत्यत्र । अस्मिन्
﻿<pb n="b896"/>
पुनरधिकरणे उपदेशविशेषो निरूपितः । उपदेशविशेषत्वाच्छेष-
लक्षणस्य । कः पुनः औपवसथ्येऽहनि सवनीयेषु विधीयमानेषु
आश्विनकाले वाक्यभेदः? नन्विदं पूर्वपक्षी चोदयति । कथं च
सौत्येहनि सवनीयेषु विधीयमानेषु वाक्यभेदं राद्धान्तवादी
चोदयति । किञ्च उभयत्र वाक्यभेद एव चोदितः । उच्यते ।
अनेकगुणविधानमेव वाक्यभेदं पूर्वपक्षवादी मन्यते । राद्धान्त-
वाद्यपि वपाप्रचारमात्रोत्कर्षं मन्वानः पुनरालम्भविधाने च वाक्य-
भेदमेव चोदितवान् । आग्‍नेय्यौदासीन्यमुक्तवान् ।</p>
﻿<pb n="b897"/>
<p>किं पुनरनयोर्वाक्यभेदयोर्दूषणम् । राद्धान्तवाद‍्युक्तमेव
दूषणम् । अपरिहार्यं हि तत्र वाक्यान्तरत्वम् । पूर्वपक्षवाद‍्युक्तस्य
तु विशिष्टविधानादपि सिद्धिः <q>“संस्कारोऽयं पशुयागप्रयुक्तः
न ज्योतिष्टोमप्रयुक्त”</q>1 इति । किमिदं ज्योतिष्टोमप्रयुक्तं इति ?
ननु च सर्वमेवेदं ज्योतिष्टोमप्रयुक्तम् । तत्प्रकरणाम्नानात् ।
उच्यते । विनियोगाभिप्नांयोऽयं ग्रन्थः । न पुनः प्रयोज्याभिप्रायः ।
﻿<pb n="b898"/>
न प्रकरणविनियोज्यतया प्रयुक्तिः(इत्यर्थः) । किं तर्हि ? श्रुत्यैव
विनियोग । <q>‘प्रकरणवन्तश्च’</q> इति । शक्नोति हि स्वस्थानेपि
प्रयोगवचनः प्रयोक्‍तुमिति दर्शयति । अत एव च प्रकरणस्थाने
अपि प्रकृताभिप्रायेणैवेत्युक्तम् । दर्शनाच्छिद्रापिधाने प्रत्युक्‍ते ।</p>
<ab type="sutra" n="28">।। ८ ।। 1दोहयोः कालभेदादसंयुक्‍तं श्रृतं स्यात् ।। २८ ।।</ab>
<p>पूर्ववदत्रापि सन्निधानविशेषमङ्गीकृत्य पूर्वः पक्षः।
﻿<pb n="b899"/>
राद्धान्तस्तु नैव दधिपयसोः कालभेदेन विधानमस्ति । यदि परं
क्रमे कालभेदः स च प्रकरणे प्रत्यर्थिनि न विनियोजक
इत्युक्तम् ।</p>
<ab type="sutra" n="30">।। ९ ।। 1तद्वत् सवनान्तरे ग्रहाम्नानम् ।। ३० ।।</ab>
<p>अत्रापि पूर्ववदेव सन्निधानविशेषाशङ्का पूर्वपक्षवादिनः ।
राद्धान्तस्तु न धर्माणां सवनविशेषे विधानमिति सर्वार्थता ।</p>
﻿<pb n="b900"/>
<ab type="sutra" n="31">।। १० ।। 1रशना च लिङ्गदर्शनात् ।। ३१ ।।</ab>
<p>रशनायास्त्वग्नीषोमीयप्रकरण2 एव विधानमिति पूर्वः पक्षः ।
राद्धान्तस्तु सत्यं तत्प्रक्रमे विधानं यूपस्त्वेक इति सर्वार्थतो रशना-
यास्तद्धर्माणां च । तथा च लिङ्गमुक्तम् ।</p>
<ab type="sutra" n="32">।। ११ ।। 3आराच्छिष्टमसंयुक्तमितरैस्सन्निधानात् ।। ३२ ।।</ab>
<p>अंश्वदाभ्ययोस्तु प्रकरणे अविधानात् उद्देशकस्य च सन्निहित-
वचनत्वात् न तद्धर्म इति पूर्वः पक्षः । राद्धान्तस्तु न सन्नि-
हितमात्रवचनमुद्देशकं प्रयोजनवत्सन्निहितवचनं हि तत् ।
﻿<pb n="b901"/>
अभिन्नं चात्न प्रयोजनम् । प्रकृतानामप्रकृतानां च ग्रहणाम् । तस्मात्
प्रयोजनाभेदात प्रयोजनावच्छिन्नग्रहजातीये ग्रहशब्दो न प्रकृतत्वेन
सङकोचमर्हति । मैत्रावरुणे तु निर्देशात् युक्तम् । इह तु विपरीतो
निर्देश इत्यपि दर्शितम् ।</p>
<ab type="sutra" n="35">।। १२ ।। अग्न्यर्थमप्रकरणे तद्वत् ।। ३५ ।।</ab>
<p>कः पुनरनयोरधिकरणयोर्विशेषः ? अयमस्ति विशेषः ।
तत्र हि एकद्रव्यसंबन्धित्वाद्‍युक्तो विशेषः। इह पुनः एकैकेष्टका-
व्यापारसंबन्धितयापि धर्मविधयोऽर्थवन्तो भवन्ति । तदयुक्तम् ।
﻿<pb n="b902"/>
तत्रापि हि एकैकग्रहव्यापारभेदो विद्यत एव । एवं तर्हि चिति-
भेदात् अभ्यधिकाशङ्का । राद्धान्तस्तु यद्यपि चितिभेदः तथापि
चितौ धर्माणामप्रतिष्ठितत्वात् ।</p>
<ab type="sutra" n="36">।। १३ ।। नैमित्तिकमतुल्यत्वादसमानविधानं स्यात् ।। ३६ ।।</ab>
<p>इदमिदानीं चिन्त्यते---किं नैमित्तिकानां धर्मविधयः समाना
उत कार्यवन्तो भवन्तीति । तत्र तुल्यत्वात् प्रकरणस्य समाना धर्म-
विधय इति पूर्वः पक्षः । सत्यं तुल्यं प्रकरणम् धर्मवन्तस्तु नित्याः
﻿<pb n="b903"/>
नैमित्तिकाश्च गोदोहनादयः । तद्‍द्वारं च प्रकरणस्य ग्राहकत्वमिति
स्थितम् । नैमित्तिकं च नित्यकार्यापन्नं भवति । अतः कार्यतः
सिद्धेः न पुनरुपदेशमर्हति इति । द्विरुक्ततादोषश्चोक्तः ।</p>
<ab type="sutra" n="37">।। १४ ।। प्रतिनिधिश्च तद्वत् ।। ३७ ।।</ab>
<p>अथेदानीं प्रतिनिधौ का वार्ता । तत्र कार्यतः प्राप्तिरिति पूर्व-
पक्षवादी मन्यते कार्येणाक्षिप्रत्वात्प्रतिनिधेः । अत्राभिधीयते---सत्यं
कार्येणाक्षिप्तः प्रतिनिधिः उपदेशसंपदा तुल्यः, नान्यसाध्यतया,
﻿<pb n="b904"/>
तस्मादौपदेशिक एव धर्मसंबन्धः न कार्यसाधनतया द्रव्यान्तरं
नीवाराः ।</p>
<ab type="sutra" n="40">।। १५ ।। नियमार्था गुणश्रतिः ।। ४० ।।</ab>
<p>यत्र पुनः श्रूयते प्रतिनिधिः तत्र श्रुताशङ्कतया पूर्वः पक्षः ।
श्रुतोपपत्त्यर्थोऽयं नियम इति राद्धान्तः ।</p>
<ab type="sutra" n="41">।। १६ ।। संस्थास्तु समानविधानाः प्रकरणाविशेषात् ।। ४१ ।।</ab>
<p>ननु चेदं फलचमसेन गतमेवाधिकरणम् । न नैमित्ति-
कस्य धर्मा भवन्त्युपदेशत इति । उच्यते---अस्त्यत्राधिका---
﻿<pb n="b905"/>
शङ्का । का पुनरसौ ? इयमसौ । उक्थ्यादयो हि ग्रहण-
विशेषाः । ते च संस्काराः स्वयमितिकर्तव्यताभूताः न चेति-
कर्तव्यता इतिकर्तव्यतया संबध्यते । किं तर्हि ? यागेन ।
﻿<pb n="b906"/>
सर्वग्रहणसंस्कार्यद्रव्यकश्चायं स एव यागः सोमेन
यजेतेति । नान्योत्पत्तिर्विद्यते । स चेद्यागः ग्रहणान्तरे-
ष्वपि इतिकर्तव्यतापि सैव । न च ग्रहणविशेषो
यागस्येतिकर्तव्यताप्राप्तौ निमित्तं; किं तर्हि प्रयोग-
चोदनैव । न च ग्रहणान्तरेषु प्रयोगान्तरचोदना यागस्य ।
गुणानामेव हि तत्र फलाय चोदना न यागस्य, यथा
गोदोहनेन पशुकामस्य प्रणयेदिति न दर्शपूर्णमासयोः
﻿<pb n="b907"/>
प्रयोगश्चोद्यते । तस्माद्भवन्तु ग्रहणानि ग्रहणधर्मोपदेशशून्यानि फल-
चमसवत् न पुनर्यागोऽपि यागधर्मशून्य इति शक्यते वक्‍तुम् । 
सर्वसंस्कारेष्वेकप्रयोगस्य चोदितत्वात् । प्रयोगग्राह्यत्वाच्चेति-
कर्तव्यताया इत्युक्तम् । अत एव चाग्निष्टोमग्रहणं समुच्चयश्च
प्रदर्शितः । पशूनामदृष्टार्थतया समुच्चय एव न्याय्यः । अत्रोच्यते
-सवनीयसमाख्यया सर्वपशूनां तुल्यकार्यावगमात् । अत्राभिधीयते
---सत्यमेवं स्याद्यदि संस्थन्तारेषु उक्थ्यादिषु प्रयोगचोदनयैव
लभ्यते । यथा गोदोहनेन दर्शपूर्णमासयोः । इह तु अग्निष्टोम-
﻿<pb n="b908"/>
पर्यन्तैव यागस्य प्रयोगचोदना । अत ऊर्ध्वं ग्रहा उक्थ्यादय
एव चोदनामाक्षिपन्ति यथा ग्रहाः आवृत्तिम् निमित्ते । एवं
चेन्न यागचोदनया धर्माः शक्यन्ते ग्रहीतुं उक्थ्यादिषु । अतः
फलचमसवत् नित्यानित्यसंयोगविरोधो युक्तः । कार्यतश्च धर्मप्राप्तिः
तस्मात् समुच्चयग्रहणं वचनात् भविष्यति । अग्निष्टोमशब्दश्चानु-
वादः । तथा होमादीनामभावदर्शनमुपपन्नं भवति ।</p> 
<trailer>इति बृहत्यां तृतीयाध्यायस्य
षष्टः पादः</trailer>
<pb n="b909"/>
﻿<pb n="b910"/>
</section>
<section>
<head>तृतीयाध्यायस्य सप्तमः पादः ।।</head>
<ab type="sutra" n="1">।। १ ।। प्रकरणाविशेषादसंयुक्‍तं प्रधानस्य ।। १ ।।</ab>
<p>बर्हिर्धर्माश्च किमङ्गप्रधानार्था उत प्रधानार्था एवेति सन्देहे
प्रकरणात् प्रधानार्था इत्युक्‍त्वा उपकारकत्वेनाङ्गप्रधानार्थतामाह ।
तदयुक्तम् । श्रुत्यादिमिर्हि तादर्थ्यमवगम्यते नोपकारेण ।</p>
<p>उच्यते---श्रुत्यादय एवोपन्यस्ता बर्हिषि हवींष्यासादयतीति ।
उपकारकग्रहणं तर्हि किमर्थं ? कदाचित् तदभावात् श्रुतेः सङ्कोचः
स्यात् । अस्ति चासावेकरूप उपकारो नामेति तदभिधानम् ।
﻿<pb n="b911"/>
एवं तर्हि वाक्येनैव शेषावगतिः । किमिति तर्हि बर्हिर्मात्रे(ण)
न भवति ? ग्राहकत्वे सति शेषत्वमित्युक्तम् । ग्राहकश्च दार्शपौर्ण-
मासिकप्रयोगविधिः सन्निधानात् । लिङ्गदर्शनमुक्तम् ।</p>
<ab type="sutra" n="2">।। २ ।। फलसंयोगात्स्वामियुक्तं प्रधानस्य 2 ।। २ ।।</ab>
<p>इह पुरूषसंस्कारा उदाहरणम् । ते किं कर्कृभूतस्य उताधि-
कृतस्येति । कर्तृभूतस्य । एवं कर्माङ्गतोपपद्यत इति पूर्वः पक्षः ।
﻿<pb n="b912"/>
किमित्यंशोपनिपातिनी इतिकर्तव्यतेति सप्तमाद्ये वक्ष्यामः ।
आकाङ्क्षाद्वयस्य तत्प्रसूतेः । तत्र यदर्थः कर्तृभावः संस्कारोऽपि
तदर्थ एव युक्तः । अधिकारनिष्पत्त्यर्थत्वाच्छास्त्रस्य । तस्मादधि-
कृतस्यसंस्कार इति युक्तम् ।</p>
<ab type="sutra" n="7">।। ३ ।।चिकीर्षया च संयोगात्1 ।। ७ ।।</ab>
<p>बर्हिर्धर्माधिकरणेन किमत्रान्यत्वं येनेदमाधिकरणमारभ्यते ।
﻿<pb n="b913"/>
प्रधानचिकीर्षां धुर्वपक्षवादी मन्यते । यदर्था चिकीर्षा तदर्था-
न्यङ्गानीत्यभिप्रायः ।</p>
<ab type="sutra" n="8">।। ४ ।। तथाभिधानेन1 ।। ८ ।।</ab>
<p>अभिमर्शने तु साक्षात्प्रधानशब्दसंयोगात् पूर्वः पक्षः । सत्यं,
प्रधानं चिकीर्ष्यते । तत्‍तु साङ्गं अधिकारनिर्वृत्ताविति राद्धान्तः ।
एवमभिमर्शनमपि अधिकारसाधनस्यैवेति उभयोरङ्गप्रधानार्थता ।</p>
﻿<pb n="b914"/>
<ab type="sutra" n="5">।। ६ ।। दीक्षादक्षिणं तु वचनात्प्रधानेस्य1 ।। ११ ।।</ab>
<p>दीक्षादक्षिणमपि साङ्गादधिकारनिर्वृत्‍तेः साङ्गस्येत्याशङ्क्य
वचनात्प्रधानस्येति राद्धान्तः । युक्‍तं तावत् वचनात् दीक्षा
प्राधानस्य । दक्षिणा पुनः यदा प्रधानस्यैव कथमपि तदा
कथमपरिक्रीतैरङ्गानि क्रियन्ते । केन वोक्‍तमपरिक्रीतैरङ्गानि क्रियन्त
इति प्राकृतमानतिकारणं भविष्यत्येव । यद्येवं न तर्हि प्रसङ्गः ।
यथा प्रसङ्गः तथा प्रसङ्गलक्षण एव वक्ष्यामः । दर्शनमुक्‍तम् ।</p> 
<ab type="sutra" n="13">।। ६ ।। तथा यूपस्य वेदिः2 ।। १३ ।।</ab>
<p>अर्धमन्तर्वेदीति किं वेदिः यूपाङ्गमुत नेति संशये
﻿<pb n="b915"/>
श्रुतेरङ्गमिति पूर्वः पक्षः । बहिर्वेदिपदैकवाक्यत्वात् न श्रुत्यर्थ-
विधानं संभवतीति देशलक्षणा । उभयविधाने वाक्यभेद-
प्रसङ्गात् ।</p>
<ab type="sutra" n="15">सामिधेनीस्तदन्वाहुरिति हविर्धानयोर्वचनात्सामिधेनीनाम्1 ।। १५ ।।</ab>
<p>कः पुनः पूर्वेणास्याधिकरणस्य विशेषः ? अयमस्ति विशेषः
पदान्तरासंबद्धं ह्यत्र हविर्धानं श्रूयते नान्तर्वेदिवत् बहिर्वेदिपद-
संबद्धम् । तस्मादङ्गाङ्गिभाव इति पूर्वपक्षवादी मन्यते श्रुतेः
﻿<pb n="b916"/>
विज्ञानविपरीतं हि विरूद्धमभिधीयते । राद्धान्तवादीतु उभयो---
रन्यार्थत्वात् देशलक्षणसंबन्ध एव न्याय्य इति मन्यते । तथा
च <q>‘हविर्धानं’</q> <q>‘सामिधेन्य’</q> इति च समाख्यापि न पीडिता स्यात् ।
अन्यथाहि हविर्धानं सामिधेनीनां सामिधेन्यो वा हविर्धानस्येति
देवदत्तस्येदं यज्ञदत्तस्येति यथैतदसंबद्धं तथेदमपि स्यात् । तस्माद-
त्रापि पूर्ववत् देशविशेषलक्षणैवेति युक्तम् । आग्नेय्यधिकरणवच्च
सामान्यविशेषसंबन्धे वाक्यभेदः स्यात् ।</p>
<ab type="sutra" n="18">शास्त्रफलं प्रयोक्‍तरि तल्लक्षणत्वात् तस्मात्स्वयं प्रयोगे स्यात्1 ।। १८ ।।</ab>
<p>कथं पुनरत्र परिक्रयादिषु श्रूयमाणेषु संशयः ।
﻿<pb n="b917"/>
अयमभिप्रायः कर्तृगामिक्रियाफलमत्र श्रूयते । अतस्तद्विरोधात्
गौणं अदृष्टार्थं वह मन्यते । कथं तर्हि समाख्याः आध्वर्यवमित्येव-
माद्याः ? ग्रन्थसंयोगादुपपन्ना भविष्यन्ति । तस्मात्स्वयं कर्तृ-
तैव न्याय्येति पूर्वपक्षवादी मन्यते । अनियमवादी तु परीक्रीतैरपि
क्रियमाणं तेनैव कृतं भवति । स हि तेषां प्रयोक्ता । प्रयोक्‍तुश्च
कर्तृत्वस्मरणम् । न पुनराहत्यैव कर्तृत्वम् । उत्सर्गस्तु स्वद्रव्य-
त्यागलक्षणत्वात् स्वयमेव कर्तव्यः । एवं कर्तृत्वे उपपन्ने न
परिक्रयस्य गौणता, अदृष्टार्थता वा कल्पयितुं शक्यते । समा-
﻿<pb n="b918"/>
ख्याश्च मुख्यार्थाः न ग्रन्थद्वारिकाः कल्पिता भविष्यन्ति । न हि
अध्येतारोऽध्वर्युशब्दवाच्याः अध्ययनकाले । कथं पुनरनियमं
मन्यते । अयमभिप्रायः यदा स्वयमनुत्साही तदा परिक्रयः यदासौ
परिक्रयः तदा अन्यैरेवेति मन्यते । राद्धान्तवादी तु मन्यते
नित्यवदान्नानात् परिक्रयस्य यदा स्वयं न शक्‍नुयात् तदा
परिक्रयेणेति न शक्यते कल्पयितुम् । ननु च सामर्थ्याद्भविष्यति
लोकवत । न हि श्रुतौ प्रत्यर्थिन्यां सामर्थ्यं प्रभवतीत्युक्तम् ।
लोके तु दृष्टार्थत्वात् यथार्थमिति युक्तम् ।</p>
﻿<pb n="b919"/>
<ab type="sutra" n="9">।। ९ ।। 1तत्रार्थात् कर्तृपरिमाणं स्योदनियमोऽविशेषात् ।। २१ ।।</ab>
<p>एवं स्थिते परिक्रीतकर्तृत्वे अन्यत्रोत्सर्गात् अनियमं
सङ्ख्यायाः पूर्वपक्षवादी मन्यते । एकस्मिन्नपि समाख्यावरणयो-
रुपपत्तेः । राद्धान्तवादी तु उत्पत्तौ तावत् समाख्यातो भेदं मन्वानः
न पुनरेक एव संज्ञी । चोदनावगम्यत्वात् संज्ञानाम्, चोदना-
भेदाच्च यावच्चोदनं संज्ञिभेदनियममुक्तवान् । एवं दर्शपूर्णमा-
सादिष्वपीत्युक्तम् ।</p>
﻿<pb n="b920"/>
<ab type="sutra" n="25">।। १० ।। 1चमसाध्वर्यवश्च तैर्व्यपदेशात् ।। २५ ।।</ab>
<p>चमसाध्वर्यवश्च किं ऋत्विक्सङ्ख्यासङ्ख्येयाः उत सङ्ख्यान्तर
परिच्थेद्याः । ननु च होतृकाणां चमसाध्वर्यव इति व्यपदेशात्
अन्यैर्भवितव्यम् । परस्परव्यपदेशादप्येतदुपपद्यत इति पूर्वः
पक्षः । न हि षष्ठ‍यन्तानां परस्परसंबन्धो विद्यत इति राद्धान्तवादी
व्यतिरिक्‍तं मन्यते । उत्पत्तौ च संज्ञाभेदात् । तस्मादन्ये ते
इति ।</p> 
<ab type="sutra" n=" ">।। ११ ।। 2उत्पत्तौ च बहुश्रुतेः ।।</ab>
<p>इदमिदानीं सन्दिह्यते---किमनियता उत बहव इति
﻿<pb n="b921"/>
प्रातिपदिकार्थसिद्धेरनियता इति । अनियमेऽपि बहुवचनोपपत्तेः ।
न, नित्यवद्वहुवचनस्य श्रूयमाणत्वात् । उत्पत्तौ च बहुवचनस्य
विवक्षितत्वात् । असिद्धार्थलक्षणं हि प्रातिपदिकं न वचनम-
पेक्षते । नोत्पाद्यवचनम् । तस्माद्वहवः ।</p>
<ab type="sutra" n="27">।। १२ ।। 1दशत्वं लिङ्गदर्शनात् ।। २७ ।।</ab>
<p>स्थिते बहुत्वे किमनियमः उत नियतैव काचित् बहुवचना-
भिधेया सङ्ख्या उत त्रित्वसङ्ख्यैवेति । कपिञ्जलाधिकरणेन त्रि-
सङ्ख्यैवेति प्राप्ते दर्शनाद‍्दशपेये, स्वामिदशत्वाच्च दशैवेति नियमः ।
﻿<pb n="b922"/>
अन्यत्रापि श्रूयमाणा नियता सङ्ख्या अनियतोपदेशं नियन्तुमर्हति
अविरोधात् । तथा चोक्तं कारणादतिक्रम इति ।</p>
<ab type="sutra" n="28">।। १३ ।। 1शमिता च शब्दभेदात् ।। २८ ।।</ab>
<p>एवं स्थिते शभितापि शब्दभेदात् चमसाध्वर्युवद्भिद्यते ।
संज्ञाभेदश्चोपपन्नो भवति । एवं प्राप्तेऽभिधीयते-नात्र भेदः उत्पत्ति-
निबन्धनो हि भेद उक्तः । न चास्योत्पत्तिरस्ति । कथं तर्हि संज्ञान्यत्वं ?
﻿<pb n="b923"/>
नैवेयं संज्ञा अस्य, विरोधात् । किं तर्हि ? यौगिकाभिधानमेव ।
एवं चाध्वर्यवमिति समाख्योपपन्ना भविष्यति ।</p>
<ab type="sutra" n="30">।। १४ ।। 1उपगाश्च लिङ्गदर्शनात् ।। ३० ।।</ab>
<p>केन पुनर्विशेषेणायमधिकरणातिदेशः ? अयं विशेषः
उपगा इति गानकारिणां संबन्धात् चमसाध्वर्यव इव होत्र-
काणामिति पूर्वपक्षवादी मन्यते । उत्पत्तेरश्रवणादित्यतिदिष्टो
राद्धान्तः । लिङ्गमुक्तम् ।</p>
﻿<pb n="b924"/>
<ab type="sutra" n="31">1विक्रयी त्वन्यः कर्मणोऽचोदितत्वात् ।। ३१ ।।</ab>
<p>सोमविक्रयी पुनः कः ? तेषामेवान्यतम इति मन्यते । ननु
चाचोदितो विक्रयः । चोदितस्य च ऋत्विजः कर्तृत्वेनोपादीयन्ते ।
क्रयोपादानशेषत्वं विक्रये मन्वानस्य पूर्वः पक्षः । राद्धान्तवादी तु
लोभादेवाक्षेपसिद्धेः द्रव्यार्जनवन्न शेषं मन्यते । तस्मादना-
र्त्विजमेतत् । अतोऽन्य इति राद्धान्तितम् ।</p>
<ab type="sutra" n="32">।। १६ ।। कर्मकार्यात् सर्वेषामृत्विक्त्वमविशेषात् ।। ३२ ।।</ab>
<p>ननु चात्र राद्धान्तो न घटते । कथं न घटते ?
﻿<pb n="b925"/>
उत्पत्तावपि हि परिसङ्ख्यैव प्राप्नोति । चमसाध्वर्यूणामप्युत्पत्ति-
श्रवणात् । अथ परिसङ्ख्यैवेष्टा, ऋतुयजननिमित्तनिरसनमनर्थकं
स्यात् । अत्रोच्यते---उत्पत्तौ नैव परिसङ्ख्या प्राप्नोति । एकैकत्र
उद्गात्रादिशब्दतुल्यत्वात् ऋत्विक‍्शब्दस्य नात्रापह्नवनीयं किञ्चि-
दस्ति । ऋतुयजननिमित्ते पुनरपह्नवः प्राप्‍नोति । न चासौ
शक्यते । एवं चोपरितनमधिकरणमुपपन्नं भवति ।</p>
﻿<pb n="b926"/>
<ab type="sutra" n="36">।। १७ ।। 1नियमस्तु दक्षिणाभिः श्रुतिसंयोगात् ।। ३६ ।।</ab>
<p>के त इति । ऋत्विग्भ्यो दक्षिणां ददातीति प्रक्रम्य यान्
संकीर्तयति ते त इति राद्धान्तः । तथा ये यजमानास्त ऋत्विज
इति दर्शितम् ।</p>
<ab type="sutra" n="37">।। १८ ।। 2स्वामिसप्तदशाः कर्मसामान्यात् ।। ३७ ।।</ab>
<p>सप्तदश ऋत्विज इति श्रूयते । तत्र किं सह यजमानेन् सप्तदश
उत यजमानव्यतिरिक्ता अन्ये सप्तदशेति कर्मकरसङ्ख्यैषा । न च
स्वामी कर्मकरः । एकधर्मयुक्तानां चावान्तरसङ्ख्योपपद्यते इत्यन्य
एवेति युक्तम् ।</p>
﻿<pb n="b927"/>
<p>अत्रोच्यते---स्वामिसप्तदशाः सप्तदशः स्वामी येषां ते
तयोक्ताः । ननु च कर्मकरसामान्यप्रयुक्‍तैवैषाऽवान्तरसङ्क्या ।
केन वोक्‍तं नेति । कथं तर्हि स्वामिसप्तदशाः सप्तदश । न
स्वामितया यजमानः सप्तदशः । किं तर्हि ? कर्तृतयैव । यजमाना-
पेक्षैषा सङ्ख्या नाधिकारितया । ननु च सदस्यं वृणीत इति
वरणोत्पत्‍तिभङ्गीकृत्य एषां सङ्ख्या, न च यजमान उत्पद्यते ।
उच्यते---षोडशानामेव वरणेनोत्पत्‍तिः । ननु च सदस्यं वृणीत इति
सदस्यः सप्तदशो भविष्यति यदि ब्रह्मण्येवायं सदस्यशब्दो वर्तते ।
﻿<pb n="b928"/>
तस्मात् स्वामिसप्तदशाः परिगृह्यन्ते । अथ कस्मादेकश्चम-
साध्वर्युः न परिगृह्यते ? न ते यजमानेन वरितव्या इत्युक्तम् ।
तस्मात् कर्मकरणसामान्यात् यजमान एवेत्युक्तम् ।</p>
<ab type="sutra" n="39">।। १९ ।। 1ते सर्वार्थाः प्रयुक्तत्वादग्नयश्च स्वकालत्वात् ।। ३९ ।।</ab>
<p>इदमिदानीं सन्दिह्यते---किं सर्वार्था ऋर्त्विजः यावत्पुरुषकार्यं
यजमानस्य तावत्तैः क्रियते उत यावद्वचनमिति । <q>“अग्नयश्च
स्वकालत्वा”</q>दिति । किमिदं ? ननु चाधानस्य सर्वार्थतां वदता
अग्नीनां सर्वार्थत्वमुक्तम् । किमिदं पुनः सर्वार्थतोच्यते ? सैवेयं
﻿<pb n="b929"/>
सर्वार्थताऽत्र साध्यते स्वकालत्वादिति । ननु च स्वकालत्वात्
यावदग्निकार्यं तत्सर्वमग्निमिरित्युच्यते यथा यावत्पुरुषकार्यं तत्सर्व-
मृत्विग्भिरिति । ततः किम् ? तदेव नोपपद्यते समधिगतमेतत्
अग्नयश्च स्वकालत्वादिति । न हि स्वकालत्वाद्यावदग्नि-
कार्यं तदर्थता सिद्ध‍यति । किं तर्हि ? स्वकालत्वेन
सर्वकर्मार्थता सिद्ध‍यति न हि प्रतिकर्मोत्पत्तिर्भवतीत्यर्थः ।
﻿<pb n="b930"/>
एवं तर्हि भवतैवोक्‍तम् । यस्माद्यस्यैव हेतुः स एव प्रतिज्ञातार्थः ।
तस्मात् सूत्रद्वयमेवैतत् । आधस्त्यसूत्रस्य परिहारोऽयमुच्यते ।
इदं तु स्थितमेव । न ह्यत्र वचनानि नित्यानुवादतया कल्प्यन्ते ।
तस्माद्यवद्वचनमेवैतत् ऋत्विजां कार्यम् ।</p>
<ab type="sutra" n="41">।। २१ ।। 1तस्योपदेशसमाख्यानेन निर्देशः ।। ४१ ।।</ab>
<p>इदमिदानीं चिन्त्यते । यद्येन समाख्यायते तत्
तेनैव कर्तव्यं उत किञ्चिदन्येनापि इति । एष तावदुत्सर्गः
यद्येन समाख्यायते तत्तेन कर्तव्यमिति । उच्यते---वचनात्
﻿<pb n="b931"/>
समाख्यानाच्च अपवादः । कथं तर्हि समाख्याः ? ब्राह्मणग्राम-
वदित्यदोषः । दर्शनमुक्तम् ।</p>
<ab type="sutra" n="43">।। २२ ।। 1प्रैषानुवचनं मैत्रावरुणस्योपदेशात् ।। ४३ ।।</ab>
<p>मैत्रावरुणः प्रेष्यति चानुचाहेति किं प्रैषमात्रं अनुवचनमात्रं
मैत्रावरुणेन कर्तव्यं, उत संयुक्तमेवेति । संयुक्तस्य विद्यमान-
त्वान्नासंयुक्‍तं परिगृह्यते । चशब्दश्चैवं समर्थितो भवति ।
दर्शनमुक्तम् ।</p>
﻿<pb n="b932"/>
<ab type="sutra" n="46">।। २३ ।। 1चमसांश्चमसाध्वर्यवस्समाख्यानात् ।। ४६ ।।</ab>
<p>किं चमसैश्चमसाध्वर्यवो जुह्वति उताध्वर्युरेवेति । समाख्यै-
वान्यथा नोपपद्यत इति पूर्वः पक्षः । राद्धान्तस्तु---अध्वर्युशब्द-
स्योत्पत्‍तिनिमित्तत्वात् । अध्वर्युरिव चमसेषु भवन्तीति चम-
साध्वर्यवः तस्मादध्वर्युर्जुहोतीति । कथं तर्हि अध्वर्युरिव भवति ?
अन्यत्र व्यापृते तस्मिन् तत्कार्यकरत्वात् । दर्शनमुक्तम् ।</p>
<ab type="sutra" n="50">।। २४ ।। 2वेदोपदेशात् पूर्ववद्वेदान्यत्वे यथोपदेशं स्युः ।। ५० ।।</ab>
<p>श्येनवाजपेयावुदाहरणम् । किं श्येनः उद्गात्रा कर्तव्यः
समाख्यानात अध्वर्युणा च वाजपेयः उत षोडशभिरपीति ।
﻿<pb n="b933"/>
विशेषसमाख्यानात उद्गात्राऽध्वर्युणा चेति प्राप्ते उपकारदर्शनात्
षोडशभिरपीति वदामः । क्लृप्तो बलीयानित्युक्तौ हेतुः ।</p>
<trailer>इति बृहत्यां तृतीयाध्यायस्य
सप्तमः पादः</trailer>
﻿<pb n="b934"/>
</section>
<section>
<head>तृतीयाध्यायस्य अष्टमः पादः ।।</head>
<ab type="sutra" n="1">।। १ ।। 1स्वामिकर्म परिक्रयः कर्मणस्तदर्थत्वात् ।। १ ।।</ab>
<p>समाख्यया आध्वर्यवमिति प्राप्ते अधिकारश्रुतिविरोधात्
याजमानमिति राद्धान्तः । वचनादन्येषामृत्विजामपि परिक्रयः
स्यात् ।</p>
<ab type="sutra" n="2">।। २ ।। संस्कारस्तु पुरुषसामर्थ्ये यथावेदं कर्मवद्व‍यवतिष्ठेरन् ।।</ab>
<p>वपनादीनां समाख्यया नाधिकारो विरुध्यत इति पूर्वः पक्षः ।
﻿<pb n="b935"/>
राद्धान्तवादी तु पुरुषसंस्कारं मन्वानो न संस्कर्तुं पुरुषाः परि-
क्रीयन्ते । किं तर्हि कारयितुम्, अतः सामर्थ्यात् समाख्याबाधं
मन्यते । यत्र पुनः श्रुत्यैव संस्कारश्चोद्यते न तत्र सामर्थ्या-
न्निवृत्तिः यथोपवासं वक्ष्यति । अथोभयानुग्रहाय समानविधानं
कस्मान्न भवतीति चेत् ? ऋत्विक्षु क्रियमाणो यजमानेन कृतः
कारितो वा न भवति ।</p>
﻿<pb n="b936"/>
<p>किमिति न कृतः कारितो वा ? 1साधारण्यादेव । ननु चेडा-
भक्षणवत् स्वयं च करोति कारयति च । न । तत्र कर्तृत्वेना-
विशेषात् । इह तु प्राधान्याविशेषादनुपपत्तिः । तस्माद्याजमान-
इति सिद्धम् । वचनाद्वा यजमानपञ्चमा इति ।</p>*****
<ab type="sutra" n="9">।। ३ ।। 2तपश्च फलसिद्धित्वाल्लोकवत् ।। ९ ।।</ab>
<p>किमत्रातिदिश्यते ? राद्धान्तः । का पुनरत्र पूर्वपक्षा-
शङ्का ? इयमस्ति क्लेशरूपत्वात् तपसः । परिक्रयश्च
क्लेशापनुत्तये दृष्टार्थो भवति ।</p>
﻿<pb n="b937"/>
<p>न संस्कारसामान्यादिति राद्धान्तः । दर्शनमुक्तम् । उप-
वासश्च वचनादित्येतदप्युक्तम् ।</p>
<ab type="sutra" n="12">।। ४ ।। 1गुणत्वाच्च वेदेन न व्यवस्था स्यात् ।। १२ ।।</ab>
<p>हिरण्यमाल्यादिषु तु गुणत्वादेव पदार्थस्य न समाख्यया
कर्तृत्वं नियम्यत इति सर्वर्त्विजां प्रतिप्रधानावृत्त्या गुणो भवितु-
मर्हति । यत्र पुनः कर्तृतयैव संबन्धः यथोक्थ्यादिषु तत्रोक्तः
समाख्यया नियमः ।</p>
﻿<pb n="b938"/>
<ab type="sutra" n="13">।। ५ ।। 1तथाकामोऽर्थसंयोगात् ।। १३ ।।</ab>
<p>कामसंयोग इदानीं श्रूयमाणः किमार्त्विजो भवतु गुणफल-
संबन्धेषु उत याजमान इति । किं युक्तम् ? आर्त्विजः ।
कुतः ? ऋत्विक‍्पदार्थाश्रितत्वात् गुणफलसंबन्धस्य कामसंयोगोऽपि
ऋत्विजामेव । अतो गुणकामेषु ऋत्विजामधिकार इति । अत्रो-
च्यते । यजमान एवाधिक्रियते साङ्गे कर्मण्यधिकृतत्वात् । ननु
चासावार्त्विजपदार्थः । नेति ब्रूमः । तत्कर्तृको हि सः न पुनः
तस्य सः । यस्य च कर्म तदाश्रितमपि तस्यैवेति यजमान
एवाधिक्रियते । एवं चात्मनेपदाभिधानमुपपन्नं भवति ।
﻿<pb n="b939"/>
यत्र च पुनः वचनादार्त्विजोऽधिकारः तत्रान्यदीयपदार्थाश्रितेपि
गुणे व्यापृतस्य फलं भवति इति कल्प्यते ।</p>
<ab type="sutra" n="15">।। ६ ।। 1मन्त्राश्चाकर्मकरणास्तद्वत् ।। १५ ।।</ab>
<p>इदानीमाशीर्मन्त्रा उदाहरणम् । किं याजमान उतार्त्विजा
इति । आर्त्विजास्समाख्ययेति प्राप्ते ब्रूमः---लिङ्गाद्याजमाना इति ।
लिङ्गं हि समाख्यातो बलीय इत्युक्तम् । प्रोषितसमिदाधानदर्शनं
च लिङ्गम् । ननु च मम यजमानस्येत्येवमादि लिङ्गमुपपद्यते ।
﻿<pb n="b940"/>
अयमेव दोषः यदुताध्याहारो नाम । तस्माद्वक्‍तुरेव ममेत्युपपन्नं
भवति ।</p>
<ab type="sutra" n="17">।। ७ ।। द्व‍याम्नातेषूभौ द्व‍याम्नानस्यार्थवत्त्वात् ।। १७ ।।</ab>
<p>केचिन्मन्त्राः याजमाने चाध्वर्यने चाम्नाताः । तत्र संशयः किं
द्वाभ्यां वक्तव्याः उताध्वर्युणैवेति । कथं पुनः द्व‍याम्नानात द्वाभ्यां
च समाख्याताः एकेन वक्तव्या इति । एककार्यत्वान्मन्त्राणा-
मिति पूर्वपक्षवादी एकप्रयोज्यतां मन्यते । राद्धान्तवादी तु
एकस्यानुष्ठानस्मरणादन्यस्य च प्रत्यवेक्षणात् आम्नानद्वयस्यापि
अर्थवत्त्वात् द्वाभ्यामपि प्रयोक्तव्याः । समाख्याद्वयं चानुगृहीतं
भविष्यति ।</p>
﻿<pb n="b941"/>
<ab type="sutra" n="18">।। ८ ।। 1ज्ञाते च वचनं न ह्यविद्वान् विहितोऽस्ति ।। १८ ।।</ab>
<p>क्‌लृप्तीर्यजमानं वाचयतीति श्रूयते । किं विद्वानेव वाचयि-
तव्यः उताविद्वानपीति संशयेः । कथं पुनः विदुषोऽधिकारसिद्धेः
अविदुषोऽधिकाराशङ्का ? वाचयतीत्येतस्मादेव हि न विदुषो
वाचयतीति दृष्टार्थता संभवतीति । एवं तर्हि अविदुष एव वाचनं
भवतु । भवतु को दोषः ? विदुषोऽधिकारहानिः प्राप्नोति ।
नाधिकारं निवारयामः अविदुषोऽप्यस्तीति । इदंफलमिदमधि-
करणम् । अत्रोच्यते---नाधिकारमाक्षेप्‍तुमिदं वचः । ब्रुवन्तमेव
हि वाचयतीति ब्रवीति । नाब्रुवतः प्रवृत्तिमाह । विदुषश्च
﻿<pb n="b942"/>
प्रकृत्यर्थे प्रवृत्तिः नाविदुषः श्रुतः । अतो यथाधिकारं वाचनमिति
सिद्धम् ।</p>
<ab type="sutra" n="19">।। ९ ।। 1याजमाने समाख्यानात् कर्माणि याजमानानि स्युः ।। १९ ।।</ab>
<p>इह द्वन्द्वान्युदाहरणम् । किं यजमानेन कर्तव्यानि उताध्व-
र्युणेति संशयः । एकत्र पदार्थाम्नानात् । अन्यत्र समभ्या-
शीकरणात् । तत्र विशेषसमाख्यया याजमानानि । पदार्थ-
पूर्वकत्वात् समभ्याशस्य । अत्रोच्यते । पदार्थास्तावदाध्वर्यवा एव
﻿<pb n="b943"/>
अक्रियमाणे पदार्थे न यजमानेन समभ्याशः शक्यते कर्तुमिति
आध्वर्यव एव । विशेषसमाख्याप्रवृत्तिस्तु दर्शिता ।</p>
<ab type="sutra" n="21">।। १० ।। 1विप्रतिषेधे करणः समवायविशेषात् इतरमन्यरतेषां
यतो विशेषः स्यात् ।। २१ ।।</ab>
<p>ऋत्विगन्तरकार्योपदेशे किमात्मीयं कर्म करोतु उत अति-
दिष्टमिति संशये अतिदिष्टं प्रत्यक्षविधानादिति सिद्धम् ।</p>
<ab type="sutra" n="23">।। ११ ।। 2प्रैषेषु पराधिकारात् ।। २३ ।।</ab>
<p>प्रैषप्रैषार्थौ किमेकेन कर्तव्यौ उत द्वाभ्यामिति ।
﻿<pb n="b944"/>
प्राप्तकालभ्रान्त्या एकेनेति पूर्वः पक्षः । युष्मदर्थपरित्याग-
कारणाभावादिति राद्धान्तः ।</p>
<ab type="sutra" n="23">।। १२ ।। 1अध्वर्युश्च दर्शनात् ।। २३ ।।</ab>
<p>इदानीं किमध्वर्युः प्रैषार्थं करोतु उतान्य इति संशयः । अर्थ-
वाददर्शनादन्य इति प्राप्तम् । मन्त्रलिङ्गदर्शनात् समाख्यानार्थ-
संभवाच्चाध्वर्युः । अर्थवादस्तु गुणवादेन परिहृतः ।</p>
﻿<pb n="b945"/>
<ab type="sutra" n="25">।। १३ ।। 1ऋत्विक्फलं करणेर्ष्वथवत्त्वात् ।। २५ ।।</ab>
<p>कः पुनराशीर्मन्त्रैरस्य विशेषः ? समाख्यातः स्थितेऽध्वर्यु-
कर्तृत्वे अग्न्यन्वाधानस्य श्रत्या मन्त्रविधानम् । न च गुणानु-
रोधेन प्रधान (कर्तृत्व)बाधः शक्यते वक्‍तुम् । तस्मादाध्वर्यवो मन्त्र
इति स्थिते कस्याशीरिति चिन्त्यते । लिङ्गादध्वर्योः । वक्ता हि
उत्तमपुरुषेण संबध्यते । ननु कर्मसंबद्धफलसङ्कीर्तनात् कर्मार्थता
मन्त्राणाम् । न । कर्मप्रयुक्तयशः प्रकाशयतः उपपन्नैव कर्मार्थ-
तेति पूर्वपक्षवादी मन्यते । राद्धान्तवादी तु यश्चार्थादर्थो न स
चोदनार्थ इति मन्वानः कर्मसंबद्धमेव फलं प्रकाशयन् मन्त्रः
﻿<pb n="b946"/>
कर्मोर्थो भवति । यजमानसंबद्धमेव फलम् । यजमानस्य ममेति
मन्त्रार्थः ।</p>
<ab type="sutra" n="28">।। १४ ।। 1कर्मार्थं तु फलं तेषां स्वामिनं प्रत्यर्थवत्त्वात् ।। २८ ।।</ab>
<p>यत्र पुनः दृष्टार्थमेव तत् किमृत्विजामेव उत अत्रापि कर्म-
फलमेवेति । उक्‍तेन न्यायेन कर्मफलमेवेति वदामः । अत्रोच्यते ।
यश्चार्थादर्थो न स चोदनार्थ इति अनुपकारमङ्गीकृत्यैतदुक्तम् । यत्
पुनः कर्मण उपकरोति तदुपादानशेषतया भवत्येव कर्मार्थमिति
नाकर्मार्थता मन्त्राणाम् ।</p>
﻿<pb n="b947"/>
<ab type="sutra" n="29">।। १५ ।। व्यपदेशाच्च ।। २९ ।।</ab>
<p>यत्र च व्यपदिश्यत एव तत्र भवत्येव फलदर्शनम्---तन्नौ
सहेति ।</p>
<ab type="sutra" n="30">।। १६ ।। द्रव्यसंस्कारः प्रकरणविशेषात् ।। ३० ।।</ab>
<p>वेदिर्वेदिधर्माश्चेत्युक्तमुत्तरविवक्षयेति ।</p>
<ab type="sutra" n="31">।। १७ ।। निर्देशात्‍तु विकृतापूर्वस्यानधिकारः ।। ३१ ।।</ab>
<p>स्थितमङ्गप्रधानार्थं प्रकृतौ बर्हिरिति । विकृताविदानीं
चिन्त्यते---किमत्रापि अङ्गप्रधानार्थे बर्हिषि धर्मा भवन्ति
चोदकेन उत प्राकृतकार्यप्रयुक्त एवेति । तत्र प्रकृतिवद्विकृता-
वपोंति पूर्वपक्षवादी मन्यते ।</p>
﻿<pb n="b948"/>
<p>राद्धान्तवादी तु कार्यमुखेनाङ्गप्रधानार्थसंबन्धितया सामान्येन
प्रकृतिवद्विकृताविति धर्माणां विकृतौ निरूपणम् । न यथा
प्रकृतिसंवन्धितया । संबन्धसामान्येन हि सर्वत्रोपदेशः
स्यात् । ततश्चोहदर्शनं नोपपद्यते । तस्मात्सिद्धं न यूपबर्हिषि
धर्माः कर्तव्याः । अञ्जनाज्ये न आज्यधर्माः ।</p>
<ab type="sutra" n="32">।। १८ ।। 1विरोधे च श्रुतिविशेषादव्यक्तः शेषे ।। ३२ ।।</ab>
<p>अनेकत्र शेषभावो न न्याय्यः इति परिभोजनीयादन्यत्
कर्तव्यम् ।</p>
﻿<pb n="b949"/>
<ab type="sutra" n="33">।। १९ ।। 1अयनयस्त्वेकदेशस्य ।। ३३ ।।</ab>
<p>पूर्वाधिकरणन्यायेनानेकत्र शेषभावो न न्याय्य इति मन्वानस्य
पूर्वः पक्षः । द्वयवदानोपसंहारात् प्रतिपत्तेश्च राद्धान्तः ।</p>
<ab type="sutra" n="34">।। २० ।। 2विकृतौ सर्वार्थः शेषः ।। ३४ ।।</ab>
<p>इदानीं विकृताबुपांशुत्वादयो धर्माश्चिन्त्यन्ते । किं
तत्रापि प्रकृतिवत् अङ्गप्रधानार्थता धर्माणां उत नेति
संशयः । प्रकृतिवदङ्गप्रधानार्थता धर्माणामिति पूर्वः पक्षः ।
﻿<pb n="b950"/>
नौपदेशिकातिदेशिकैःउपदेशः संबध्यत इति । उपदेशापेक्ष-
त्वादतिदेशस्य सापेक्षत्वं राद्धान्तः । किं पुनः कारणं न
संबध्यत इति ? उपदेशापेक्षत्वादतिदेशस्य सापेक्षनिरपेक्षयोः
निरपेक्षं बलीय इति न्यायविदः ।</p>
<ab type="sutra" n="36">।। २१ ।। 1सन्निधानविशेषादसंभवे तदङ्गानाम् ।। ३६ ।।</ab>
<p>श्येने त्वौपदेशिकसंबन्धाभावात् आतिदेशिकैरेव संबन्ध इति
विशेषः ।</p>
﻿<pb n="b951"/>
<ab type="sutra" n="39">।। २२ ।। 1तत्काले वो लिङ्गदर्शनात् ।। ३९ ।।</ab>
<p>इदानीं लिङ्गदर्शनभ्रान्त्या सुत्याकालानामेवात्र विधानमिति
पूर्वः पक्षः । अविशेषात् सर्वेषामिति राद्धान्तः ।</p>
<ab type="sutra" n="42">।। २३ ।। मांस तु सवनीयानाम् ।। ४२ ।।</ab>
<p>तरसाः सवनीयाः पुरोडाशा भवन्तीति । अत्र सवनीय-
पुरोडाशयोः विवक्षायां वाक्यभेदप्रसङ्गात् कस्यायथार्थत्वमिति ।
दृष्टव्यभिचारात् पुरोडाशस्य अयथार्थत्वमिति राद्धान्तितम् ।</p>
<trailer>इति बृहत्यां तृतीयाध्यायस्य
अष्टमः पादः</trailer>
﻿<pb n="b952"/>
﻿<pb n="b953"/>
</section>
<section>
<head>चतुर्थाध्यायस्य प्रथमः पादः ।।</head>
<ab type="sutra" n="1">।। १ ।। 1अथातः क्रत्वर्थपुरुषार्थयोर्जिंज्ञासा ।। १ ।।</ab>
<p>क्रत्वर्थपुरुषार्थयोर्जिज्ञासा किमिति पृथक् प्रतिज्ञायते ?
ऐदमर्थ्यलक्षणमेव हि शेषत्वम्; शेषः परार्थत्वादित्युक्तम् । क्रत्वर्थ-
तापि तदन्तःपातिनी प्रतिज्ञातैवाथातः शेषलक्षणमित्यनेन ।
तस्मात् पुनः प्रतिज्ञायाः प्रयोजनं न विद्मः ।</p>
﻿<pb n="b954"/>
<p>अथ मतं न श्रुत्यादिभिः पुरुषार्थताऽवगम्यते तस्य लिप्सार्थ-
लक्षणेति वक्ष्यति । क्रत्वर्थग्रहणं तर्हि प्रत्युक्तम् । न चेयमपि
पुरुषार्थतालक्षणा शक्यते वक्‍तुम् । न च शब्दादृते यागः स्वर्गार्थ
इति ज्ञानमुत्पद्यते । न च तत्साध्यः स्वर्गः पुरुषार्थ इति स्वतोऽय-
मप्यसमाधिः । यदपि श्रुत्यादीनां सङ्कीर्तनं तदपि कस्मै प्रयोजना-
येति न विद्मः । श्रुत्यादिभिश्शेषलक्षणं नान्येन प्रमाणेन । अतः
शेषलक्षणमित्येतावतैव तथा । ततः श्रुत्यादिसङ्कीर्तनं मन्दप्रयो-
जनमिव प्रतिभाति । यदपि क्रत्वर्थपुरुषार्थयोः प्रयोजकाप्रयो-
जकादीनन्तर्भावयन् प्रतिज्ञातान् कथयति तदप्यसमञ्जस इव ।
कुतः ? अन्तर्भावो हि स्वरूपतो लक्षणतः कार्यतो भवति ।
﻿<pb n="b955"/>
त्रयमप्यत्र नास्ति । स्वरूपं तावत् पृथगभिधानादेव भिन्नम् ।
लक्षणमपि स्वरूपभेदादेव भिन्नम् । लक्षणभेदादृते न स्वरूपभेदः
कार्यमपि यद्दर्शितं भाष्यकारेण तदयुक्तम् । प्रदेशान्तरविरुद्ध-
श्चार्थवादस्तावत् स्तुत्यर्थः प्राधान्यमपि उपकार्योपकारनिबन्धनम् ।
प्रयोजकमपि प्रयोज्यं प्रति प्राधान्यमात्मनः प्रतिपादयति । न
पुनरात्मनः परार्थताम् । तदिदं रात्रिप्रयाणमिवादेशकं भाष्यं
व्यामोहमुपजनयति ।</p>
﻿<pb n="b956"/>
<p>अत्रोच्यते---द्वयमप्येतद्‏युक्‍तं भेदोपन्यासोऽन्तर्भावश्च यथा
तत्र । यत्पुनः तादर्थ्यं शेषत्वे हेतुरिति सत्सु श्रुत्यादिषु
तदित्युक्तम् । ननु चैवं सति क्रत्वर्थता प्रत्युक्‍तेत्यप्युक्तम् ।
भवेदेतदेवं यदि वैनियोगिकमुच्यते । इह तु उपादाननिबन्धन-
मेव प्रतिजानाति । किमुपादानं नाम ? नियोगाक्षेप उपादानम् ।
तत्कृतं च प्रोक्षणादेः क्रत्वर्थत्वम् । विनियोगात् पुनः व्रीह्यर्थतैव ।
﻿<pb n="b957"/>
भेदार्थप्रतिज्ञानं तर्हि किमिति ? किमितिवाऽन्तर्भावः । अवगति
हेतुभेदाद्भेदः उपकारसामान्यादन्तर्भावः । प्रयोजकः कश्चित्
पुरुषार्थ इति कश्चिद्‌ग्रहणं किञ्चित्प्रयोजकस्याप्यपुरुषार्थताज्ञापनार्थं
यथा---कस्य ? आचार्यकरणविधेः स्वाध्यायस्य ।</p>
<ab type="sutra" n="2">1यस्मिन् प्रीतिः पुरुषस्य तस्य लिप्सार्थलक्षणाविभक्‍तत्वात् ।। २ ।।</ab>
<p><q>“तस्य लिप्सार्थेनैव भवति न शास्‍त्रेण”</q> इति विरुद्धमुक्तम् ।
﻿<pb n="b958"/>
न शास्त्रादृते स्वर्गः साध्यतया प्रतीयते । कर्तृगामितया च ।
संबन्धशास्त्रमङ्गीकृत्यैतदुक्तम् । अर्थश्च नियोगसिद्धिः तच्चोपादान-
मित्युक्तम् । ननु च क्रत्वर्थताप्युपादानेनैवोक्ता । विनियोगे-
सतीत्युक्तम् । अर्थादेव हि पुरुषार्थ इति विशेषः ।
किमिदमविभागादिति ? पुरुषस्य क्रतुसंबन्धाविभागादित्यर्थः ।
﻿<pb n="b959"/>
एतच्च षष्ठे निपुणतरमुपपादयिष्यामः । परिशेषाद्विनियोगे सतीति
क्रत्वर्थतोक्ता भवति ।</p>
<p>एवं वा । ननु गुणफलचोदना एता इत्युक्तम् । कोऽयं
पुनर्विचारः ? उच्यते---प्रदर्शितमस्माभिः विनियोगतस्तदुक्तमिति ।
इह पुनरुपादानतो दृष्टप्रयोजनसंभवात् नादृष्टं प्रयोजनं संभवति
इति पूर्वः पक्षः ।</p>
<p>न, यथाविनियोगं कार्यावगतेः । विनियुक्तस्यैव हि कार्य-
कल्पना नाविनियुक्तस्येति राद्धान्तः ।</p>
﻿<pb n="b960"/>
<p>अतो विनियोगतः उपादानतश्च पुरुषार्थतैव गुणफलचोदना-
स्विति स्थितम् । बादरिग्रहणं पुनरुपकारप्रदर्शनार्थम् । न पुनः
परार्थत्वादिति शेषहेतुनिवृत्त्यर्थम् । कथं ? विनियोगे हि स
उक्तः । ननु बादरिणापि विनियोग एवासावुपन्यस्तः । अत
एवासौ निराकृतः । इह पुनः कार्यत एवोपादानमित्युपन्यस्तम् ।
﻿<pb n="b961"/>
अयथाविनियोगतया निरस्यत इत्यविरोधः । एवं वा । इह
द्रव्यार्जननियमा उदाहरणम् । तत्र पूर्वः पक्षः । नियमनियो
मानामधिकारशून्यत्वात् कामश्रुतिनियोगेनैकवाक्यत्वात् अधि-
कारसिद्धेः । एवं च क्षामवत्यादीनामपि स्पष्टैव कर्मार्थतोपपन्ना भवति
इति । तस्मादनधिकारिणे विधेरानर्थक्यं माभूदिति क्रत्वर्थता ।
ननु क्रत्वर्थत्वे स्वत्वमेव न भवतीति याग एव न संवर्तेतेति
प्रलपितमिदं केनापि ।</p>
﻿<pb n="b962"/>
<p>आर्जनं स्वत्वं नापादयतीति विप्रतिषिद्धम् । कथं तर्हि
क्रत्वर्थता ? वनीवननवत् तदर्थं स्वत्वमित्यभिप्रायः ।</p>
<p>अत्रोच्यते---नेमे अधिकारशून्या नियमविधयश्शक्यन्ते
वक्‍तुम् । जीवनाय प्रवृत्ता अधिकृता भविष्यन्ति ।
﻿<pb n="b963"/>
न च शब्दादेवाधिकारः अधिकारादेव [ह्यधिकारः] स तु क्वचि-
च्छब्दावगम्यः क्वचित् प्रमाणान्तरावगम्यः । अतः स्वत्वस्या-
विशेषात् सर्वपुरुषार्थनिर्वृत्तौ न विशेषश्शक्यतेऽवधारयितुम् ।</p>
<p>1अपि च यदि शास्त्रात् कर्मार्थं द्रव्यं तन्नान्यत्र विनियुज्येत,
तथाऽऽर्जितं, तत्र सर्वतन्त्रपरिलोपः स्यात्2 । कोऽर्थः ? किमिदं
तन्त्रम् ? जीवनमिति चेत् अनियमात्तर्हि जीविष्यति । नियमस्य
क्रत्वर्थत्वात् । अथ क्रत्वन्तराणि तन्त्रशब्दाभिधेयान्यभिप्रेतानि
तथापि प्रतिक्रतु नियमान्न लोपः ।</p>
<p>अत्रोच्यते---क्रत्वन्तराण्येव तन्त्रशब्दाभिधेयान्यभिप्रेतानि ।
﻿<pb n="b964"/>
नचार्जनस्य विशेषोपादानत्वे प्रमाणमस्ति । न च सर्वतन्त्रं सर्वेण
द्रव्येण शक्यते कर्तुं इति तन्त्रपरिलोपः सर्वकर्मणाम्, अयं
चापरो दोषः नान्यस्य तन्त्रे प्रतते अन्यत्तन्त्रं प्रतायते इति दर्शनं
नोपपद्यते । अथ नैवेदं कस्यचिदेकस्याङ्गमिति । एवं तर्हि नैवेदं
प्रयोगवचनेन गृह्यते, अनुपात्तप्रयोगवचनस्याङ्गतैव नास्ति ।
असत्यङ्गत्वे यस्य किल अङ्गता नास्ति तस्याप्रयोगेणानुप-
कारकत्वमिति सोऽयमङ्गताऽभाव एवानुपकारकत्वेन दर्शितः1 ।
﻿<pb n="b965"/>
न चाधानवद्भवितुमर्हति । न च द्रव्यार्थमेवेदमार्जनं आधान-
वदग्न्यर्थमेव भवितुमर्हति, जीवनाय प्रवृत्तस्याधिकारावगमात् ।
अतः पुरुषार्थमेवेदमार्जनम् । तस्मात् क्रत्वर्थत्वे तन्त्रपरिलोपः
स्थितो दोषः । क्षामवत्यादीनामाहिताग्नेरधिकारावगमात् भवतु
क्रत्वर्थता फलं कल्पयितुम् । पुरुषार्थ एव वा नैमित्तिकोऽस्तु ।
तस्मात् पुरुषार्था द्रव्यार्जननियमा इति स्थितम् । अतो निय-
मातिक्रमः पुरुषस्यानर्थः न क्रतोः ।</p>
<ab type="sutra" n="3">।। ३ ।। तदुत्सर्गे कर्मणि पुरुषार्थाय शास्त्रस्यानतिशङ्क्यत्वात्
न च द्रव्यं चिकीर्ष्यते तेनार्थेनीभिसम्बन्धात् क्रियायां पुरुषश्रुतिः ।। ३ ।।</ab>
﻿<pb n="b966"/>
<p>यस्मिन् प्रीतिः पुरुषस्य तस्य लिप्सा अर्थलक्षणेत्युक्तम् ।
इह तु प्रीतेरश्रवणात् अर्थतश्च श्रवणादनवगमात् अधिकारि-
शून्यता विधेः । न चानधिकारं पुरुषार्थं भवति इति तस्य क्रत्वर्थ-
स्यैवेक्षणस्यायं प्रतिषेधः नियमो वा । अत्राभिधीयते---प्रीत्यु-
त्सर्गेप्येतदुक्तम् । अधिकाराश्रवणेपि अधिकारो युक्तः कल्पयितुम्
न पुनः क्रतुसंबन्धकल्पना । कः पुनरत्र विशेषः ? अयमस्ति
विशेषः । यथैवाधिकारे श्रूयमाणे गम्यमानतत्कर्तृतैव न्याय्या ।
﻿<pb n="b967"/>
एवं गम्यमानकर्त्रवगमात् अधिकारकल्पनैव न्याय्या । कथं तर्हि
कर्त्रधिकरणम् ? तत्र हि विनियोगोऽधिकारकल्पनायाः
प्रतिपक्षः । इह तु अप्रतिपक्षाऽधिकारकल्पनेति । किं भूतः
पुनरत्राधिक्रियते ? <q>“एतावता हैनसा वियुक्तो भवति”</q> इति
श्रवणात् जीवत एव वाऽधिकारः ।</p>
﻿<pb n="b968"/>
<p>अतो नित्योऽयं जौवनानुपालनीयो नियमः स्वधर्मतया । ननु
च प्रसज्यप्रतिषेधो न्याय्यः । सत्यम्, तस्य व्रतमित्यन्वयावगते-
र्लक्षणैव न्याय्या । आधानवदप्यत्र नैव द्रव्यार्थता संभवति ।
अविनियुक्तद्रव्यसंयोगात् । दृष्टस्य च संस्कारस्याविद्यमानत्वात् ।
किं दृष्टार्थता शक्यते वक्‍तुम् ? बाढं शक्यते दर्पणप्रमार्जनवत्
लोक एवोपयोगदर्शनात् । तस्मात् पुरुषार्थो नियम् इति युक्तम् ।
दृष्टार्थासंभवेन च कर्करीकर्णादयोऽपि पुरुषार्था इत्युक्तम् ।</p>
﻿<pb n="b969"/>
<ab type="sutra" n="7">।। ४ ।। द्रव्योणि त्वविशेषेणानर्थक्यात् प्रदीयेरन् ।। ७ ।।</ab>
<p>उक्तं <q>‘स्फ‍यश्च कपालानि च’</q> <q>‘स्फ‍येनोद्धन्ति’</q> इत्येतयोः
किं विनियोजकमिति । तत्र पूर्वपक्षवादी <q>“स्फ‍येनोद्धन्ति”</q>
इत्येवमादिभिर्वाक्यैः साक्षात् यज्ञसंबन्धानवगमात् यज्ञा-
युधानीति विध्यन्तरं मन्यते । ननु वाजपेयस्य यूप इतिवत्
प्रणाड्यापि संबन्ध उपपद्यते । युक्तं यूपाभावात्क्रतोस्तत्र ।
﻿<pb n="b970"/>
इह पुनः किं नोपपद्यत इत्यभिप्रायः । एवं प्राप्तेऽभिधीयते---यज्ञा-
युधानीति तावत् लक्षणा । लक्षणा चेत् साक्षाद्व‍यवधाने च न
कश्चिद्विशेष प्रमाणान्तरानुसारिणी हि लक्षणा । न च विद्यमाने
प्रमाणे प्रमाणान्तरकल्पना शक्या । स्फ‍येनोद्धन्तीत्युभय
सिद्धत्वात् । एवं च विकल्पदोषः परिहृतो भवति । लिङ्गं चाप्युपपन्नं
भवति ।</p>
﻿<pb n="b971"/>
<ab type="sutra" n="11">।। ५ ।। तत्र चैकत्वमयज्ञाङ्गमर्थस्य गुणभूतत्वात् ।। ११ ।।</ab>
<p>एकत्वं विनियोगाभावान्न यज्ञाङ्गमिति पूर्वपक्षवादिनोऽभि-
प्रायः । कथं पुनरेकत्वं न विनियुज्यते ? विभक्तयो हि प्राति-
पदिकार्थस्य स्वार्थसंबन्धमभिदधति । तस्मादेकत्वं करणत्वं च
प्रातिपदिकार्थस्यैव । नैकत्वस्य करणभावः । करणसंबन्धे सति
प्रातिपदिकार्थसंबन्धो न स्यात् । यथा <q>‘अरूणया’</q> इति न
द्रव्येण अतः प्रतीयमानमप्येतन्न क्रियया संबध्यते यथा पूर्वो
धावतीत्यपरप्रत्ययः । लिङ्गदर्शनानि चैवमुपपन्नानि भवन्ति ।
एवं प्राप्ते उच्यते---न विनियोगादेव क्रियाङ्गता, किं तर्हि ?
﻿<pb n="b972"/>
उपादानादपि हि शेषताभवति । यथैव हि करणीभूतस्यै-
वोपादानं एवमेकत्वयुक्तस्यापि । न ह्यकारकस्योपादानमसङ्ख्या-
युक्तस्यापि संभवति । तथा च लौकिकाः गामानयेत्येवमादिषु
तथैव प्रतिपद्यन्ते । तदिदमुक्तं <q>“न श्रुतिर्ब्रूते (प्रमिते)
वाक्यार्थो नास्ति”</q> इति1 । न विनियोगो ब्रूते उपादानं
नास्तीत्यर्थः । ननु <q>‘न श्रुतिर्ब्रूते वाक्यार्थो नास्ति’</q> इति
अन्य एवार्थः प्रतीयते । कोऽर्थः ? अयमर्थः प्रतीयते ।
न श्रुत्या वाक्यार्थस्य विरोधोऽस्तीति । श्रुत्यर्थापरित्यागेन
वाक्यात् क्रत्वर्थतावगम्यते । विरोधे न दौर्बल्यमुक्तम् ।
﻿<pb n="b973"/>
उक्तमस्माभिः विनियोगो न संभवतीति करणस्येवैकत्वस्येति ।
कथं तर्हि वाक्यशब्दः ? समभिव्याहारपर्यायोऽयं न विनियो-
जकपर्यायः । तस्मात्सिद्धमुपादानतः शेषत्वं सङ्ख्याया लिङ्गस्य
च । एवं दर्शनान्युपपन्नानि पूर्वपक्षदर्शनं चानुवादः ।</p>
<p>एवं वा । लिङ्गाधिकरणम् पुनः एवं वेति
वदतः कोऽभिप्रायः अपरिच्छेदकत्वं लिङ्गस्य पूर्वपक्षवादी
मन्यते । परिच्छेदिका हि सङ्ख्या द्रव्यस्य परिमाणमाचष्टे
﻿<pb n="b974"/>
श्रवणाविशेषाल्लिङ्गमप्युपादीयत इति राद्धान्तः । ननु चापरि-
माणापादकत्वाल्लिङ्गं नोपादातव्यमित्युक्तम् । नात्र परिमाण-
मुपादाने उपयुज्यते । विशेषनिष्ठत्वादुपादानस्य । यथाऽनुष्ठान-
विशेषाकाङ्क्षा तथा कारकविशेषाकाङ्क्षापि । अतस्सङ्ख्यावदुपादान-
मिति सिद्धम् । शेषं पूर्ववत् ।</p>
<ab type="sutra" n="18">।। ७ ।। 1आश्रयिष्वविशेषेण भावोऽर्थः प्रतीयेत ।। १८ ।।</ab>
<p>इहाश्रयिणः पदार्था उदाहरणम् । ननु भाष्यमयुक्तं
किं यजिमात्रं संस्कारो देवताया उत यजिनाऽदृष्टं
देवतायां क्रियत इति यस्मात्संस्कारमात्रमदृष्ट[म]कुर्वदनर्थकम् ।
﻿<pb n="b975"/>
द्विविधमाख्यातमुक्‍तं परप्राप्तनियोगानुवादकम् । अवहन्तीत्याग्‍ने-
यादिचोदनावगतनियोगानुवादकं स्वनियोगसंबन्धितयाऽधिकार-
साधनं च । इहेदानीं सन्दिह्यते---किं परप्राप्तनियोगानुवादात्मकं
उत स्वनियोगसंबन्धितयाधिकारसाधनमिति । कुतः संशयः ?
अंशेन दृष्टस्य संभवः अंशेनादृष्टस्येति पूर्वपक्षवादी दृष्टे
संभवत्यदृष्टकल्पना न न्याय्येति परप्राप्तानुवादं मन्यते । ननु
यज्यर्थोऽत्र न निष्पद्यते । अनुष्ठानाद्‌दृष्टोपपत्त्यर्थो
(ऽदृष्टो)भविष्यतीत्यभिप्रायः । अत्राभिधीयते---दृष्टोपपत्त्यर्थतैव
न घटते । कस्मात् ? नियोगसिद्धेरविवक्षितत्वात् ।
﻿<pb n="b976"/>
नियोगाद्धि नियोगार्थे प्रवृत्तिः । अथ तदर्थमुत्पत्तिनियोगो
विवक्ष्यते सिद्धमपूर्वार्थत्वम् । पश्चादधिकारनियोगार्थत्वे यागस्य
---निरूपढेऽङ्गसंबन्धे सति तद्‌द्वारेण द्रव्यदेवतागतदृष्टसंस्कारनिष्प-
त्त्यर्थमित्यनुमन्यत एव । न च तृतीयप्रकारोऽयं नियोगनिष्पत्ते-
स्तुल्यत्वात् समिदादिवत् । प्रयोजनं तु दृष्टमदृष्टं वा भवतु ।
प्रयोजनवशाच्च अनुष्ठानमननुष्ठानं वा भवतु । सर्वथा सिध्यति
स्वनियोगार्थता ।</p>
﻿<pb n="b977"/>
<ab type="sutra" n="21">।। ८ ।। 1अर्थे समवैषम्यमतो द्रव्यकर्मणाम् ।। २१ ।।</ab>
<p><q>‘अतिक्रान्तस्तृतीयविषयः’</q> इति । कोऽयं तृतीयविषयः ?
पारार्थ्यप्रतिपत्तिः । साऽतिक्रान्ता । इदानीं पुनः स्थिते पारार्थ्ये
केवलमुपादानमेव चिन्त्यते केन प्रयोजनेनोपादानं केन नेति ।
ननु च प्रागप्यस्मात् प्रयोजनकृतैवोपादानचिन्ता । केन विशेषेण-
दमुच्यते इदमिदानीमिति । सत्यं---किन्तु पारार्थ्यमपि तन्निमित्त-
कमेव, न (वि)नियोगनिमित्तकम् । अत इदमुक्‍तं तृतीयविषय
इति । तृतीयस्यायं विषयः न पुनः तार्तीयैः प्रमाणैः शक्यते-
ऽवगन्तुम् । अतो विधिनिमित्तकमेवास्य पारार्थ्यमिति चतुर्थे
चिन्तितम् । एतच्च व्याख्यातम्---न श्रुत्यादिभिः सर्वस्य
﻿<pb n="b978"/>
पारार्थ्यं शक्यते प्रतिपादयितुमिति । एतदेवात्र कथ्यते । तथा च
यागफलयोरधिकारात् पारार्थ्यं वक्ष्यति । अत एव वादरेरेषा
भ्रान्तिः द्रव्यगुणसंस्कारेष्वेव शेषत्वमिति । श्रुत्यादीनां तत्र
द्रव्यादौ संभवात् उपादानाधिकारयोः सामर्थ्यमपश्यतोऽव-
धारणात् । अत एवेदं लक्षणान्तरमुच्यते शेषावगमतुल्यत्वेपि ।</p>
<ab type="sutra" n="12">।। ९ ।। एकनिष्पत्तेः सर्वं समं स्यात् ।। १२ ।।</ab>
<p>अतः प्रभृतीदानीं केवलोपादानव्यापार एव चिन्त्यते ।
शेषता तु विनियोगत एव । नोपादानतः । पूर्व-
पक्षवादी तु केवलोपकारदर्शनादेवोपादानमाह, न शेषता-
ऽपेक्षणीयेति मन्यते । यथैवोपादानशेषेषु पश्‍वेकत्वादिषु ।
﻿<pb n="b979"/>
तस्मादुभयं प्रयोजकमिति । अत्राभिधीयते---नात्र प्रयोजकत्वं
वाजिनस्य । कुतः ? शेषभूतस्य हि प्रयोजनाकाङ्क्षा । सा च
यस्य शेषभूता तेनैव प्रयोजनेन निवृत्तेर्न प्रयोजनान्तरं प्रयोज-
कत्वेनापेक्षते । कथं तर्हि अशेषभूतस्योपादानशेषत्वं, एकत्वादेः
अशेषभूतस्य प्रयोजनाकाङ्क्षैव नास्तीति । अशेषत्वे उपादान-
स्यैवानुपपत्तेः । अत्रोच्यते---शेषस्यावगमात् अन्यथानवगमात्
अवगमपूर्वकत्वाच्चोपादानस्य । किं च शेषभूतस्य प्रयोज्यत्वान्य-
थानुपपत्तेः । न ह्यनवच्छिन्नमुपादातुं शक्यत इत्युक्तम् ।
﻿<pb n="b980"/>
यत्पुनर्न शेषभूतं न च शेषस्थमवगम्यते न शेषोपादानेना-
पेक्ष्यते न तत् प्रयोज्यं भवितुमर्हति । यथा न दध्यानयनं
न वाजिनशेषभूतं तथा प्रदर्शितं भाष्ये । तथा च लिङ्गं
प्रदर्शितम् ।</p>
<ab type="sutra" n="25">।। १० ।। पदकर्माप्रयोजकं नयनस्य परार्थत्वात् ।। २५ ।।</ab>
<p>कः पुनराधस्त्येनाधिकरणेनास्य विशेषः ? अयमस्ति
विशेषः तत्र हि दध्यानयनं आमिक्षानिर्वृत्तिसमकालमेव
वाजिनमनुनिष्पादयति । अतो युक्‍तं वाजिननिष्पत्तेः न
कारणान्तरापेक्षा । इह पुनः सप्तमं पदं इत्युक्‍ते भवत्या-
काङ्क्षा कस्येति । प्रकृतत्वादेकहायन्या इति गम्यते ।
﻿<pb n="b981"/>
तस्मादुभयार्थामेकहायनीं मन्यते । एवं प्राप्तेऽभिधीयते---सत्यं
यदि कस्येत्याकाङ्क्षोपपद्यते अनिर्ज्ञातसंबन्धान्तरे संबन्धिन्यु-
पदिश्यमाने भवत्याकाङ्क्षापूर्विका प्रज्ञा । यत्र पुनस्संबन्ध्यन्तरपूर्वक
एवोपदेशः । तत्र यथानिर्ज्ञातसंबन्धिपुरस्सर एवोपदेशः इति
दर्शितमश्वप्रतिग्रहे । अतः क्रयार्थैवैकहायनी सप्तमपदसंबन्धिनीति न
प्रयुज्यते । अत्र भाष्यम्---<q>‘प्रसङ्गमुपजीवता’</q> इति । ननु चेदं प्रयोजन-
लक्षणम् । कः प्रसङ्गस्यावसरः ? विद्यमाने हि प्रयोजकत्वे प्रसङ्ग
उक्तः । इह तु प्रयोक्‍तृतैव नास्तीति । उच्यते---शास्‍त्रप्रसङ्ग-
मङ्गीकृत्यैतदुक्तम् । न प्रयोगप्रसङ्गमित्यदोषः ।</p>
﻿<pb n="b982"/>
<ab type="sutra" n="26">।। ११ ।। 1अर्थाभिधानकर्म च भविष्यता संयोगस्य तन्निमित्तत्वात्
तदर्थो हि विधीयते ।। २६ ।।</ab>
<p><q>‘पुरोडाशकपालेन तुषानुपवपति’</q> इति नात्र शास्त्र-
प्रसङ्गः संभवतीति प्रयोक्‍तृत्वं पूर्वपक्षवादी मन्यते
तुषोपवापस्यापि न च नान्तरीयकः शक्य उपवापो वक्‍तुम्
वाजिनवत् । तस्मादुभयं प्रयोजकमिति । अत्राभिधीयते
---सत्यं विनियोगे नास्ति शास्त्रप्रसङ्गः । नापि नान्तरीयक-
﻿<pb n="b983"/>
भावः । किन्तूपात्तस्यायं विनियोग इति नोपादानकल्प-
ना क्रमते । तदिदमुक्तम्---<q>“भविष्यता संबन्धोऽयं न भूतवर्तमाना-
भ्यां”</q> इति । यदि पुनः भूतवर्तमानाभ्यां संबन्धः किमुपादानं
स्यात् ? उच्यते---न भूतस्य, तस्य भविष्यदर्थतया अनुपात्त-
स्यैव पालनं भविष्यति । पालनभूतमेवोपादानं यतः । वर्तमान-
स्यापि यः संबन्धी तस्यान्यत्र विनियोगो न संभवतीत्यर्थादन्य-
दुपादेयम् । भविष्यदर्थत्वे पुनः अन्यार्थमेवोपात्तस्य विनियोगः
संभवतीति सिद्धमप्रयोजकत्वम् । तुषोपवापस्तु कर्तव्यो न
कर्तव्य इति नास्याधिकरणस्यायं विषयः ।</p>
﻿<pb n="b984"/>
<ab type="sutra" n="17">।। १२ ।। पशावनालम्भाल्लोहितशकृतोरकर्मत्वम् ।। २७ ।।</ab>
<p>आस्मिन्नधिकरणे हृदयाद्यवदानवचनं लोहितशकृत्संप्रव्याध---
वचनं च तुल्यम् । प्रकृतपशुविषयतया <q>‘अग्नीषोमीयं पशुमालभेत’</q>
इति द्वयोरपि प्रयोजकतां मन्यते पूर्वपक्षवादी ।</p>
<p>अत्राभिधीयते---<q>‘हृदयस्याग्रेऽवद्यपि’</q> इति यागो-
पसंहृतिरियम् । अङ्गैस्तृतीयसवन इति श्रवणात् ।
﻿<pb n="b985"/>
शकृत्संप्रव्याधस्तु तावन्मात्रपर्यवसायित्वात् प्रकृताश्रयत्वाच्च ।
प्रतिपत्तिश्च न प्रयोजिका । न प्रतिपाद्यं प्रतिपत्त्यर्थमुपादीयत
इति न्यायात् । अतो न प्रयोजकं पशोः शकृतादीति ।</p>
<ab type="sutra" n="28">।। १३ ।। एकदेशद्रव्यं चोत्पत्तौ विद्यमानसंयोगात् ।। २८ ।।</ab>
<p>ननु चात्रं पूर्वपक्ष एव नोपपद्यते । उपात्तद्रव्यविषयत्वात्
इशुखण्डवच्छेषावगतेः । सत्यमेवं, किन्त्वत्र पुरोडाशस्यान्यार्थ-
त्वात् नान्यत्र कार्यान्तरे विनियोग उपपद्यत इति ।
﻿<pb n="b986"/>
अतो द्रव्यान्तरमुपादेयमिति पूर्वपक्षवादी मन्यते । राद्धान्तवादी तु
न द्व‍यवदानमात्रोपसंहारः द्वयवदानमात्रेणैवाग्‍नेययागनिर्वृत्तिमुप-
संहारमन्यत्र विनियोगोपपत्त्यर्थमुक्तवान् । यद्यन्यस्मै दीयते
दीयमानं हि तदा संप्रदानार्थमिति तन्नोपपद्यते । तस्मान्न याग-
कार्यादन्यत्र विनियोगस्संभवति । यागकार्यतया पुनः नान्यार्थता
शक्यते वक्‍तुम् । अतो नाग्‍नेयादिचोदनाया विरोंधः । तस्माद-
प्रतिपक्षेक्षुखण्डन्यायेनानुपादानं सिद्धम् शेषदर्शनात् तथा समव-
दानश्रुतिरित्युक्तं भाष्ये ।</p>
<ab type="sutra" n=" ">।। १४ ।। 1अभिधारणे विप्रकर्षादनुयाजवत्पात्रभेदः स्यात् ।।</ab>
﻿<pb n="b987"/>
<p>किं पुनः पुरोडाशकपालेनात्र विशिष्यते ? द्रव्योपादानं
तावत् तद्वन्नास्तीति स्थितमेव । धारणस्य तूपादानं हविषः
प्राधान्यान्नान्यार्थतया विरुध्यत इति पूर्वः पक्षः । कथं
पुनः हविषः प्राधान्यं द्वितीयाश्रवणादभिधारणस्य तदर्थत्वात्
प्रयाजशेषस्य च पुरोडाशकपालवत् तदर्थत्वात् ।
सिद्धान्तस्तु न प्राधान्यं हविषां दृष्टार्थतयाऽऽज्यस्यैवेति युक्तम् ।
﻿<pb n="b988"/>
तस्मात् प्रतिपत्तिरेवेयं प्रयाजशेषस्येति । कथं तर्हि हवींष्य-
भिधारयतीति बहुवचनं एकेन हविषाऽभिधारणनिर्वृत्तेः । अगृ-
ह्यमाणविशेषत्वात् बहुवचनमविरुद्धम् । अतो द्रव्योपादानवत्
धारणोपादानमपि न युक्‍तं सन्निहित एव हविषि प्रतिपत्तिसिद्धेः
इति ।</p>
<p>ननु द्वितीयातृतीययोरन्यार्थता ग्रहीतुं न शक्या यथार्थतयापि
वचनाविरोधात् । सत्यं, यद्यविरोधी वचनस्य स्यात् । इह तु
﻿<pb n="b989"/>
प्रयाजशेषशब्देन विरुध्यते प्रतिपत्‍तौ पुनः नायं विरोध इति
प्रातिपदिकार्थानुरोधिनी गुणभूतार्थवादिनी विभक्तिरिति युक्तम् ।
अत्राप्यन्यार्थतैव न्याय्या द्वयोः कर्मणोरेकस्मिन् वाक्ये संबन्धानु-
गुणः सप्तम्यर्थो द्रष्टव्यः । दर्शनमुक्तम् ।</p>
<ab type="sutra" n="40">।। १५ ।। 1समानयनं तु मुख्यं स्याल्लिङ्गदर्शनात् ।। ४० ।।</ab>
<p><q>‘अतिहायेडो बर्हिः प्रति समानयते’</q>
इत्यत्र सन्देहः---किमुपरितनप्रयाजद्वयार्थमेवेदं समानयनं
﻿<pb n="b990"/>
तत्तश्चौपभृतस्याज्यस्य प्रयाजानूयाजार्थस्य तद्धर्भाणां च प्रयोजकम् ।
उत मिश्रीकरणार्थमेवेदं जौहवसंस्कारार्थम् । ततश्च परप्रयुक्त-
द्रव्यसाध्यत्वात् अप्रयोजकमाज्यस्य धर्माणां चेति । तत्र पूर्व-
पक्षवादी समानयनमात्रश्रवणात् मिश्रीकरणमात्रं मन्यते । अष्टा-
वुपभृति गृह्णातीति च सर्वप्रयाजार्थतां मन्यते । कुतः ?
विशेषाश्रवणात् । तस्माददृष्टार्थमेवेदं समानयनमिति ।</p>
<p>एवं प्राप्तेऽभिधीयते---प्रयाजद्वयसाधनार्थमेवेदं समानयनम् ।
कुतः ? एवं दृष्टार्थता समानयनस्य भवतिउपभृति च
प्रयाजार्थस्य ग्रहणस्य ।</p>
﻿<pb n="b991"/>
<p>नुनु चाविशेषेण तदौपभृतं सर्वार्थं श्रूयते । श्रुतानु-
सारेण चादृष्टार्थता न्याय्या । नाविशेषश्रुतिः सामर्थ्येन विशेषे-
ऽवस्थाप्यमाना शब्दार्थतां जहाति । तस्मात् शब्दस्याप्रतिरोधि---
त्वात् दृष्टे संभवति अदृष्टकल्पना न न्याय्येति राद्धान्तदर्शन-
मुक्तम् ।</p>
<ab type="sutra" n="42">।। १६ ।। तत्रोत्पत्तिरविभक्ता स्यात् ।। ४२ ।।</ab>
<p>कः पुनरत्र पूर्वपक्षवादिनोऽभिप्रायः ? उभयमुभयार्थमिति
वदतः इति । अयमभिप्रायः अविशेषेण श्रवणात्---चतुर्जुह्वां
गृह्णातीति, विशेषतश्च कार्यसिद्धेः प्रयाजग्रहणमनूयाज-
वन्नित्यानुवादं मन्यते जौहवे ।</p>
﻿<pb n="b992"/>
<p>अत्रोच्यते---यद्युपादानत एव प्राप्तिः स्यात् स्यादेतदेवं
उपादानमात्रादुभयार्थताप्रतीतेः । एवं तर्हि अनूयाजमात्रार्थ-
मेवौपभृतं भवतु । केवलानूयाजार्थश्रवणात् । उच्यते---प्राप्तार्थ-
त्वादस्य विनियोजकस्य केवलानूयाजसंबन्धिनोऽनुवादं मन्यते ।
कुतः प्राप्तिः ? प्रयाजानूयाजभ्यस्तद्गृह्णातीत्युभयार्थत्वात् ।</p>
<p>ननु समानयनाधिकरणे स्थिते कथमिदानीमाशङ्क्यते । तत्र
हि उपरितनप्रयाजार्थमौपभृतं समानीयत इति वदता उभयार्थत्व-
मुक्तम् । कथं केवलानूयाजार्थता आशङ्क्यते । उच्यते---स्थिते
एतस्मिन् तद्भवति अन्यथाऽदृष्टार्थमेव समानयनं संस्कारमात्रं
स्यात् ।</p>
﻿<pb n="b993"/>
<ab type="sutra" n="46">।। १७ ।। 1तदष्टसङ्ख्यं स्यात् ।। ४६ ।।</ab>
<p>अष्टावुपभृति गृह्णाति इति श्रूयते । अत्र संशयः किं द्वे
एते चतुर्गृहीते उताष्टगृहीतमेकमेवेदमिति । ननु समानयनाधि-
करण इदमुक्तम् द्वौं प्रयाजौ यष्‍टुमेकमिदं चतुर्गृहीतं समानीयत
इति । कया युक्त्या ? एवं च दृष्टार्थता भविष्यतीत्यनया युक्त्येत्यर्थः ।
तदेवेदमाक्षिप्यते । अष्टसंङ्ख्याश्रवणात् । दृष्टार्थता च समानयन-
स्योपपद्यत एव आघारे प्राचीने प्रयाजत्रये च व्यापृतस्य जौहवस्या-
ज्यस्य स्वकार्यं प्रत्यशक्‍तस्यानुग्रहाय समानीयत इति । अतोऽत्र
﻿<pb n="b994"/>
पूर्वपक्षवादी श्रुतत्वादष्टसङ्ख्याकमेव ग्रहणमिति मन्यते ।
राद्धान्तस्तु भिन्नविषयत्वात् चतुस्सङ्ख्याष्टसङ्ख्ययोः नान्य-
तरस्याप्राप्तिः शक्यते वर्णयितुम् अविरोधात् । कथं पुनरष्टसंख्या
चतुस्सङ्ख्यां निष्यादयति होमे ? यस्माद्‍द्वे एते चतुर्गृहीते संयो-
गिनी, प्रयाजानूयाजेभ्य इत्युभयार्थत्वेन विनियोगात् । उभयोश्च
द्वाभ्यां चतुर्गृहीताभ्यां प्रयोजनमष्टग्रहणेन संपाद्यते अष्टावुपभृति
गृह्णातीति । द्वे एते चतुर्गृहीते इति दर्शनं च पूर्ववत् समर्थितं
भवति । चतुगृहीतान्याज्यानि भवन्तीति हेतुवन्निगदश्च
समर्थितो भवति ।</p>
<trailer>इति बृहत्यां चतुर्थाध्यायस्य
प्रथमः पादः</trailer>
﻿<pb n="b995"/>
﻿<pb n="b996"/>
</section>
<section>
<head>चतुर्थाध्यायस्य द्वितीयः पादः ।।</head>
<ab type="sutra" n="1">।। १ ।। स्वरुस्त्वनेकनिष्पत्तिः स्वकर्मशब्दत्वात् ।। १ ।।</ab>
<p>एकमत्राधिकरणं वाक्यान्तराभिप्रायेण वर्णितम् । द्वितीय-
न्त्वेकवाक्यमङ्गीकृत्य । युक्तयश्चैकवाक्यविचारे वाक्यान्तरा-
पेक्षिण्यां च मीमांसायां तुल्या इति प्रदर्शितम् । युक्तिश्च
श्रुत्या विधानम् ।</p>
﻿<pb n="b997"/>
﻿<pb n="b998"/>
<ab type="sutra" n="7">।। २ ।। शाखायां तत्प्रधानत्वात् ।। ७ ।।</ab>
<p>किमर्थमिदमधिकरणमस्मिन् प्रयोजकाप्रयोजकलक्षणे ?
नात्र विधितः पूर्वपक्षो राद्धान्तो वाऽवगम्यते ।
अत्रोच्यते---विधित एवेयं चिन्ता । किं वृक्षप्राग्दे-
शात् शाखोपादानमुत विहारप्राग्देशादानयनोपादानमिति ।
﻿<pb n="b999"/>
विनियोगवदभिधानमनुवर्तते उपादानमिति पूर्वः पक्षः ।
राद्धान्तस्तु---अपरिहार्यलक्षणमिदमाभिधानमिति शाखैवोपादेया
प्राचीनानयनमेव देशविशिष्टम् । अयं चापरो विशेषः ।
अवश्योपलक्षयितब्या शाखा पक्षद्वयेपीत्ययमेव पक्षो न्याय्यः ।</p>
<ab type="sutra" n="7">।। २ ।। शाखायां तत्प्रधानत्वात् ।। ७ ।।</ab>
<p>अत्र परिवासनोपादानं शाखोपादानं वा चिन्त्यते, अवि-
﻿<pb n="b1000"/>
शेषात् । किं पुनरत्र युक्तम् ? उभयं परिवासनस्य
प्रयोजकं मूलमग्रं च द्वयोरपि शाखाभिधानत्वात् । ननु
च क्रियाद्वयमत्र श्रूयते परिवासयति करोति इति च ।
ततः किम् ? इदं ततः भवति । शाखापरिवासनस्य कर्म
करोतेरुपवेषः । तस्मान्नोपवेषः कर्मकारकस्य प्रयोक्ता । उच्यते
---शाखाशब्दः समूलमग्रमाचष्ट इत्युक्तमस्माभिः । तत्र मूलमुपवेषं
करोति । अग्रमपि कार्यान्तरे विनियुक्तमिति द्वयोः प्रयोजकत्वम् ।
﻿<pb n="b1001"/>
अत्रोच्यते---स्यादेतदेवं यदि मूलमुपवेषं करोतीति संबन्धः । कथं
तर्हि संबन्धः ? उपवेषं करोतीति मूलत इति । किमतो यद्येवं ?
एतदतो भवति । अन्यतो निष्पन्नान्मूलादुपवेष इति । तस्मात्
यद्यपि समूलमग्रं शाखाशब्देनोच्यते तथापि न परिवासनमुप-
वेषार्थं इति सिद्धम् ।</p>
<p>किं च शाखाशब्दाभिधानं च कार्यान्तरेषु अग्र
एव प्रयुक्‍तं शाखया वत्सानपाकरोति इति । अतो विनियो-
गात मूलपरिवासनार्थोऽयमग्रे शाखाशब्दः प्रयुक्त इति ।
﻿<pb n="b1002"/>
तस्मान्नोपवेषः प्रयोजकः । प्रयोजनमुक्तम् ।</p>
<ab type="sutra" n="10">।। ३ ।। 1हरणे तु जुहोतिर्योगसामान्यात् ।। १० ।।</ab>
<p>ननु चेदं हरणं प्रस्तरप्रतिपत्त्यर्थमेव; यद्यपि हरतिः यजत्यर्थो
मान्त्रवर्णिको देवताविधिः तथापि प्रतिपत्तिकर्मैवैतत् यथोत्तमः
प्रयाजः । प्रतिपत्तौ च न द्रव्यस्य गुणभावः । ननु च यथोत्तमप्रयाजे
आज्यं प्रतिपत्तावपि गुणभूतं तथात्र शाखापि भविष्यतीति चेत् ।
﻿<pb n="b1003"/>
नैवम् । द्रव्यस्यात्र प्रतिपत्तिः । तत्र पुनर्देवतास्मरणार्थो
याग इति युक्तो द्रव्यस्य गुणभावः ।</p>
<p>ननु चोत्तमप्रयाजो नैव प्रतिपत्तिः द्रव्यं हि यत्र प्रतिपाद्यते
तत्प्रतिपत्तिकर्म । केनेदमुक्‍तं कारकार्थो यो यागः प्रतिपत्तिकर्मे-
त्युच्यते क्वचिद्देशविरेचनात् संस्कारः, क्वचित् स्मरणमिति ।
प्रयोजनविशेषा ह्येते । अतो न शाखा गुणभूतेति शक्यते पूर्व-
पक्षयितुम् । उच्यते---प्रतिपत्तावेव तृतीयाश्रवणात् गुणभावं पूर्व-
पक्षवादी मन्यते, नावश्यं प्रतिपत्तौ सर्वमेव प्रधानं भवति । यद्यथा
श्रूयते तत्तथैव भवितुमर्हति यथा जुह्वा जुहोतीति गुणभूतैव जुहूः ।</p>
﻿<pb n="b1004"/>
<p>अत्राभिधीयते । भवेदेतदेवं यद्यत्र सहशब्दो न श्रूयते ।
सहशब्दश्रवणे तु तुल्ययोगित्वं प्रस्तरेण सह शाखाया अवगम्यते ।
तस्माच्छाखापि प्रतिपाद्यत एव । अन्यथा हि तुल्ययोगो न स्यात् ।
अतश्शाखायामपि द्वितीयार्थ एव प्रस्तरवद्‌द्रष्टव्यः । कथं तर्हि
तृतीया ? न चेयं कारकलक्षणा किं तर्हि सहयोगलक्षणार्था ।
प्रसिद्धेन च सहयोगो लक्ष्यत इति विभक्तिव्यत्यय उक्तः ।
प्रसिद्धत्वात् प्रस्तरस्य प्रहरणे । शेषमुक्तम् ।</p>
﻿<pb n="b1005"/>
<ab type="sutra" n="14">।। ५ ।। 1उत्पत्त्यसंयोगात्प्रणीतानामाज्यवद्विभागः स्यात् ।। १४ ।।</ab>
<p>अपः प्रणयतीति कार्यद्वयासंबन्धमपां प्रणयनमुत्पन्नम् ।
पश्चात्कार्यद्वयं श्रुतमित्यविशेषेण द्वयोः प्रयोक्‍तृतां मन्यते । ननु
च <q>‘अपो निनयति’</q> इति द्वितीया श्रूयते । अनीप्सितत्वात्
कारकमात्रे भविष्यतीत्यभिप्रायः । अतोच्यते---नानीप्सितत्वे
हेतुरस्ति । कृतप्रयोजनमपि हि तत् प्रतिपाद्यतया इष्यत एव ।
﻿<pb n="b1006"/>
न चेप्सिते संभवति अनीप्सिताश्रयणमुपपद्यते तत्पुरस्सरा-
वगतेः । तस्मात् संयवने कृतार्थानामपां प्रतिपत्तिरेव निनयनम् ।
इति सिद्धमप्रयोक्‍तृत्वम् ।</p>
<ab type="sutra" n="16">।। ६ ।। 1प्रासनवन्मैत्रावरुणाय दण्डप्रदानं कृतार्थत्वात् ।। १६ ।।</ab>
<p>मैत्रावरुणाय दण्डं प्रयच्छतीति प्रतिपत्तिरपामिवेति पूर्वः पक्षः ।
ननु च कर्मणा यमभिप्रैति स सम्प्रदानमिति सिद्धो गुणभावः
﻿<pb n="b1007"/>
ससंप्रदानके कर्मणि । सम्प्रदानगप्रीत्युत्पादकतयैव कर्मणो
गुणभावः न पुनः कर्मान्तरसाध्यतया कर्मभावानुपपत्तेः । कथं
तर्हि <q>‘दण्डी प्रैषानन्वाह’</q> इत्यादिदर्शनम् संप्रदाने यदृच्छया
प्राप्तस्यायमनुवादः इत्यभिप्रायः ।</p>
<p>अत्राभिधीयते---मैत्रावरुणाय दण्डं इति व्यपदेशात् दण्डी
प्रैषानन्वाह इत्येवमादि च दर्शनात् । अर्थकर्मैवेदं न प्रतिपत्तिः ।
﻿<pb n="b1008"/>
ननु च यदृच्छया प्राप्तस्यायमनुवाद इत्युक्तम् । अयमेव दोषः
पाक्षिकत्वप्रसङ्गात् । कथं तर्हि द्वितीया ? तथा युक्‍तं चानीप्सित-
मित्युक्तम् । तदयुक्तमिव प्रतिभाति । अनुपादेयं हि तत्रोदा-
हरणम् अहिं लङ्घयति इति । तथा च सक्‍तुषु विभक्तिव्यत्यय
उक्तः उपादेयत्वादनीप्सितत्वं न भवतीति । उच्यते---सुष्ठूक्‍तं
सक्‍तुषु होमार्थं तत्रोपादानम् । इह तु न प्रयच्छत्यर्थमुपादानं
उपात्तमेव हि प्रयच्छतीति । अतस्तथायुक्तमेवेदं कर्मेति शक्यते
वक्‍तुम् नेप्सिततमम् । नापि विभक्त्यन्तरयोग्यम् तस्मादर्थ-
कर्मेति सूक्तम् ।</p>
﻿<pb n="b1009"/>
<p>किं पुनरत्र धारणमेव प्रयुज्यते उतोत्पत्‍तिपीति चिन्तान्तर-
मेतत् । अस्ति तावत् प्रयोक्‍तृत्वमिति राद्धान्तः । अधिकरणा-
न्तरमुक्तम् ।</p>
<ab type="sutra" n="20">।। ८ ।। 1सौमिके च कृतार्थत्वात् ।। २० ।।</ab>
<p>कः पुनरत्र प्रयाजशेषेण विशेषः ? ननु च प्रयाजशेषेणेति
﻿<pb n="b1010"/>
प्रयाजार्थताऽवगम्यते । सोमलिप्तेनेति कर्मार्थता(वगतिः) किमिति
न विशेषः । उच्यते---सोमलिप्तेनेत्यपि सोमयागार्थतयैव सोम-
संबन्धः । एवं तर्हि अवभृथश्रुतेः कर्मान्तरयोगं सोमलिप्तस्य
मन्वानः शेषभावं मन्यते ।</p>
<p>अत्रोच्यते---कर्मान्तरयोगेपि नान्यशेषोऽन्यशेषतया
प्रतिपत्‍तुं शक्यते अन्यत्र व्यापृत इवान्यत्र । तस्मात्कर्म-
शब्दो लक्षणयैव प्रतिपत्तव्यः ।</p>
﻿<pb n="b1011"/>
<p>यन्तीति च प्रकृत्यर्थोऽन्तर्णीतणिजर्थो विहितो भवति ।
अन्यथाऽनुवादमात्रं धात्वर्थः स्यात् । तदिदमुक्तम्---<q>“श्रुतिश्च
वाक्याद्बलीयसी”</q> इति ।</p>
<ab type="sutra" n="23">।। ९ ।। कर्तृदेशकालानामचोदनं प्रयोगे नित्यसमवायात् ।। २३ ।।</ab>
<p>ननु चानुवादकत्वपक्षे अप्रतिपादकत्वात् वाक्यानर्थक्यमेव
प्राप्नोति । न ब्रूमो विनियोगे आनर्थक्यमिति । विनियोगे इत्थमेव
अन्वितो वाक्यार्थः प्रतीयते । प्रयोक्‍तृत्वं तु न संभवति । कथं
न संभवति ? नित्यप्राप्तत्वात् कारकग्रामस्य । द्रव्यस्य ह्यत्र नियमः
﻿<pb n="b1012"/>
क्रियते न कारकाणाम् । न चाकारकस्य प्रयोक्‍तृत्वं
संभवति । तस्माद्विनियोग एवायं(नियम) विषयविशेषोऽवगम्यते
न प्रयोक्‍तृव्यापार इति पूर्वः पक्षः ।</p>
<p>अत्रोच्यते---यदि द्रव्यादन्यत् कारकतयाऽवगम्यते
ततो यथा भवानाह । इह तु द्रव्यमेव कारक-
तयाऽवगम्यते । तस्याभिधानाद्विभक्त्युत्पत्‍तेः ।</p>
﻿<pb n="b1013"/>
<p>ननु च कारकं हि क्रियाप्रयुक्त्यैव प्रयुज्यते । न च कारकशून्यं
कर्मास्ति । सत्यं न कारकशून्यं कर्म न पुनः सामान्यं किञ्चिदस्ति
कारकं नाम । यदेव हि विभक्त्या द्रव्यं गुणो वा समर्प्यते
तदेव कारकम् । तस्माद्विनियोगात् प्रयोक्‍तृत्वेपि नियमः
संभवति । उक्तं च विनियोगानुसारी नियोगः सति संभवे
इति ।</p>
<ab type="sutra" n="25">।। १० ।। 1तथा द्रव्येषु गुणश्रुतिरुत्पत्तिसंयोगात् ।। २५ ।।</ab>
<p>युक्तं तावत् द्रव्यस्योपादानं विभक्तिभिस्तस्य कारकतया-
﻿<pb n="b1014"/>
ऽवगतेः गुणस्तु तद्विशेषणमात्रमेव श्‍वेतादिषु । यत्र पुनररुणयेति
विभक्त्यैव कारकत्वेनावगतिः तत्र पूर्वाधिकरणेनैवावगतम् । अतो
द्रव्योपादानार्थत्वात् गुणजात्योरविवक्षेति पूर्वपक्षवादी मन्यते ।
अत्रोच्यते---सत्यं द्रव्योपादानार्थमिदम् । तदेव तु द्रव्यं तद्रहितं
न शक्यते तद्विशिष्टमुपादातुमिति गुणजात्योरपि द्रव्यवदुपादान
सिद्धिः ।</p>
<ab type="sutra" n="26">।। ११ ।। 1संस्कारे च तत्प्रधानत्वात् ।। २६ ।।</ab>
<p>संस्कारे पुनः को विशेषः ? अयं विशेषः । अधिकारशून्यो
हि संस्कारविधिर्भवति संस्कार्यार्थत्वात् संस्कारस्य, नात्राधिकारार्थं
﻿<pb n="b1015"/>
कर्मावगम्यते । तस्मादविवक्षैवेति पूर्वाभ्यां विशेषः । अत्रोच्यते
---सत्यमधिकारो नावगम्यते । अधिकृतद्रव्यार्थतया तु प्रतीयते ।
ततः किम् ? इदं ततो भवति ? संस्कारविशिष्टद्रव्यं अधिकार-
विधिविशेषणतयाऽवगम्यते । ततश्च गुणवत् तदपि अधिकार-
विधिनैवोपादीयत इति तद्वदित्युच्यते । तत्प्रदर्शितमेवं सत्यङ्ग-
विधिरनुवाद इति ।</p>
<ab type="sutra" n="27">।। १२ ।। 1यजति चोदनाद्रव्यदेवताक्रियं समुदाये कृतार्थत्वात् ।। २७ ।।</ab>
﻿<pb n="b1016"/>
<p>के पुनस्तेऽधिकारविषयाः ? यागदानहोमाः । <q>“स्वर्गकामो
यजेत,”</q> <q>“आयुष्कामो हिरण्यं दद्यात्”</q> सौभाग्यकामो जुहुयात्”
इत्येवमादयः । एतच्चोपलक्षणमात्रम् । अन्येपि ये कामश्रुति-
संयुक्ताः । कः पुनस्त्यागात्मकत्वे सति यागदानहोमानां परस्परं
विशेष इत्याशङ्कानिवृत्त्यर्थं स्वरूपवर्णनमित्युक्तम् ।</p>
﻿<pb n="b1017"/>
﻿<pb n="b1018"/>
<ab type="sutra" n="29">।। १४ ।। विधेः कर्मापवर्गित्वादर्थान्तरे विधिप्रदेशः स्यात् ।। २९ ।।</ab>
<p>कः पुनरस्योपादानलक्षणेन संबन्धः ? एष संबन्धः । किमु-
पात्तस्यातिथ्यार्थं धारणमात्रं द्वाभ्यां प्रयुज्यते, उत निरिष्टकस्य
पुनरुपादानम्, उत पृथगेवोपादानं, धर्ममात्रातिदेशकमिदं
वचनं, उत साधारणमेतदेवोपादानमिति । अन्यशेषस्यान्यत्र-
﻿<pb n="b1019"/>
विनियोगो नास्ति[यथा] अन्यत्र व्यापृतस्यैवान्यत्र व्यापारः
इत्युक्तम् । विनियोगानुसारी चो(नो)पादानमित्येतदप्युक्तम् ।
तस्मान्नातिथ्योपात्तस्य उपसदग्नीषोमाभ्यां धारणं प्रयुज्यत इति
घटते । निरिष्टकोपदेशश्च शिष्टाचारविरोधान्न भवति । लक्षणा-
श्रयणं च नोपपद्यते । एवं धर्मातिदेशोऽपि लक्षणाभयादेव
त्यज्यते । तस्मात्साधारणावगतिरेव श्रुत्योपपन्ना भवतीति
साधारणमुपादानमिति सिद्धम् ।</p>
<trailer>इति बृहत्यां चतुर्थाध्यायस्य
द्वितीयः पादः</trailer>
﻿<pb n="b1020"/>
</section>
<section>
<head>चतुर्थाध्यायस्य तृतीयः पादः ।।</head>
<ab type="sutra" n="1">।। १ ।। 1द्रव्यासंस्कारकर्मसु परार्थत्वात् फलश्रुतिरर्थवादः
स्यात् ।। १ ।।</ab>
<p>उक्तमध्यायादौ सर्वत्र नियोगव्यापार एव चिन्त्यत इति । इहे-
दानीं किं फलसंबन्धितया पुरुषस्य विधिव्यापारस्संभवति नेति चि-
न्त्यते । पुरुषफलसंबन्धासंभवे कथं प्रामाण्यं संभवति इति प्रमाण-
लक्षणे चिन्तितम् । योऽपि तत्र पूर्वपक्षः असावपि क्रियाकारक-
संबन्धोऽवगम्यमानः कथं क्रियान्तरविषयं नियोगं प्रतिपादयती
﻿<pb n="b1021"/>
त्यस्यार्थस्य निराकरणाय । इह तु स्वविषयो नियोगो न संभवतीति
चिन्ता । कथं ? यस्येत्येवमादीनामधिकारिविशेषणतयाऽसंभवात् ।
कथमसंभवः ? तत्संबन्धस्य नियोगस्यानुपपत्तेः किमिति ? सिद्ध-
वदुपदेशात् । यथा देवदत्तः ओदनं पचति इति पुरुषोपलक्षणता
प्रतीयते । न पुरुषेणोदनः पक्तव्य इति । नायं शब्दार्थः यस्य
पर्णमयी जुहूर्भवति न स पापं श्लोकं शृणोति इति । प्रत्ययान्तरा-
﻿<pb n="b1022"/>
वगम्यत्वादस्यार्थस्य । न च तत्प्रत्ययान्तरमस्ति प्रथमलक्षणोक्त
एवायमर्थ इति स्थितं एवंभूतानामर्थवादत्वमिति ।</p>
<ab type="sutra" n="4">।। २ ।। 1नैमित्तिके विकारत्वात् क्रतु्प्रधानमन्यत् स्यात् ।। ४ ।।</ab>
<p>कथं पुनरत्र द्व‍यर्थं वाक्यमुपन्यस्यते । यत्रापि तावदर्थद्वये
विशेषो नावगम्यते तत्राप्येकार्थेनैव वाक्येन भवितव्यम् । प्रकरणा-
दिभिस्तु विशेषोऽवगन्तव्यः । किं पुनरत्र विशेष एवावगम्यते ।
﻿<pb n="b1023"/>
द्व‍यर्थता चाभिधानस्य प्रमाणलक्षण एव निराकृता । तस्मात-
संभवात्पूर्वपक्षमेवेदमधिकरणं प्रतिभाति ।</p>
<p>अत्रोच्यते---एवमेवैतदेकार्थत्वमेव अन्विताभिधाने । प्रयोजन-
द्वयं तु अत्र संभवतीति क्रत्वर्थतामपि पूर्वपक्षवादी मन्यते । संबन्धा-
नुसारि चोपादानमित्युक्तम् । ननु च विनियोगानुसारीत्युक्तं न संब-
न्धानुसारी । नैवं, विनियोगो हि संबन्धहेतुतयोक्तः, न पुनर्विनियोग-
﻿<pb n="b1024"/>
तैवाश्रीयते । तस्मात् द्वयमुपादापकं, संबन्धद्वयावगमात्
न क्रियासंबन्धत्यागेन द्रव्यादेः पुरुषार्थताऽवसीयते ।
अत्राभिधीयते । नैतद्‍युक्‍तं यदुक्‍तं संबन्धमात्रानुसार्यु-
पादानमिति शब्दोपपादितसंबन्धानुसार्युपादानं न संबन्धानु-
सारी शब्दाच्च पुरुषार्थतयैवान्वयोऽवगम्यते । ननु क्रिययाप्य-
न्वयोऽवगम्यते । सत्यम् गम्यते पुरुषार्थौपयिकतया ।
﻿<pb n="b1025"/>
तस्मात् तदेवोपादापकं यदर्थमेवान्वयावगमः । यत्पुनरिदं भाष्य-
कारेणोक्‍तं विशेषानवगमात् द्विष्ठं वाक्यमलम्बुसानां 1यातेति
तत् प्रकरणाद्यसंभवे अनिर्णयायैव न पुनः शब्दात् द्वय
अवगन्तुं शक्यते । इह तु विशेषावणमान्नानिर्णय इत्यर्थः ।
ननु न किञ्चिद्विहितमस्तीति परिचोद्य सामान्यविधानोपन्यासः
सामसाध्यस्तुत्यपेक्षया नाभिवर्तपरतयेत्यदोषः ।</p>
﻿<pb n="b1026"/>
<ab type="sutra" n="5">।। ३ ।। 1एकस्य तूभयत्वे संयोगपृथक्त्वम् ।। ५ ।।</ab>
<p>कः पुनः पूर्वपर्क्षिण आशङ्काहेतुः ? अयमाशङ्काहेतुः यथा
<q>‘अग्निहोत्रं जुहोति’</q> <q>‘अग्निहोत्रं जुहुयात् स्वर्गकाम’</q> इति च न पृथक्
प्रयोक्‍तृत्वमस्ति स्वर्गकामपदान्वयेपि होमान्वयावगतेः । एवमत्रापि
<q>‘दध्ना जुहोति’</q> <q>‘दध्नेन्द्रियकामस्य जुहुयात्’</q> इति कामसंयोगेपि
दधिहोमावगतेः पुरुषार्थस्यैव प्रयोक्‍तृत्वं मन्यते[पूर्ववादी]एवं प्राप्ते-
ऽभिधीयते । नैतद्‍युक्तम् क्रतोरप्यत्र प्रयोक्‍तृत्वमवसीयते क्रतुरपि
हि साधिकारः । न गुणफलसंबन्धः आश्रये ऐदमर्थ्यमपेक्षत
﻿<pb n="b1027"/>
इत्युक्तम् । तस्मात् <q>‘दध्ना जुहोति’</q> इति होमार्थ एवायं
विनियोगः <q>‘दध्नेन्द्रियकामस्य’</q> इत्येव पुरुषार्थः । यदुक्‍तं <q>‘अग्निहोत्रं
जुहोति’</q> <q>‘अग्निहोत्रं जुहुयात् स्वर्गकामः’</q> इत्येकः प्रयोक्‍तेति युक्‍तं
अधिकारान्तराश्रवणात् उपादातुरेवाधिकारकल्पना । इह तु
अधिकारद्वयं नित्यं नैमित्तिकं चास्तीति युक्तो विशेषः ।</p>
<ab type="sutra" n="8">।। ४ ।। 1द्रव्याणां तु कियार्थानां संस्कारः क्रतुधर्मः स्यात् ।। ८ ।।</ab>
<p>इह तु प्राणधारणार्थत्वाद्व्रतस्य पुरुषार्थतां मन्यते पूर्वपक्ष-
वादी नियमस्यैव प्राङ्मुखोऽन्नानिभुञ्‍जीत इति वत् प्रतिग्रह-
नियमवच्च ।</p>
﻿<pb n="b1028"/>
<p>अत्रोच्यते---नायं नियमनियोगोऽधिकारकल्पनां सहते ।
सन्निहितश्च क्रत्वधिकारः । साक्षात् श्रुताधिकारसन्निधौ यदश्रूय-
माणाधिकारं तत तदर्थमेवाभिधानेन प्रतिभाति । तादर्थ्येनैव च
नियमस्य नियोज्यसंबन्धलाभात् नाधिकारान्तरापेक्षाऽस्ति । यदुक्तं
प्रतिग्रहादिनियमवत् भवितुमर्हतीति । युक्‍तं तत्राधिकाराश्रवणात्
इह पुनः तद्विपरीतं इति दर्शितम् । अतः क्रतुप्रयोज्य एव द्रव्य-
नियम इति स्थितम् । क्रत्वधिकारप्रयोज्यमित्युक्‍तं भवति ।</p>
<ab type="sutra" n="10">।। ५ ।। 1चोदनायां फलाश्रुतेः कर्ममात्रं विधीयेत न ह्यशब्दं
प्रतीयेत ।। १० ।।</ab>
﻿<pb n="b1029"/>
<p>इहाधिकारशून्या विधय उदाहरणम् । किं तेषामधिकार-
कल्पना उत तावत्येव पर्यवसानमिति संशयः । ननु च <q>‘सफलं’</q>
<q>‘अफलं’</q> इत्यत्र सन्देहो भाष्ये श्रूयते । उच्यते---अधिकारादृते
फलं नास्तीति स्वर्गकामाधिकरणे <q>‘तस्मात्सिद्धोऽधिकार’</q> इति वदता
प्रदर्शितम् । अन्यथा हि सिद्धं स्वर्गस्य प्राधान्यमित्युपसंहारः
स्यात् । तस्मात साधिकारनिरधिकारचिन्तैवेयम् ।</p>
<p>किं तावत्प्राप्तम् ? यावद्वचनं वचनमिति कर्तव्य-
तापर्यवसाय्येव नियोगो नाधिकारपर्यन्तो भवितुमर्हति ।
ननु च नियोग एवाधिकारादृते न निर्वर्त्यते ।</p>
﻿<pb n="b1030"/>
<p>केन वा उक्तमधिकारादृते न नियोगो निष्पद्यत
इति अधिकृतस्य नियोगः न पुनः नियोगत एवाधि-
कारः । ननु चाधिकारादृतेऽननुष्ठेयत्वात् नियोगावगति-
र्बाध्येत । नावगतेः कश्चिद्बाधः । अनधिकृतास्तु न कुर्वते
किमायातमवगतेः । तदुक्‍तं भाष्यकारेण <q>‘क्षेम्योऽयं पन्थाः गच्छतु
भवान् अनेन’</q> इति । तस्मान्नात्र कस्यचिदधिकारं पश्यामः ।
अध्याह्रियमाणेप्यधिकारे कस्याधिकारोऽध्याह्रियेत यस्मान्न नियोगा-
﻿<pb n="b1031"/>
द्विशेषाक्षेपः संभवति । न चापरिपूर्ण वाक्यमित्यत्र प्रमाणमस्ति ।
<q>‘पटोभवति’</q> इत्येतावदेव वाक्यम् । <q>‘रक्तः पटोभवति’</q>
इत्यपि भवति । तस्मात् पदान्तरश्रवणनिबन्धन एव
वाक्येषु अर्थान्तरावगमः । न पुनः अश्रूयमाण एवार्थान्तर-
कल्पनाप्रमाणमस्ति । कथं तर्हि <q>‘वसन्ताय कपिञ्जलानालभते’</q>
ग्रीष्माय कलविङ्कान् इति अगृह्यमाणविशेषत्वादिति तत्रो-
क्तम् । लोके तर्हि कथं <q>‘द्वारं’</q> <q>‘द्वार’</q> मित्येवमादिषु ।
﻿<pb n="b1032"/>
युक्तं कारकाणां क्रियापेक्षत्वात् न पुनर्नियोगोऽधिकारम-
पेक्षत इत्युक्तम् । तस्माद्यावद्वचनं वचनं इति । अत्रा-
भिधीयते---कारकमिव क्रियापेक्षं नियोगमप्यधिकारापेक्षं
वदामः । कुतः ? लोके तथा दर्शनात् देवदत्तगामभ्याज शुक्लां इति ।
न हि अनपेक्षितविशेषं लोके वक्तारो भवन्ति इति देवदत्तं
यज्ञदत्तं वाऽधिकृत्य लिङादयः प्रयोज्याः । ननु च देवदत्तादयः
कर्तृविशेषणम् । यथा न कर्तृविशेषणं तथा षष्ठे वक्ष्यामः ।
﻿<pb n="b1033"/>
अधिकाराद्धि कर्तृत्वं स्थास्यति न कर्तृत्वादधिकार-
तस्मात् श्रुत्येकदेशः स उच्यते---यत्पुनरत्र भाष्यकारेणोक्‍तं
<q>“एवं लौकिकोऽध्याहारः प्राप्नोति”</q> इति परिहृतं च <q>“वैदिकमेवाध्याह-
रिष्याम”</q> इति, व्यवधानं चाशङ्क्य <q>‘अपि पश्यसि’</q> इति दृष्टान्ता-
भिधानं सर्वमिदं असमञ्जसमिव प्रतिभाति यन्नियोगादवगम्यते
कथं तदवैदिकं ? व्यवधाने च कथमनुषङ्ग ? यदप्युक्‍तं <q>‘अपि
पश्यसि धावन्तं’</q> इति । असंबन्धिपदव्यवायात् नैवायं व्यवायः
योग्यपदसंबद्धं व्यवहितमित्युच्यते । अत्रोच्यते---वैदिकमेवाध्या-
हरिष्यामः इति । एतदुक्‍तं भवति । न कारकतयाऽध्याह्रियते ।
﻿<pb n="b1034"/>
कथं तर्हि ? अधिकारिमुखेनैवेति । कारकतया हि फलसंबन्धो
लौकिको भवति प्रमाणान्तरापेक्षत्वात् दृष्टान्तोऽपि यथा न
पदव्यवधानमात्राद्व‍यवहितं भवति किन्तु योग्यपदसंबद्धं वाक्या-
न्तरव्यवहितं व्यवहितं भवति । तस्मान्नाधिकाराध्याहारे व्य-
वधानम् । अपि पश्यसीति च सूक्तम् । अतोऽश्रूयमाणाधि-
काराण्यपि साधिकाराणीति सिद्धम् ।</p>
<ab type="sutra" n="13,15">।। ६ ।। 1तत्सर्वार्थमविशेषात् स स्वर्गः सर्वान् प्रत्यविशिष्ट-
त्वात् ।। १३, १५ ।।</ab>
<p>स्थितं नियोगो नाधिकारशून्य इति । केनाधि-
﻿<pb n="b1035"/>
कारेणेति न ज्ञायते । अतोऽगृह्यमाणविशेषत्वात् सर्वार्थिभिः
संबध्यत इति पूर्वः पक्षः । अत्रोच्यते---बहुभिः संबन्धे नियतमेकेन
संबन्धः भवति । एकेन चेदुपपन्नो नियोगः नाधिकारान्तरसंबन्धे
प्रमाणमस्ति । ननु चागृह्यमाणविशेषत्वान्नासौ निरूपयितुं शक्यत
इत्युक्तम् । सत्यं यदि न गृह्यते विशेषः । इह तु सर्वान् प्रत्यविशि-
ष्टत्वात् स्वर्गकामस्यैवाधिकारोऽत्रावगम्यते । सामान्यकल्पनायां हि
विशेषावगमहेत्वभावात् । तदिदमुक्तं---<q>“स स्वर्गः स्यात् सर्वान्
﻿<pb n="b1036"/>
प्रत्यविशिष्टत्वात्”</q> इति ।</p>
<ab type="sutra" n="17">।। ८ ।। क्रतौ फलार्थवादमङ्गवत् कार्ष्णाजिनिः ।। १७ ।।</ab>
<p>स्थितमश्रूयमाणाधिकारेषु सर्वान् प्रत्यविशिष्टत्वात् स्वर्गो-
ऽधिकारविधिहेतुरिति । यत्र पुनः विशेषाभिधायिनोऽर्थवादाः
श्रूयन्ते यत्र संशयः---किं अत्रापि स्वर्ग एवाधिकारहेतुः । अथ
वाऽर्थवादाभिहितं वस्त्विति । पूर्वपक्षवादी नियोगाद्यदवगम्यते
तदेव युक्तमिति मन्यते । अर्थवादस्त्वर्थवाद एव ।</p>
﻿<pb n="b1037"/>
<p>अत्रोच्यते---अर्थवादाभिहितमेव फलं युक्तम् । कुतः ?
एवमर्थस्तुत्यैव स्तुत्यर्थ उपपन्नो भवति । ननु च नियोगात्
स्वर्गार्थतैवावगम्यत इत्युक्तम् । सन्दिग्धे च वाक्यशेषान्निर्णयः
उक्तः । अत्रोच्यते---सत्यं संशयो नास्ति । निश्चयोऽपि नैव
विद्यते । अतश्च वाक्यशेषाद्योऽर्थोऽवगम्यते स एव
वाक्यार्थः । न चाप्रतिपन्ने वाक्यार्थे केवलान्नियोगात्
किञ्चित्प्रतिपद्यते । तस्मात्सूक्तमर्थवादाभिहितमेवाधिकारहेतुरिति ।
﻿<pb n="b1038"/>
यत्पुनर्भाष्यकारेणोक्तं---विभक्तिमात्रं कल्प्यते स सहधात्वर्थेन
प्रयोगवचनो विधास्यतीति । पक्षे कार्ये कारणविशेषकल्पना[नाय]
न खेदनीयं मन इत्यभिप्रायः ।</p>
<ab type="sutra" n="1">।। ९ ।। 1काम्ये कर्मणि नित्यः स्वर्गो यथा यज्ञाङ्गे क्रत्वर्थः ।। २० ।।</ab>
<p>इदमिदानीं चिन्त्यते---यदि पुनर्नियोगात् स्वर्गाधिकारः ।
पदान्तरयोगाच्चोपाधयः कल्प्यन्ते शाकमप्याहरेतिवत् को दोष
﻿<pb n="b1039"/>
स्यात् । न खलु कश्चिद्दोषः । किन्तु अनिश्चितात् सामान्याधिकारात्
विशेष उपाधिरिति तु दुश्शकं वक्‍तुम् । काष्ठसंयुक्तमिव शाका-
हरणम् ।</p>
<ab type="sutra" n="21">।। १० ।। 1सार्वकाम्यमङ्गकामैः प्रकरणात् ।। २१ ।।</ab>
<p>सर्वेभ्यः कामेभ्यो दर्शपूर्णमासाविति किमयमनुवादः । अथ-
वाऽयमपि विधिरिति प्राप्तार्थत्वादनुवाद इति मन्यते । कथं
प्राप्तिः ? किञ्चिदङ्गद्वारेण किञ्चित्स्वत इति पूर्वः पक्षः ।
﻿<pb n="b1040"/>
ननु प्रधानसंबन्धितयैवैतच्छ्रूयते कथमङ्गापेक्षोऽनुवादः । अङ्ग-
द्वारमपि हि प्रधानेन व्यपदिश्यते यूपवत् ।</p>
<p>अत्राभिधीयते---प्रमाणान्तरावगम्यमिदं यदुतान्यसंबन्धी
अन्येन व्यपदिश्यत इति । सिद्धे चानुवादे प्रमाणान्तरगम्यता,
प्रमाणान्तरगम्यतायां चानुवाद इतीतरेतराश्रयत्वम् । तस्मान्निर-
पेक्षाच्छब्दान्नियोग एवेति मन्यामहे । यूपे पुनरर्थान्तरविधेयत्वात्
प्रमाणान्तरप्रमेयता युक्ता ।</p>
<ab type="sutra" n="17">।। ११ ।। 1तत्र सर्वेऽविशेषात् ।। १७ ।।</ab>
﻿<pb n="b1041"/>
<p>इदमिदानीं चिन्त्यते---सकृत्सर्वकाभावाप्तिः उत यावत्कामं
प्रयोग इति । सर्वकामनिमित्ततया श्रवणात् न प्रयोगे विशेषा-
वधारणा शक्या । एकत्वादिति पूर्वः पक्षः । ननु च सर्वकामो नाम
नैव कश्चिदस्त्यधिकारी अनधिकाराच्च फलोत्पत्तेरसंभवः । उच्यते
---यदि कामना अङ्गं स्यात् अनुत्पन्ना सती नाङ्गभाव उपपद्यत इति
भवति कामनानामनुत्पादः सकृत्प्रयोगे सर्वफलानुत्पत्तौ हेतुः ।
﻿<pb n="b1042"/>
इह तु सर्वकामैर्युक्तस्य कामिनोऽधिकार इति न प्रयोग-
काले कामनोत्पाद उपयुज्यते । तस्मान्ननिमित्ते सति नैमित्ति-
कस्य व्याघातो भवितु मर्हति । अत्रोच्यते---यावत्कामं
प्रयोग इति । एवमधिकारसिद्धिरुपपन्ना भवति । न हि
अकामिनः फलाधिकारोऽस्तीति षष्ठे वक्ष्यामः । ननु
च प्रयोगकाले कामनोत्पादोऽनङ्गत्वान्नोपयुज्यत इत्युक्तम् ।
﻿<pb n="b1043"/>
केन वोक्तं प्रयोगकाले उत्पादो हेतुरिति । अधिकारावगतावेव
सर्वकामिता युगपन्न संभवतीत्युक्तमस्माभिः । असंभवे च युगपत्
सर्वनियोगानुपपत्तिः । तस्मात् प्रतिकाममधिकारः । यद्वा
यथोद्दिष्टकामाभिप्रायमिति भाष्यकारेणोक्तम् अनिर्दिष्टानामव-
गमाभाव इत्यभिप्रायः । अतो निर्दिष्टापेक्षी सर्वशब्दः सर्वं
कृतमितिवत् । अतः सिद्धं प्रतिकामं प्रयोग इति । अत एव
च विरुद्धानामपि फलानामधिकारः सिद्धोभवति । सकृत्प्रयोगे
हि मरणायुषोरनुत्पत्तिः स्यात् । तस्माद्योगसिद्धिर्वेति
सूक्तम् ।</p>
﻿<pb n="b1044"/>
<p> एवं वा ।।</p>
<p>अस्मिन्नधिकरणे नियोगस्य फलं प्रति किं शरीरग्रहणपूर्वकः
प्रयोजकभावः उत यावच्छ्रुतं प्रयोक्‍तृत्वमिति । तत पूर्वपक्षवादी
शरीरग्रहणस्य कारणान्तरादर्शनात् पश्वादीनां च कारणान्तरेणो-
पपत्तेः शरीरग्रहणपूर्वकः फलाक्षेप इति मन्यते । पश्वादीनां कारणं
प्रतिग्रहादि प्रत्यक्षं भविष्यतीति । राद्धान्तवादी तु यावच्छ्रुतं प्रयो-
क्‍तृत्वं मन्यते । कस्मात् ? केवलश्रवणावगम्यत्वात् प्रयोक्‍तृभावस्य ।
﻿<pb n="b1045"/>
सर्वाविशेषात् । न हि गम्यते विशेषः इहैव अमुत्रैव वेति
कामश्रुतिसामान्यात् ।</p>
<p>अत्र भाष्यकारोऽनन्तरादर्शनमुपन्यस्य प्रत्यक्षानुमानाभ्यां
नोपलभामहे शब्दादवगम्यत इत्युक्तवान् । तदयुक्‍तं, शब्दादपि
हि नानन्तर्यमुपलभ्यत इत्युक्तम् । अयमभिप्रायः भाष्यकारस्य
---सामान्यावगमात् इहामुष्मिन्निति च विशेषानवगमात् शब्दतो
न प्रमाणान्तराभावः आनन्तर्यं विहन्तीति । लिङ्गमुक्तम् ।</p>
<ab type="sutra" n="19">।। १२ ।। 1समवाये चोदनासंयोगस्यार्थवत्त्वात् ।। १९ ।।</ab>
<p>वाजपेयेनेष्‍ट्वा बृहस्पतिसवेन यजेत’ इति लक्षणे क्त्याप्रत्य-
﻿<pb n="1046"/>
योत्पत्तौ कालश्रवणात् कालार्थः संयोग इति पूर्वः पक्षः ।
समानकर्तृक्योर्धात्वर्थयोः अन्वयावगतेः धातुसंबन्ध एवायम् ।
स च अङ्गाङ्गिभावादृते न संभवतीति अङ्गाङ्गितैवेति राद्धान्तः ।</p>
<ab type="sutra" n="32">।। १३ ।। 1उभयार्थमिति चेत् ।। ३२ ।।</ab>
<p>पौर्णमासीं संस्थाप्येति परिसमाप्तिवचनत्वात् संस्थाशब्दस्य
नाङ्गाङ्गिभावः पौर्णमास्यां संभवतीति प्रकरणात् दर्शपूर्णमासाङ्गतैव
वैमृधस्येति पूर्वः पक्षः ।</p>
﻿<pb n="1047"/>
<p>अत्राभिधीयते---यदि समाप्तिवचनत्वात् संस्थाशब्दस्य
नाङ्गित्वं पौर्णमास्याः प्रकरणादपि नैवाङ्गित्वं संभवति । अथ
संस्थाप्येति पूर्वविहिताङ्गकलापपरिसमाप्‍त्यभिप्रायोऽयं संस्था-
शब्दः एवं तर्हि वाक्यात् पौर्णमास्यङ्गतैव वैमृधस्य । न च
नियोगैक्ये कश्चिद्विशेषः अस्याप्यधिकारसंबन्धात् । अतस्सिद्धं
पौर्णमास्यङ्गं वैमृध इति ।</p>
<ab type="sutra" n="36">।। १४ ।। अनुत्पत्तौ तु कालः स्यात् प्रयोजनेन सम्बन्धात् ।। ३६ ।।</ab>
﻿<pb n="1048"/>
<p>निर्ज्ञातपराङ्गभावयोः संबन्धे नियोगः कालविधानपर्यवसाय्येव
कर्मणः प्रत्यभिज्ञानात् तस्मात् कालार्थो नियोगः ।</p>
<ab type="sutra" n="37">।। १५ ।। उत्पत्तिकालविशये कालः स्याद्वाक्यस्य तत्प्रधान-
त्वात् ।। ३७ ।।</ab>
<p>दर्शपूर्णमासाभ्यामिष्ट्वा सोमेन यजेन’ इत्यत्राकर्मविधानात्
कालार्थो नियोग इत्युक्तम् । तत्पुनरिदमयुक्तम् । वाजपेयेनेष्ट्वा
बृहस्पतिसवेन यजेतेत्यनेनाविशेषात् तेनात्रापि कालार्थेन नियोगेन
भवितव्यम् । उभयत्र वा कर्मार्थत्वं नियोगस्य । वक्तव्यो वा
﻿<pb n="1049"/>
विशेषः । अत्र कैश्चिदनारभ्य विधानं विशेष उक्तः । कः पुनरनार-
भ्यविधानेन विशेष उपलभ्यते ? अयं विशेषः---कर्मद्वयविधानं
तावन्न संभवति अनेनेष्ट्वा अनेन यजेतेत्येवमादिषु । अनारभ्य-
विधाने च नैकमपि कर्म प्रकृतमस्ति । तस्मान्नामतः प्रसिद्ध-
कर्मोपादानं कालनियोगार्थम् । उक्तं च नामधेयमपि गुणफलोपबन्धे-
नार्थवत् इति । वाजपेये पुनः प्रकृतत्वाद्वाजपेयस्य कर्मान्तर-
विधानं श्रुत्योपपद्यते । नाम च तद्धर्मातिदेशार्थं भविष्यति
प्रकरणान्तरे प्रयोजनान्यत्वमिति न्यायात् । अनारभ्यविधाने
पुनः प्रकरणान्तराभावात् द्वयोरपि (अकर्मार्थत्वं युक्तम्)
﻿<pb n="1050"/>
कर्मान्तरत्वमयुक्तम् । येषां पुनः दर्शपूर्णमासप्रकरण एवैतत्पठ्यते
तत्र का कथा भवतु । तत्राङ्गाङ्गिभावः का नो बाधा ? अथ वा परि-
हृतमेवैतत् शाखान्तराधिकरणे सर्वशाखाप्रत्ययमेकं कर्मेति वदता ।
कथं परिहृतं ? तदेवेदं शास्त्रमिति युक्तम् । भवत्वेवं तथापि न
विद्मः किं अनारभ्यवादस्य योऽर्थः तेन शास्‍त्रं प्रत्यभिज्ञायतां उत
प्रकरणेऽपि योऽर्थः इति । अविरोधादनारभ्यवादेन प्रत्यभिज्ञानं भेद-
विदो मन्यन्ते । तस्मात्सूक्तमिह कलार्थः संयोग इति । दर्शन-
मुक्तम् ।</p>
﻿<pb n="1051"/>
<ab type="sutra" n="38">।। १६ ।। फलसंयोगस्त्वचोदिते न स्यादशेषभूतत्वात् ।। ३८ ।।</ab>
<p>अत्र संशयः किं यस्य नियोगः तस्य फलं उत अन्यस्य
नियोगोऽन्यस्य फलमिति । अधिकारी च नियुज्यते । यदर्थं
कर्म सोऽधिकारी स एव नियुज्यते । यदर्थं कर्म सोऽधिकारी स
एव नियुज्यते । अनधिकारे च पितुः नास्य नियोज्यता स्यात् ।
तस्माद्भवति संशयः । किं युक्तम् ? नियोज्यस्य पितुः फलमिति ।
कुतः ? अधिकारसिध्यर्थो नियोगः न संबन्धमात्रावगम्यः
तस्मात् पितुरिदं फलं पुत्रफलान्वयस्य स्तुत्याऽन्वयो भवतु ।
लक्षणयाऽधिकृतविशेषणम् । तथा च क्रतुसंबन्धिनिमित्ते
﻿<pb n="1052"/>
नियोज्यस्यैव फलं न क्रतुना संबध्यते । अत्रोच्यते
---यस्य फलान्वयः तस्यैव फलं निमित्ततयाप्यधिकार-
सिद्धेः । इतरस्य पुत्रजन्मना निमित्तेनापि पुरुषार्थताऽस्ती-
त्यधिकारसिद्धिः । कथं तर्हि फलपदं ? न कर्म विशेषणं, नाप्यधि-
कारोपनिपाति । उच्यते---भविष्यत्यधिकारोपनिपाति । कथ-
मेवंविधस्य पुत्रजन्मनोऽधिकारिविशेषणत्वेन श्रवणात् । तस्माद्यस्य
नियोगस्तस्यैव फलमिति अविरुद्धमेतत् प्रीत्याप्यधिकारसिद्धेः ।
यदुक्‍तं क्रतुसंबन्धे नियोज्यस्यैव फलमिति, युक्तमधिकारानु-
﻿<pb n="1053"/>
प्रवेशान्निमित्तस्येति षष्ठे वक्ष्यामः ।</p>
<p>एवं वा ।।</p>
<p><q>‘पुत्रे जाते’</q> इति श्रूयते । तत्र संशयः---किं जननानन्तरमेव
नैमित्तिकं भवतु उताङ्गोपसंहारमपेक्षते प्रकृतिवदभिप्राप्तमिति ।
यद्येवं किमिति कुमारस्य प्राणधारणमुत्कर्षहेतुत्वेनोपन्यस्यते ।
एकमेवेदमधिकरणमस्तु । साङ्गस्य नैमित्‍तिकत्वात् न निमित्तान-
न्तरं प्रयोगः संभवति इति स्वकाल एव कर्तव्यः । न चानन्तर्ये-
ऽसति निमित्तत्वव्याघातः भूतप्रत्यययोगान्निमित्तस्य । न च
प्रतीक्षणे भूतत्वमपैति । तस्मात् पृथगधिकरणं निष्प्रयोजनमिव
प्रतिभाति ।</p>
﻿<pb n="1054"/>
<p>अत्राभिधीयते---निमित्तानन्तरं नैमित्‍तिकमित्यौत्सर्गिको
न्यायः न कारणादृते कालोत्कर्षोऽवगम्यते । ननु च कारणमुक्‍तं
साङ्गस्य नैमित्‍तिकत्वम् । एतदेव न विजानीमः किं निमित्तकाले
नियोगावगमात् विनियोगावगम्यमङ्गं त्यज्यतां उत नियोगकाल-
स्योत्कर्ष इति । नियोगार्थत्वाद्विनियोगस्याङ्गत्यागं विनियोग-
विदो मन्यन्ते । यथा रजस्वलादिस्पर्शनेन पूर्वाह्णादिकालः विहित
उपेक्ष्यते । अत एतद्बाधनार्थं पूर्वमधिकरणम् । यदि हि
नियोगकाल एवानुष्ठानं क्रियते यदर्थो नियोगस्तदेव हीयते ।
﻿<pb n="1055"/>
तस्मान्नियोगकालावगतिरेवोत्क्रष्टव्या । उत्कृष्टा चेत् स्वकाल
एव स्यान्नाङ्गत्यागे प्रमाणमस्तीति द्वितीयमधिकरणं
लिखितम् ।</p>
<ab type="sutra" n="40">।। १७ ।। प्रधानेनाभिसंयोगादङ्गानां मुख्यकालत्वम् ।। ४० ।।</ab>
<p><q>‘वाजपेयेनेष्ट्वा बृहस्पतिसवेन यजेत’</q> इत्यत्र
संशयः---किमेको नियोगः उत नियोगद्वयमिति । ननु
नियोगद्वित्वेऽङ्गाङ्गिभावो नोपपद्यते । अस्ति चाङ्गाङ्गित्वं,
तस्मान्न प्रयोगभेदः । बाढमुपपद्यते । विनियोगादङ्गाङ्गिता
﻿<pb n="1056"/>
प्रयोगान्यत्वेन विनियोगान्यत्वम् । ननु च नियोगान्यत्वे शास्त्र-
भेदः प्राप्नोति । भवतु प्रयोगापेक्षया न कश्चिद्दोषः । विनियोगा-
पेक्षया त्वेकमेवेदं शास्त्रम् । कथं पुनरेकत्वे शास्त्रस्य प्रयोगभेदः ?
केन वार्यते विधानभेदवत् अनुबन्धनिमित्तकम् । यद्यथैवानु-
बध्यते तत् तथैव तन्त्रं भिनत्ति । इह तु प्रयोगानुबन्धभेदात
प्रयोगभेदः प्राप्नोति । भवतु प्रयोगभेदापेक्षया न दोषः ।
तस्मान्न शास्त्रान्तरापत्तिः केवलं प्रयोगभेदः । यथा च
प्रयोगभेदस्तथा दर्शितम् ।</p>
<trailer>इति बृहत्यां चतुर्थाध्यायस्य तृतीयः पादः</trailer>
﻿<pb n="1057"/>
</section>
<section>
<head>चतुर्थाध्यायस्य चतुर्थः पादः ।।</head>
<ab type="sutra" n="1">।। १ ।। 1प्रकरणशब्दसामान्याच्चोदनानामनङ्गत्वम् ।। १ ।।</ab>
<p>ननु च नामधेयविचारे यजिसामानाधिकरण्यान्नाम भवती-
त्युक्तम् । कथं पुनरयज्यर्थस्याप्येतदभिधानं शङ्क्यते ?
अतः पूर्वपक्ष एवायं नोपपद्यते । उच्यते---इह तु
नियोगैक्याद्‍युगपदभिधानं धात्वर्थस्य । नियोगैक्यं च
प्रकरणायत्तमिति सर्वप्रकृताभिधायी धातुरिति पूर्वपक्षवादी मन्यते ।
﻿<pb n="1058"/>
एवं प्राप्तेऽभिधीयते---सत्यं प्रकरणान्नियोगैक्यं न पुनः श्रुतानु-
बन्धपरित्यागे कारणमस्ति । कथं ? इतिकर्तव्यतापि हि
नियोगैक्यं नैव विरुणद्धि । तथाभूतोपदेशादिति वक्ष्यामः ।
अतो यागव्यतिरिक्तमङ्गमिति सिद्धम् ।</p>
<ab type="sutra" n="2">।। २ ।। 1मध्यस्थं यस्य तन्मध्ये ।। २ ।।</ab>
<p>ननु चात्रापि क्रमात् प्रकरण बलीय इत्येतदेवोदाहृतम् ।
﻿<pb n="1059"/>
स्थितं च सर्वार्थत्वं तृतीये । उच्यते---सत्यं विनियोगात् स्थितम् ।
इदानीं तु पृथक् प्रयोज्यत्वादभिषेचनीयनियोगस्य तस्य च
सन्निधानात् तेनैवैक्य युक्तमिति मन्यते पूर्वपक्षवादी । न विनियोग-
विरोधः ; प्रत्येकसंबन्धहेतुत्वात प्रकरणस्य । अतः सन्निधि-
विशेषस्यातिक्रमो नोपपद्यते । अत्रोच्यते---स्थितमैकशब्द्यमधि-
कारविधेः । ततः किं ? इदं ततो भवति । यस्यैव प्रयोगानुबन्ध-
भेदः तस्यैव पृथक् प्रयोगोऽवसीयते स्वेनेतिकर्तव्यता-
कालापेन । यस्य पुनरङ्गस्याधिकारविधिरेव प्रयोगं ज्ञापयति
न तस्यावान्तरप्रयोगः शक्यते ज्ञापयितुम् । तस्मात्
क्रमात् तद्देशस्यैव अनुष्ठानमधिकारविधिसमधिगम्यमेव ।
﻿<pb n="1060"/>
प्रकरणाविरोधस्त्वयैवोक्तः ।</p>
<ab type="sutra" n="1">।। ३ ।। 1प्रकरणाविभागे च विप्रतिषिद्धं ह्युभयम् ।। ५ ।।</ab>
<p>पुरस्तादुपसदां सौम्येन प्रचरन्तीति । कः खल्वाग्निमारुता-
दूर्ध्वमनूयाजैश्चरन्तीत्यनेनास्य विशेषः । न खलु कश्चिद्विशेषः ।
किमित्यधिकरणान्तरं सौम्यादीनां अन्यदधिकरणान्तरम् । का नो
बाधा ? । न खलु कश्चिद्भवतो बाधा । अधिकरणानर्थक्यं तु
भवति । अयं तर्हि विशेषः । प्रकरणात् सर्वस्य प्राधान्यं इति-
कर्तव्यतात्वं वा राजसूये । असंयुक्‍तं च प्रकरणादित्युक्तम् ।
﻿<pb n="1061"/>
तस्माद्वाक्यादुपसदङ्गमेवेति पूर्वपक्षवादिनोऽभिप्रायः । अपि च
सन्निधानविशेषेणोपसदङ्गतैव युक्ता, अधिकारनियोगात् ।</p>
<p>अत्राभिधीयते---न तावदुपसदां प्रकरणमस्ति अधिकार-
निबन्धनत्वात् प्रकरणस्य । ननु च वाक्यादुपसदङ्गत्वमित्युक्तम्
नोभयपदसंबन्धाभावात् वाक्यं संभवति । तस्मात्
पुरस्तादुपसदामित्येव संबन्धः । अथ कस्मादुपसदां सौम्येनेत्येष
संबन्धः न भवति । पुरस्तादित्यनन्वयः प्राप्नोति
﻿<pb n="1062"/>
पुरस्तादिति संबन्धे कालविधानात् सौम्येन चरन्तीत्यविरुद्धम् ।
तस्मादिदमपि आग्निमारुतादित्यनेनाविशिष्टम् ।</p>
<ab type="sutra" n="7">।। ४ ।। 1फलवद्वोक्‍तहेतुत्वादितरस्य प्रधान स्यात् ।। ७ ।।</ab>
<p>साङ्ग्रहण्यां तु फलवत्सन्निधौ अफलं तदङ्गमिति सिद्धेप्यनु-
षङ्गनिवृत्त्यर्थमिदमधिकरणम् । दर्शितं च ।</p>
﻿<pb n="1063"/>
<ab type="sutra" n="8">।। ५ ।। 1दधिग्रहो नैमित्तिकः श्रुतिसंयोगात् ।। ८ ।।</ab>
<p>अनित्यदोषनिर्हरणार्थसङ्कीर्तनात् नैमित्तिकं मन्यते पूर्वपक्ष-
वादी । खदिरवदुभयार्थतामाचार्यदेशीयः । नित्यत्वे सति ज्येष्ठ-
शब्दोपपत्तिरिति मन्यते । राद्धान्तस्तु निमित्तसंयोगाभावात्
न दोषनिर्हरणार्थतया नैमित्तिकत्वमस्य शक्यते कल्पयितुम् ।
किमिति न शक्यते नैमित्तिकदोषनिर्हरणान्यथानुपपत्त्या
तस्यापि नैमित्तिकत्वं भवितुमर्हति । सत्यं यद्यन्यथा
नोपपद्यते । अर्थवादतया तूपपद्यत एवेति न कल्पनामर्हति ।
﻿<pb n="1064"/>
सारूप्याद्युक्तम् ।</p>
<ab type="sutra" n="12">।। ६ ।। वैश्वानरश्च नित्यः स्यान्नित्यैः समानसङ्ख्यत्वात् ।। १२ ।।</ab>
<p>अनित्यदोषनिर्हरणार्थवादतयाप्युपपद्यत इति यद्यु-
च्येत वैश्वानरेऽपि नित्यता भवतीति पूर्वपक्षवादिनोऽभिमानः ।
राद्धान्तस्तु न ब्रूमो दोषनिर्हरणान्नैमित्तिकत्वम् निमित्त-
संयोग एवात्र श्रूयते । न च निमित्तश्रुतिरर्थवादतया शक्यते
व्याख्यातुम् । श्रुत्यर्थे संभवति नार्थान्तरकल्पनोपपद्यते ।
दर्शनमुक्तम् ।</p>
﻿<pb n="1065"/>
<ab type="sutra" n="14">।। ७ ।। 1षट्‌चितिः पूर्ववत्त्वात् ।। १४ ।।</ab>
<p>षष्ठीं चितिमिति पूरणप्रत्ययावगमात् निमित्तश्रुतिः अर्थ-
वादतया वर्णयितुं न्याय्येति पूर्वपक्षवादिनोऽभिप्रायः कुतः ?
विधेयानुरोधात् अधिकारकल्पना न्याय्येति मन्यते ।</p>
<p>राद्धान्तस्तु सत्यमेवं यदि विरोधः स्यात् न त्वत्र विरोधः,
उपदेशविवक्षयापि प्रत्ययार्थोपपत्तेः नावश्यम(र्था)नुष्ठानापेक्षयैव
भगवतः पाणिनेः पूरणसूत्रं शक्यते वर्णयितुम् । तस्माद-
﻿<pb n="1066"/>
विरोधः । अविरोधे च न निमित्तश्रतिः त्यक्‍तुं पार्यते ।
तस्मान्नैमित्तिकत्वं सिद्धम् । दर्शनोपन्यासपरिहारावुक्तौ ।</p>
<ab type="sutra" n="19">।। ८ ।। 1पितृयज्ञः स्वकालत्वादनङ्गं स्यात् ।। १९ ।।</ab>
<p>फलकल्पनातो वरं लक्षणेति पूर्वपक्षवादिनोऽभिप्रायः ।
दर्शाधिकारानुप्रवेशे सति नाधिकारान्तरं शक्यते कल्पयितु-
मित्युक्‍तं भवति । तस्मादङ्गतैवामावास्यायाः पितृयज्ञस्य ।
अत्रोच्यते-नैकनियोगता संभवति अमावास्यायामिव कालसंयोगा-
﻿<pb n="1067"/>
विशेषात् पिण्डपितृयज्ञस्य । नामावास्यायां श्रौतः पिण्डपितृयज्ञे
च लक्षणेति विशेषोऽवगम्यते । उभयत्र कालसंयोगस्य संभवात् ।
तस्मात्पूर्वापरश्रुतिस्तत्काललक्षणेत्यविरोधः । प्रयोजनमुक्तम् ।</p>
<ab type="sutra" n="21">।। ९ ।। पश्वङ्गं रशना स्यात् तदागमे विधानात् ।। २१ ।।</ab>
﻿<pb n="1068"/>
<p>अत्रापि क्त्वाप्रत्ययस्य क्रियान्तरापेक्षित्वात् एकनियोग-
तां पूर्वपक्षवादी मन्यते । तत्र च पश्वर्थतैव प्राप्नोति यूपस्यापि
तदर्थत्वात् । राद्धान्तवादी तु समानकर्तृकतामात्रं क्त्वाप्रत्ययाद-
वगम्यते न नियोगैक्यमिति यूपस्यः पुनः द्वितीयातः प्राधान्यमेव
युक्तमिति राद्धान्तितवान् ।</p>
<p>ननु चैकनियोगादृते समानकर्तृकतैव न संभवति । सत्यं
न संभवति किन्तु अधिकारैक्यात् सिद्धं समानकर्तृकत्वम् ।
﻿<pb n="1069"/>
ननु च काललक्षणा नैवात्र संभवति । उच्चारणकालविभागो हि
क्त्वाप्रत्ययोत्पत्तौ हेतुरित्युक्तम् । सत्यमुक्तं, स एवोच्चारणकालो-
ऽनुष्ठानेपि लक्षणयोच्यते । सर्वत्र च कालविधावियमेव प्रति-
पत्तिर्लोके वेदे च । समानकर्तृकतापि नैव तत्राद्रियते काल-
निष्ठत्वान्नियोगस्य । अत एव च दर्शपूर्णमासाभ्यामिष्ट्वा सोमेन
यजेतेति समानकर्तृकताचोद्यं परिहृतं भवति । प्रयोजनमुक्तम् ।</p>
<ab type="sutra" n="15">।। १० ।। 1स्वरुश्चाप्येकदेशत्वात् ।। १५ ।।</ab>
<p>यूपस्य स्वरुपमिति स्वरुमान् यूप इति गोमानितिवत्
तादर्थ्यं मन्यते पूर्वपक्षवादी । दृष्टो हि तादर्थ्ये सति
﻿<pb n="1070"/>
मत्वर्थः । एवमत्रापीत्यभिप्रायः । राद्धान्तवादी तु यवमतीत्ये-
वमादिषु अनैकान्त्यात् पशुमनक्‍तीती द्वितीयानिर्देशात् दृष्टार्थः-
त्वाच्च पश्वर्थतैवेति । षष्ठी तूत्पत्‍तिसंयोगेप्युपपन्ना चेत्यदोषः ।
प्रयोजनमुक्तम् ।</p>
<ab type="sutra" n="29">।। ११ ।। दर्शपूर्णमासयोरिज्याः प्राधान्यविशेषात् ।। २९ ।।</ab>
﻿<pb n="1071"/>
<p>स्थितं राजसूयाधिकरणे अनिज्या व्युदस्यन्ते । यजिशब्द-
संयोगेनाधिकारश्रवणात् । यत्रैव च धातुर्वर्तते तत्रैवौपपदं
नामतया वर्तत इति नामधेयविचारे स्थितम् । अतः पूर्वपक्षवादी
यागमात्रऽवचनोऽयं यजिः यत्र यजिः तत्रैवोपपदं वर्तत इति
मन्वानो द्विवचनान्तसरूपमेवेदमभिधानं मन्यते । यत्पुनः
<q>‘प्रयाजे प्रयाजे कृष्णलं जुहोति’</q> इति विकृतिषु दर्शनं तत् कथ-
﻿<pb n="1072"/>
मस्मिन् पक्षे भविष्यति ? प्रमाणान्तरं मृग्यं यत्रेति वा,
व्यामोहो वा, कर्मान्तरं वा नामतश्च धर्मग्रहणं भविष्यति । यत्पुनः
य एवं विद्वानमावास्यां यजत इति तत् प्रकृतसमुदायद्वयं किमिति
न परिगृह्यते द्विवचनयोगात् । उक्तं च धात्वर्थानुसार्युपपदमिति ।
दर्शशब्दाच्चान्यत्वावगतेः । तस्माद्राजसूयवदनिज्यैवात्राङ्गमिति
स्थितम् । अत्रोच्यते---सत्यमिदं धात्वर्थानुसार्युपपदमिति
﻿<pb n="1073"/>
तथापि समुदायद्वयस्य प्रकृतत्वात् द्विवचनस्य चार्थान्तरानुपपत्‍तेः ।
संभवति च स्वार्थे सरूपकल्पनाया असंवात् । धात्वर्थानुसारि-
तायां चाविरोध उपपदस्य । कथं ? नैवेदमुपपदं अधात्वर्थे प्रवृत्तं,
धात्वर्थप्रवृत्तौ सत्यां न नामार्थपरित्याग उपपद्यते । कश्चास्यार्थः
प्रकृतसमुदायद्वयवचनता । एवं च तदनुसारित्वे उपपन्ने
नार्थान्तरकल्पनायां प्रमाणमस्ति । ननु च प्रकृतयागपरित्यागे
नास्ति प्रमाणं घातोः; केन वा उक्‍तं अपरित्यागे प्रमाणमस्तीति
किन्तूपपदार्थविरोधाभिधाने नास्ति प्रमाणमित्युक्तमस्माभिः ।
﻿<pb n="1074"/>
यच्च दर्शशब्दश्रवणात् न प्रकृतप्रत्यभिज्ञानमस्तीति परिहृतं
तद्वाक्यशेषेष्वेकार्थत्वदर्शनादिति । शक्यत्वाच्च दर्शशब्दे-
नापि तदर्थाभिधानस्य । तस्मात्सूक्‍तं फलवत्सन्निधाव-
फलं तदङ्गमिति । यत्पुनरिदमुक्‍तं कस्मान्नानुषङ्गो भवतीति चोद्यं
परिहृतं तदनुषङ्गतो वर[मितिकर्तव्यता]काङ्क्षापरिपूरणमिति ।
अन्यथा त्वनवस्थैवाकाङ्क्षाया इति । यद्यवं किमिति व्यवा-
यान्नानुषज्येते इति साङ्ग्रहण्यां दर्शितं तत्राप्ययमेव न्यायो युक्तः
वक्तव्यो वा विशेषः ।</p>
<p>अयमभिधीयते---युक्‍तं तत्र प्रकृतिवदितिकर्तव्य-
तायां स्थितायां निराकाङ्क्षत्वात् व्यवायादेवानुषङ्ग-
निषेधः । इह पुनरपर्यवसितत्वादितिकर्तव्यतार्थितायां स्थितायां
﻿<pb n="1075"/>
पूरणेनैवैकनियोगत्वं युक्तम् । न पुनरधिकारान्तरकल्पनेति
सूक्तम् । दर्शनानि चोक्तानि । अङ्गवत्स्तुतयः ।</p>
<ab type="sutra" n="39">।। १२ ।। ज्योतिष्टोमे तुल्यान्यविशिष्टं हि कारणम् ।। ३९ ।।</ab>
<p>इह तु द्विवचनाद्यभावात् न यागमात्रप्रतिपत्तिः
शक्यते वारयितुम् । [ज्योतिष्टोमशब्दस्य च नामधेयत्वात्
प्रवृत्तौ निमित्तं अभिधेयं नान्वयीत्युक्‍तं नामधेयविचारे] ।
﻿<pb n="1076"/>
ननु च नामतैवात्र हीयते विशेषणमेवैतत्तदा भवति किं न
श्छिन्नम् । तथापि राद्धान्तः सिद्ध एव । किन्तु विशेषण-
पदमपि एतन्नामैव अर्थान्तरानुपपत्तेः यज्यर्थस्य विशेषण-
मात्रावगमहेतुत्वात् । (तदेतद्‍‌द्वित्वमपि) । अतोऽन्वितमपि
विशेषणनिष्ठमिति नामैव, अर्थान्तरानुपादानात् । स्तुतिदर्शनं
चोक्तम् ।</p>
<trailer>इति बृहत्यां चतुर्थाध्यायस्य
चतुर्थः पादः</trailer>
﻿<pb n="b1077"/>
﻿<pb n="b1078"/>
﻿<pb n="1079"/>
</section>
<section>
<head>अथ बृहत्यां</head>
</section>
<section>
<head>पञ्चमाध्यायस्य प्रथमः पादः ।।</head>
<ab type="sutra" n="1">।। १ ।। 1श्रुतिलक्षणमानुपूर्व्यं तत्प्रधानत्वात् ।। १ ।।</ab>
<p>ननु क्रत्वर्थपुरुषार्थचिन्तापि तत्र वृत्ता किमिदं प्रयोजका-
प्रयोजकलक्षणं वृत्तमिति । उच्यते---क्रमचिन्तायामस्यैवोपयोगात्
वक्ष्यमाणौपयिकतया वृत्तं सङ्कीर्त्यते न वृत्ततया । एकप्रयोगप्रयुक्तनां
हि क्रमो भवति नाप्रयुक्तानामिति प्रयोजकाप्रयोजकसङ्कीर्तनम् ।
﻿<pb n="1080"/>
यदि(प्रयोजकाप्रयोजक)प्रयुक्तानां क्रमश्चिन्त्यते । अविधेयस्तर्हि
क्रमः विहितं हि प्रयुज्यते नाप्रयुक्तस्य विधानम् ।
केन वोक्तं क्रमोविधीयत इति । विहितवितानमेवात्र
चिन्त्यते किं यथाप्रतिपन्नविहितवितानमनुष्ठेयं उता-
नियमेनेति । कथं पुनरयथाप्रतिपन्नानुष्ठानमाशङ्क्यते ।
﻿<pb n="1081"/>
विनियोगशून्यत्वाद्विहितवितानावगमस्य । नान्तरीयको हि विधेया-
वगतौ वितानप्रत्ययः । अतो यश्चार्थादर्थो न स चोदनार्थ इति
मन्वानः पूर्वपक्षवादी अनियमं मन्यते । ननु च <q>‘अध्वर्युर्गृहपतिं
दीक्षयित्वा’</q> इत्यत्र क्रमविधानमेवोपन्यस्तं भाष्यकारेण
विधेयान्तराभावादिति वदता । यद्येवमयुक्तभिदम् । अस्त्येवात्र
विधेयान्तरं अनेनामी दीक्षितव्या इति कर्तृविशेषविधानम् ।
﻿<pb n="1082"/>
अध्वर्युविधावपि नियमः एव । किं हेयमेवेदं भाष्यम् ?
नेति वदामः । यदि क्त्वेति पौर्वापर्यमभिधाने
गम्यते कर्तृविधौ, तदनुष्ठानौपयिकतयैव कर्तृविधावुप-
युज्यते न संबन्धिविधाविति तन्निष्ठा श्रुतिरित्युक्तम् ।
﻿<pb n="1083"/>
अप्रयुक्तस्याविधेयत्वमेव हेतुरुक्तः । एवं तर्हि हृदयस्याग्रेऽवद्यति
अथ जिह्वाया अथ वक्षस इत्येतदप्युदाहरणं अत्र स्यात् ।
﻿<pb n="1084"/>
नेति ब्रूमः । पाठावगतस्यायमथशब्दोऽनुवादः । कर्तृविशेषविधौ
पुनर्नान्यतः क्रमोऽवगन्तुं शक्यते क्त्वाप्रत्ययात् इति
सूक्तम् । किं पुनः कारणं नान्तरीयकोऽयं नियमः आद्रियते ।
न ह्यचोदनालक्षणस्य चोदनालक्षणनिर्वृत्तावङ्गतोपपद्यते । सत्यं
नोपपद्यते; अत एव च नानुष्ठीयते किन्त्वर्थप्राप्तमेव
क्रमान्तरं निरुणद्धि तस्यानवगमादित्युच्यते । अतोऽनपेक्षत्व-
मिवाऽविधीयमानमप्युपकारायैव भवतीति न दोषः ।
﻿<pb n="1085"/>
पुनरुक्त्याद्याशङ्का तूक्ता ।</p>
<ab type="sutra" n="2">।। २ ।। 1अर्थाच्च ।। २ ।।</ab>
<p>एवं तावत् अनन्यपराक्षरतया नियमितः क्रमः । इदानीं
कार्यानुरोधेन क्रमोऽपि नियम्यते । तत्परत्वादनुष्ठानस्य । तत्र प्रद-
र्शितान्युदाहरणानि । किं पाठक्रमस्य बाधोऽयं नेति चिन्त्यते । नेति
ब्रूमः । इदमपि क्रमनियमहेतुकारणं न कस्यचिद्विरोधितया प्रदर्श्यते
﻿<pb n="1086"/>
बलाबलचिन्तायां तु विरोधे बलीयस्त्वं च । इह पुनः
स्वरूपप्रतिपत्त्यर्थमेवेदमुपन्यस्तम् ।</p>
<ab type="sutra" n="3">।। ३ ।। 1अनियमोऽन्यत्र ।। ३ ।।</ab>
<p>यत्र क्रमनियमप्रमाणं नास्ति उक्तं वक्ष्माणं वा तत्रानियम
एव । यथा शाखान्तरीयाङ्गविधानं शाखान्तरे उपसंह्रिय-
माणम् ।</p>
<ab type="sutra" n="4">।। ४ ।। 2क्रमेण वा नियम्येत क्रत्वेकत्वे तद्गुणत्वात् ।। ४ ।।</ab>
<p>यत्र पुनस्तात्पर्यमक्षराणां नास्ति यथा अध्वर्युरित्यादौ
न च कार्यतो विरोधः । तत्र का कथा ? तत्रापि
﻿<pb n="1087"/>
पाठनियमः । ननु च पाठक्रमावगतिर्निर्मूला । न तस्याः
किञ्चिदवगतिनिमित्तमस्ति पदानां वाक्यार्थावगतिहेतुत्वात् ।
निर्मूला चावगतिर्न प्रमाणम् । पूर्वो धावतीत्यत्र परान्वय इव ।
तस्माद्यथेष्टमत्र क्रमपरिग्रहणं मन्यामहे । उच्यते---मैवं वोचः ।
वाक्यक्रम इव वाक्यार्थे क्रमोऽपि शब्दनिबन्धन एवेति ।
यथा न शब्दादृते शब्दक्रमोऽवगम्यते नार्थादृतेऽर्थक्रमः । यस्मिंश्च
सत्येव यदवगम्यतेऽव्यभिचारात् तत् तस्य निमित्तमिति
वदामः । तस्मान्नैदं निमित्तम् । अत एव च नियमक्रममध्ययनं
﻿<pb n="1088"/>
दृष्टार्थमेव भवति । अन्यत्र कार्यविशेषात् । अत एव च
लौकिकाः पाठक्रमेण धूपादिषु व्युत्क्रमाभिधाने प्रतिषेधं कुर्वते ।
अदृष्टार्थेष्वपि दर्शितम् । तस्मादत्रापि न क्रमान्तरकल्पना
युक्‍तेति युक्तम् । अत एव च <q>‘अध्वर्युर्गृहपतिं दीक्षयित्वा’</q>
इत्येवमादिषु तात्पर्यमात्रात् क्रमसिद्धिः । निमित्तत्वमात्रं
हि अत्र परिगृह्यते । तस्मात् सनिमित्ता प्रतिपत्तिः प्रमाणमित्युक्तं
प्रमाणपरीक्षायाम् । अतो यावती सनिमित्ता प्रतिपत्तिः सा सर्वैव
क्रमावधारणे अन्यत्र वा वेदार्थानुष्ठानोपकारिणी प्रमाणमिति
मन्तव्यम् । दर्शनमुक्‍तम् ।</p>
﻿<pb n="1089"/>
<ab type="sutra" n="8">।। ५ ।। 1प्रवृत्त्या तुल्यकालानां गुणानां तदुपक्रमात् ।। ८ ।।</ab>
<p>किमपरं कारणं क्रमनियमे ? प्रवृत्तिरिति ब्रूमः ।
प्रवृत्त्यापि हि क्रमबुद्धिरुपजायते । कथं पुनवैदिकत्वम् ?
तदर्थाश्रयात् । तस्मात् प्रवृत्तिरपि नियमहेतुः । यत्पुनरिदं
भाष्यकारेणोक्‍तं <q>“एवं प्रधानप्रत्यासत्‍तिर्भवति”</q> इति तथा
सौर्यादिभिश्च साम्यमाशङ्क्य पुनर्वैषम्यमुपन्यस्तं कस्तस्यो-
पयोगः ? नातीव क्रमावधारणे उपयुज्यते । अस्त्यत्रोपयोगः
प्रवृत्‍तिर्नाम क्रमनिरपेक्षं क्वचिदनुष्ठानं निरपेक्षं चेदनुष्ठानं प्रवृत्‍तं न
﻿<pb n="1090"/>
पुनरपेक्षायां (प्रमाणं)प्रयोजनं अस्तीति मन्वानस्येदमुत्तरं
---प्रधानप्रत्यासत्‍तिः सहचोदनातोऽवगता वैषम्यात् पीडिता
भवति । साम्ये पुनः यथाभ्यनुज्ञातैव भवति । तत्सिद्ध‍यर्थं
नियमोऽभ्युपगन्तव्यः । स च प्रथमप्रवृत्‍तिपूर्वक
इति तयैव व्याख्यायते । सौर्यादिदर्शनमिदानीं किमर्थम् ?
﻿<pb n="1091"/>
यदि क्रमावगतिमात्रतयैव क्रम आद्रियते सौर्यादिषु कः
प्रद्वेषः । न खलु कश्चित् । अनुष्ठानानौपयिकतया तु प्रतीतमपि
त्यज्यते वर्णस्वरूपमिव पदेषु (वाक्येषु) एकत्वमिव ग्रहेषु
उभयत्वमिव हविष्वु नैतावता औपयिकस्यापि त्याग उपपद्यते ।
﻿<pb n="1092"/>
अतोऽपेक्षितं प्रतिपन्नमाद्रियते । प्रतिपन्नमप्यनपेक्षितमु-
पेक्षणीयमेव । ननु चैवं सति प्रतिपत्तिरनर्थिका प्राप्नोति । केन
वोक्‍तं प्रतिपत्तेर(न) र्थवत्त्वं अर्थवत्प्रतिपत्तिरेवार्थवत्त्वे हेतुः न
प्रतिपत्तिमात्रं, नाप्रतिपत्तिः प्रतिपत्तिपर्यन्तैवेति सूक्तम् ।</p>
<ab type="sutra" n="13">।। ६ ।। 1स्थानाच्चोत्पत्तिसंयोगात् ।। १३ ।।</ab>
<p>अत्र भाष्यकारेण त्रिणवादिष्वदर्शनात् समाम्नाय[क्रम]स्य
विद्यमानस्याप्यविषयतां मन्वानैः इदमुदाहृतमित्यविषयतां मत्वेद-
मुदाहृतं सह पशूनालभत इति ।</p>
﻿<pb n="1093"/>
<p>अत्र च अधिकरणान्तरसिद्धमर्थमुपादाय सहपशूना-
लभत इति सवनीयस्थाने सहत्वमिति स्थिते कः क्रमनियम
इति चिन्त्यते किमत्रापि प्रवृत्‍तिरेव निमित्तं उत
निमित्तान्तरमस्तीति । तत्र पूर्वपक्षवादी अवश्यंभाविनि
क्रमे यदि प्रवृत्‍तिर्नेष्यते पूर्वावगतपाठादेव नियम इति
मन्यते । राद्धान्तवादी तु सहवचनेन स्थानस्याबाधि-
तत्वात् सवनीयस्यैव पूर्वमनुष्ठानं न्याय्यमित्युक्तवान् ।
﻿<pb n="1094"/>
यद्येवमग्नीषोमीयानुबन्ध्ययोः का वार्ता ? कथं पौर्वापर्यं अत्र ।
किमनयाऽनुपन्यस्तया चिन्तया ? यद्वा स्थानवत् कालबाधोऽप्य-
युक्त इति अग्नीषोमीय एव पूर्वम् । यद्येवं सवनीयादपि तर्हि
पूर्वत्वं भवितुमर्हति । न । विहितत्वात् सवनीयकालस्य प्रचया-
वगम्यत्वादग्नीषोमीयकालस्य । विधानार्थत्वाच्च प्रचयस्य विहितं
बलीयः । एवं तर्हि बलाबलचिन्तेयम् (न प्रमाणस्यार्थान्नियमो
युक्तः) । नैवं, स्थिते प्रमाणान्तरत्वे बलवदबलत्वमिति सूक्तम् ।</p>
<ab type="sutra" n="14">।। ७ ।। 1मुख्यक्रमेण चाङ्गानां तदर्थत्वात् ।। १४ ।।</ab>
﻿<pb n="1095"/>
<p>यत्र यौगपद्येन चोदना सारस्वतौ भवति इति तत्र किं
प्रमाणान्तरमस्ति क्रमनियमस्य अङ्गानां उत यथेष्टा प्रवृत्‍तिरिति ।
तन्त्रेणोच्चारणाच्छास्‍त्रस्य न क्रमः प्रतीयते इत्यभिप्रायः ।</p>
<p>एवं प्राप्तेऽभिधीयते---मुख्ये क्रमदर्शनात् अङ्गेष्वपि क्रमो
युक्तः । एवं च सति यावदनुज्ञातं व्यवधानं भविष्यति ।
अनियमे हि अनुज्ञातातिक्रमः । क्रमबाधो न युक्त इति ।</p>
<ab type="sutra" n="15">।। ८ ।। 1 प्रकृतौ तु स्वशब्दत्वाद्यथाक्रमं प्रतीयेत ।। १५ ।।</ab>
<p>इदानीं पाठमुख्ययोर्विरोधे चिन्त्यते । तत्र मुख्या-
﻿<pb n="b1096"/>
र्थत्वादङ्गानां मुख्यक्रमो बलीयानिति पूर्वः पक्षः । एवं च
प्रयोगचोदनानुग्रहः प्रत्यासत्‍तेः । अत्राभिधीयते---न प्रतीतस्य
बाधो युक्तः पाठाच्च निरपेक्षात् क्रमोऽवगतोऽङ्गानां नान्यापेक्षया
बाधितुं युक्तः । ननु च प्रत्यासत्‍तेः प्राधान्याच्च बलवत्‍तोक्ता ।
सत्यमुक्ता---अयुक्ता तु सा । यथाप्रतीतं हि प्रयोगवचनो गृह्णाति ।
न प्रयोगवचनादङगावगतिः । अङ्गं सत् प्रयोगवचनेन गृह्यत
इत्युक्‍तम् । तस्मात् यथावगमं प्रत्यासत्तिः । न प्रत्यासात्‍तेरव-
गमोऽङ्गानां, अतः पाठो बलीयानिति युक्तम् । उक्तं च
स्वशब्दत्वादिति ।</p>
﻿<pb n="b1097"/>
<ab type="sutra" n="16">।। ९ ।। 1मन्त्रतस्तु विराधे स्यात् प्रयोगरूपसामर्थ्यात् तस्मा-
दुत्पत्तिदेशः सः ।। १६ ।।</ab>
<p>मन्त्रब्राह्मणपाठविरोधे किं बलीय इति । अनियम इति प्राप्ते
उच्यते---मन्त्रक्रमो बलीयानिति । कुतः ? पाठस्यानन्यपरत्वात् ।
प्रयोज्यत्वान्मन्त्राणाम् । ननु ब्राह्मणेप्यनन्यपर एव पाठक्रमः ।
यत्पुनः (क्रमोत्पत्तिः)कर्मोत्पत्तिः प्रयोजनमित्युक्‍तं, वाक्यस्य
तत्प्रयोजनं न पाठक्रमस्य । उच्यते---उत्पत्त्यर्थः स पाठक्रमः,
न प्रयोगार्थ इत्युक्तं भवति । मन्त्रे पुनः प्रयोगार्थः क्रमो भवतीति
बलवत्त्वम् ।</p>
﻿<pb n="b1098"/>
<ab type="sutra" n="17">।। १० ।। 1तद्वचनाद्विकृतौ यथा प्रधानं स्यात् ।। १७ ।।</ab>
<p>किं मुख्यक्रमाद्विकृतौ क्रमः उत पाठक्रमात् प्रकृतौ यथा
निर्ज्ञातोऽङ्गक्रमः विकृतावपि तथैव प्रयोक्‍तव्य इति । किं युक्‍तं ?
प्रयोगार्थत्वात् क्रमस्य विकृतौ प्रयोगावगमात् यथाविकृति
प्रयोग इति पूर्वः पक्षः ।</p>
<p>राद्धान्तस्तु न निर्ज्ञातक्रमं प्रयोगवचनो बाधितुमर्हति ।
निर्ज्ञातस्य हि प्रयोगो अङ्गानामिव क्रमस्य(ाह) । अनिर्ज्ञाते हि
हेत्वन्तरकल्पना न निश्चिते । तस्माद्यथा प्रकृतौ तथा विकृता-
वप्यङ्गानां प्रयोग इति ।</p>
﻿<pb n="b1099"/>
<ab type="sutra" n="18">।। ११ ।। विकृतिः प्रकृतिधर्मत्वात् तत्काला स्यात् यथा-
शिष्टम् ।। १८ ।।</ab>
<p>सद्यस्कालद्वयहकालचिन्ता । केयं क्रमचिन्तायां ? क्रम-
सिध्यर्थेति ब्रूमः । सद्यस्कालतायामन्यथा क्रमो भवति । द्वयह-
कालतायां चान्यथा । तस्माद्‌युक्तो विचारः । तत्र प्रकृतिवदिति
द्वयहकालतां मन्यते पूर्वपक्षवादी । अहरन्तरेपि सवनश्रुतेर-
विशेषात् । राद्धान्ती तु कालान्तरश्रवणात् न प्राकृतं कालमपेक्षत
इति सद्यस्कालतां मन्यते । सवनानि चैकाहः संबन्धान्येव श्रुत्याऽव-
गम्यमानानि न कारणादृतेऽहरन्तरापेक्षाणि युक्तानि कल्पयितुम् ।
﻿<pb n="b1100"/>
दर्शनमुक्तम् ।</p>
<ab type="sutra" n="12">।। १२ ।। अङ्गानां मुख्यकालत्वाद्यथोक्तमुत्कर्षे स्यात् ।। २३ ।।</ab>
<p>अश्रूयमाणानामुत्कर्षवाक्येऽपकर्षवाक्ये च किमित्युत्कर्षाप-
कर्षौ । सत्यं श्रुतस्य पदार्थस्य उत्कर्षोऽपकर्षो वा श्रूयते न
पुनरुपरितनमाधस्त्यं वाऽकृत्वेति । न चेदिदमवगम्यते क्रमाद-
वगतमनुष्ठानं केन वार्यते । अतः किमत्रोत्कर्षवाक्येऽश्रुतत्वं
करिष्यति । अन्यतः सिद्धेः । तस्मात् युक्तमुक्‍तं---तदादि
वाऽभिसंबन्धात् तदन्तमपकर्षे स्यादिति ।</p>
﻿<pb n="b1101"/>
<ab type="sutra" n="25">।। १३ ।। 1प्रवृत्त्या कृतकालानाम् ।। २५ ।।</ab>
<p>किमलङ्करणादयो धर्माः प्रैषोत्तरकालं कर्तव्या उत पाठादेवा-
वगताः सौमिका इति । तत्र वचनबलात् निर्वापमात्रमेव मध्ये
कर्तव्यं, अतोऽनियम इति प्राप्ते अभिधीयते---प्रोक्षणादयः कर्तव्याः
अनिर्ज्ञातकर्तव्यता हि पाठान्नियम्यते । न पुनः निर्ज्ञातकर्तव्यतां
निरुणद्धि पाठः । प्रैषात् प्रैषार्थकर्तव्यता विज्ञायते । अतः परं तु
पाठान्नियमः ।</p>
﻿<pb n="b1102"/>
<ab type="sutra" n="27">।। १४ ।। 1असंयोगात्‍तु तदेव प्रतिकृष्येत ।। २७ ।।</ab>
<p>दीक्षासु यूपं छिनत्तीत्यपकर्षः श्रूयते तत्र तदन्ताशङ्का-
निवृत्त्यर्थमिदमधिकरणम् । अभिसम्बन्धाभावात् । यावद्वचन-
मपकर्ष इति ।</p>
<ab type="sutra" n="28">।। १५ ।। 2प्रासङ्गिकं च नोत्कर्षेदसंयोगात् ।। २८ ।।</ab>
<p>प्रासङ्गिकेप्ययं तुल्यो हेतुरिति प्रासङ्गिकं च नोत्कर्षेदित्युक्तम् ।</p>
<ab type="sutra" n="29">।। १६ ।। 3तथाऽपूर्वम् ।। २९ ।।</ab>
﻿<pb n="b1103"/>
<p>पौर्णमास्यां पाठक्रमात् क्रमसंबन्धो निर्ज्ञात इति
तदपकर्ष इति तदन्तापकर्षं मन्यते पूर्वपक्षवादी । राद्धान्तवादी
तु न पौर्णमासीप्रकृतिकमामावास्यं कर्मेति मन्वानः अपकर्षोत्तर-
कालमेव क्रमो नियम्यते शेषाणामिति यावद्वचनमपकर्षमुक्तवात् ।
कार्यविरोधश्चाभ्युच्चयः ।</p>
<ab type="sutra" n="30">।। १७ ।। 1सान्तपनीयां तूत्कर्षेदग्निहोत्रं सवनद्वैगुण्यात् ।। ३० ।।</ab>
<p>परार्थमुद्धृतेऽग्नौ प्रसङ्गादृते नाग्निहोत्रं होतव्यं
इति मन्वानः पूर्वपक्षवादी उत्कर्षमुक्तवान् ।
﻿<pb n="b1104"/>
राद्धान्तवादी तु निमित्तत्वात्कालस्यानुत्कर्षं मन्यते । कथं पुनः
कालो निमित्तं ? तस्मिन् सति प्रयोगात् न पुनः अधिकारि-
विशेषणत्वात् ।</p>
﻿<pb n="b1105"/>
<p>अतो निमित्ते सति नैमित्तिकेन भवितव्यमित्यर्थात्
प्रसङ्गसिद्धिः । अतोऽनुत्कर्षः ।</p>
<ab type="sutra" n="35">।। १८ ।। षोडशी चोक्थ्यसंयोगात् ।। ३५ ।।</ab>
<p>षोडशिन्यप्यङ्गकालविरोधात कादाचित्कत्वाच्चोत्कर्षस्य अनु-
त्कर्षं मन्यते पूर्वपक्षवादी । राद्धान्तवादी तु अवश्यंभावित्वा-
च्छास्त्रातिक्रमस्य वरं अङ्गशास्त्रातिक्रम इत्युक्तवान् ।</p>
<trailer>इति बृहत्यां पञ्चमाध्यायस्य
प्रथमः पादः</trailer>
﻿<pb n="b1106"/>
</section>
<section>
<head>बृहती</head>
</section>
<section>
<head>पञ्चमाध्यायस्य द्वितीयः पादः ।।</head>
<ab type="sutra" n="1">।। १ ।। 1सन्निपाते प्रधानानामेकैकस्य गुणानां सर्वकर्म
स्यात् ।। १ ।।</ab>
<p>ननु च प्रवृत्त्या क्रमो नियतः । किमिदमेकैकस्य कृत्स्‍नमिति ।
उच्यते---स्थित एतस्मिन्नधिकरणे तत् । इह पुनः पूर्वपक्षवादी
मन्यते सकलपदार्थानुष्ठानेनापि सहत्वमुपपद्यत एव । किमिति
कालव्यवधानं कल्प्यते । एवमेवानुज्ञातमुपपन्नं भवति ।</p>
﻿<pb n="b1107"/>
<p>राद्धान्तवादी तु सहत्वचोदनादेकैकस्य पदार्थस्य सहानुष्ठान-
मवगम्यमानं न शक्यते त्यक्‍तुम् । अतस्तदनुरोधेन व्यवधानानु-
ज्ञानं न तत्परित्यागेनेति पदार्थानुसमयमुक्तवान् । अधिकरणान्तरं
वेति कार्यविरोधात् सहत्वावगमत्यागः पाठवत् ।</p>
<ab type="sutra" n="4">।। ३ ।। 1मुष्टिकपालावदानाञ्जनाभ्यञ्जनवपनपावनेषु चैकेन ।। ४ ।।</ab>
<p>अस्मिन्नधिकरणे अनावृत्तेनापि मुष्ट्यादिना कृतं
शास्त्रार्थं मन्यमानः पूर्वपक्षवादी पदार्थानुसमयमुक्तवान् ।
﻿<pb n="b1108"/>
राद्धान्तवादी तु चोदनातः पदार्थाध्यवसानं वैदिकेषु च न लोकवत्
प्रमाणान्तरावसेयम् । एकं चेदं शास्‍त्रं चतुरो मुष्ठीन्निर्वपतीति
द्विर्हविषोऽवद्यतीति च । तस्माच्छास्त्रार्थानुसमयो न्याय्य इति
मन्यते ।</p>
<ab type="sutra" n="6">।। ४ ।। 1संयुक्ते तु प्रक्रमादङ्गं स्यादितरस्य तदर्थत्वात् ।। ६ ।।</ab>
<p>यदि शास्त्रादनुसमयो द्विर्हविषोऽवद्यतीति एकत्वा-
च्छास्त्रस्य एतावतैवानुसमय एव न्याय्यः इति पूर्वपक्षः ।
﻿<pb n="b1109"/>
तस्मात् प्रदानान्तमेवानुसमेतव्यमिति सिद्धम् ।</p>
<ab type="sutra" n="7">।। ५ ।। 1वचनात्‍तु परिव्याणान्तमञ्जनादि स्यात् ।। ७ ।।</ab>
<p>अर्थाद्यूपधारणमिति पूर्वपक्षवादी पदार्थानुसमयं मन्यते ।
शास्त्रभेदात् शास्त्रार्थानां सह चोदनात् । राद्धान्त-
वादी तु विहितोपपत्त्यर्थत्वात्क्रमस्य काण्डानुसमयं मन्यते ।
ननु च दृष्टार्थत्वादन्येनापि तत् क्रियत इत्युक्तम् ।
﻿<pb n="b1110"/>
सत्यं यद्यर्थाद् दृष्टार्थता स्यात् । विधौ तु सति दृष्टेप्यर्थे न
शास्त्रार्थो व्यतिक्रमितुं शक्यते । दर्शितमेतत् ।</p>
<ab type="sutra" n="10">।। ६ ।। 1पशुगणे तस्य तस्यापवर्जयेत पश्‍वेकत्वात् ।। १० ।।</ab>
<p>अत्रापि शास्त्रबाधं मन्वानः काण्डानुसमयं मन्यते
पूर्वपक्षवादी । राद्धान्तवादी तु पदार्थानुसमयेप्यबाधं मन्वानः
सहचोदनानुग्रहाय पदार्थानुसमय एव न्याय्य इत्युक्तवान् ।
﻿<pb n="b1111"/>
मन्‍त्रोच्चारणतन्‍त्रता च सहत्वे लिङ्गम् ।</p>
<ab type="sutra" n="13">।। ७ ।। 1नानाबीजेष्वेकमुलूखलं विभवात् ।। १३ ।।</ab>
<p>कः पुनरत्र विशेषोऽवदानादिहोमपर्यन्तानुसमय इत्यनेनाधि-
करणेन । न खलु कश्चिद्विशेषः । किमर्थं तर्हीदमधिकरणं ?
विधानात् पदार्थावच्छेदो भवतीति पूर्वपक्षवादिनोऽभिमानः ।</p>
<p>राद्धान्तवादी तु विधेयान्यत्वेन विधानोपपत्तौ न पदार्था-
वच्छेदाय प्रभवोऽस्तीति पूर्वोक्‍त एव न्याय्यः । अनेन च
﻿<pb n="b1112"/>
विशेषेण तदप्यत्रोदाहरणम् ।</p>
<ab type="sutra" n="16">।। ८ ।। 1विकारे त्वनूयाजानां पात्रभेदाऽर्थभेदात् स्यात् ।। १६ ।।</ab>
<p>कः पुनरयं क्रमचिन्तायां पात्रभेदोपन्यासः । क्रमसिद्ध‍यर्थं
इति ब्रूमः । भेदाभेदे क्रमान्यत्वदर्शनात् । तत्र पूर्वः पक्षो-
द्रव्यविकारशङ्क्या पात्रविकारशङ्क्या च । कालान्यत्वेन
चोपपत्तेः ।</p>
﻿<pb n="b1113"/>
<p>राद्धान्तस्तु द्रव्यविकारापत्तेः कालान्यत्वे च ग्रहणयोः
सहावगमबाधात् तदनुगुणः पात्रभेदो न्याय्य इति सिद्धम् ।</p>
<ab type="sutra" n="17">।। ९ ।। 1प्रकृतेः पूर्वोक्तत्वादपूर्वमन्ते स्यात् न ह्यचोदितस्य
शेषाम्नानम् ।। १७ ।।</ab>
<p>वैकृतानां पाठक्रमः प्राकृतैर्व्यवधीयते नेति चिन्ता । व्यवधी-
यत इति पूर्वः पक्षः । पदार्थानुष्ठानेन व्यवधानावगमात् ।</p>
<p>राद्धान्तस्तु वैकृतप्रयोगवचनात् प्राकृतपदार्थावगमात् (अ)
व्यवधानम् । अतस्सूक्‍तं अन्ते तु बादरायण इति ।</p>
﻿<pb n="b1114"/>
<ab type="sutra" n="21">।। १० ।। 1कृतदेशात्‍तु पूर्वेषाम् सदेशः स्यात् तेन प्रत्यक्ष-
संयोगात् न्यायमात्रमितरत् ।। २१ ।।</ab>
<p>राजसूयेपि विदेवनादयो वैकृतेन पाठेन विरुद्ध‍यमाना
नान्तेऽनुष्ठानमर्हन्ति । न्यायमात्रमितरदिति ।</p>
<p>एतदुक्‍तं भवति---नान्तेऽनुष्ठानं केनचित्क्रमेणावगम्यते ।
किं तर्हि ? पूर्वावगमविरोधात् अन्तेऽनुष्ठानमिति न्यायमात्र-
मित्युच्यते ।</p>
﻿<pb n="b1115"/>
<ab type="sutra" n="22">।। ११ ।। 1प्राकृताच्च पुरस्तात् ।। २२ ।।</ab>
<p>अत्रापि प्राकृतक्रमावगमात् प्रयोगचोदनात एव अन्तेऽनु-
ष्ठानं मन्यते पूर्वपक्षवादी । पुनः श्रुतिस्तु अनन्यार्था क्रममेवा-
वगमयतीति राद्धान्तः ।</p>
<ab type="sutra" n="23">।। १२ ।। 2सन्निपातश्चेद्यथोक्तमन्ते स्यात् ।। २३ ।।</ab>
﻿<pb n="b1116"/>
<p>अत्रापि दीक्षणीयासङ्कीर्तनं पूर्ववत् क्रमार्थं मन्यते पूर्वपक्ष-
वादी । तत्‍तु पूर्वपदार्थक्रमपरतयैवोक्तमिति(वोपयुक्तमिति) ।
राद्धान्तवादी तु परस्ताद्यथोक्‍तं न्याय्यं मन्यते । किं पुनः कारणं
पूर्वस्मिन्नेवोपयुज्यते न पुनः परस्मिन्नपीति । अत्रोच्यते---परतोऽन-
न्यत्वावगमात् पूर्वस्मिंश्चान्यत्वावगतेः युक्तमुक्तम् ।</p>
<trailer>इति बृहत्यां पञ्चमस्य
द्वितीयः पादः</trailer>
﻿<pb n="b1117"/>
</section>
<section>
<head>बृहत्यां</head>
</section>
<section>
<head>पञ्चमाध्यायस्य तृतीयः पादः ।।</head>
<ab type="sutra" n="1">।। १ ।। 1विवृद्धिः कर्मभेदात् पृषदाज्यवत्तस्य तस्योपदिश्येत ।। १ ।।</ab>
<p>क्रमार्थ एव प्रत्येकसमुदायसम्बन्धश्चिन्त्यते । प्रत्येकसम्बन्धे
हि व्यवधानमहत्वं समुदायसम्बन्धे त्वल्पत्वम् । तस्माद्‍युक्ता
चिन्ता । किं पुनर्युक्‍तं ? प्रत्येकमभिसंबन्ध इति । प्रतिप्रधानं गुणा
आवर्तन्त इति न्यायात् । ननु च पृथक्त्वनिवेशिनी सङ्ख्येत्युक्तम् ।
सत्यमुक्तं विधानवशात्‍तु यथोपपद्यते तथोपकल्पनीयम् ।
﻿<pb n="b1118"/>
अत एव <q>‘पञ्चदशान्याज्यानि’</q> इति च प्रत्येकमभिसंबन्धः ।
अत्रोच्यते---न विधानं पदार्थमन्यथा कर्तुमुत्सहते ।
पदार्थानुरोधी हि विधिः न विध्यनुरोधिनः पदार्थाः । <q>‘अग्निना
सिञ्चेत्’</q> इत्येवमादिषु दर्शितम् । तस्मात् यावत्पृथक्त्वं
तावदभ्यासकल्पना न सम्भवतीति समुदायाभिसम्बन्धः ।
पृषदाज्ये त्वेतद्विपरीतं इति प्रत्येकमभिसंबन्धः । यदप्युक्‍तं
पञ्चदशान्याज्यानीति आवृत्तौ डप्रत्ययं वक्ष्यामः ।</p>
<ab type="sutra" n="3">।। २ ।। 1स्वस्थानात्‍तु विवृद्ध‍येरन् कृतानुपूर्व्यत्वात् ।। ३ ।।</ab>
﻿<pb n="b1119"/>
<p>सङ्ख्यासम्पत्त्यर्थमभ्यसे प्राप्ते इदं चिन्त्यते---किं दण्डकलित-
वदभ्यासः उत स्वस्थान इति । समुदायाभिसम्बन्धात् दण्डकलित-
वदभ्यासम्मन्यते पूर्वपक्षवादी । पूर्वप्रतीतक्रमानुरोधात् स्वस्थाने
युक्त इति राद्धान्तः । समुदायसंबन्धस्य तूभयथाप्यविरोधः ।</p>
<ab type="sutra" n="1">।। ३ ।। 1समिध्यमानवतीं समिद्धवतीं क चान्तरेण धाय्याः स्युः
द्यावापृथिव्योरन्तराले समर्हणात् ।। ४ ।।</ab>
<p>ननु वचने सति पूर्वपक्ष एव न सम्भवति । अर्थवादपूर्वकं
तद्वचनमिति पूर्वपक्षवादी न्यायानुसारेणापि गच्छत्येवेति मन्यते ।
﻿<pb n="b1120"/>
राद्धान्तस्तु नायथार्थग्रहणे प्रमाणमस्त्यर्थवादस्य इति न शब्दार्थं
न्यायो निरुणद्धि इति न्यायमात्रं तदित्युक्तम् । अतो यथार्थ-
वादमेवेदं विधानं न्याय्यं, धाय्याशब्दनिरूपणं तु प्रासङ्गिकम् ।
प्रदर्शितं च तत् ।</p>
<ab type="sutra" n="7">।। ४ ।। 1स्तोमविवृद्धौ बहिष्पवमाने पुरस्तात् पर्यासादागन्तवः
स्युः तथाहि दृष्टं द्वादशाहे ।। ७ ।।</ab>
<p>न्यायमात्रं वचनं बाधितुं न क्षमत इत्युक्तम् । वचनं
चेदं वृषण्वन्तस्तृचा भवन्ति तृच उत्तमः पर्यास इति ।
ननु द्वादशाहे एतद्वचनं, अतद्विकारेषु केयमाशङ्का ।
﻿<pb n="b1121"/>
उत्तमशब्दश्रवणात्1 । किमिदमुत्तमशब्दश्रवणादिति ? उत्तमः
पर्यासो भवतीति पदार्थाङ्गतां मन्यते पूर्वपक्षवादी । ननु च
पदार्थाङ्गत्वे आनर्थक्यमुक्तम् । न तत् पर्यासे भवितुमर्हति ।
सर्वस्य पर्यासस्यार्थवत्त्वात् क्रतुसंबन्धिनी हि पर्याससंज्ञा
उद्गीथवत । तस्माद्‍युक्तमुक्तम् । द्वादशाहविकृतिष्वपि निरा-
करणीय एवायमर्थ इत्युपन्यासः ।</p>
﻿<pb n="b1122"/>
<p>अत्राभिधीयते-नायं पदार्थधर्मः । कस्तर्हि ? क्रतुधर्मः । कथं ?
प्रकरणात् द्वादशाहनियोगैक्यमवगम्यते । न क्रत्वन्तरनियोगै-
क्यम् । ननु च पदार्थानुसारी नियोगः । पदार्थानुसारेप्यत्रा-
विरोधात् । तस्मान्न क्रत्वन्तरसंबन्धकल्पनायां प्रमाणमस्ति ।
द्वादशाहविकारेष्वेवैतत् स्यात् । न वा तत्रापि । अथ वा
वृषण्वतां धर्मः । ननु च पदार्थधर्मो न भवतीत्युक्तम्, सत्यमुक्तं,
﻿<pb n="b1123"/>
न पुनः क्रत्वर्थापरित्यागेनेति । तस्मात्सूक्‍तं तद्विकारेष्वपि न
भवतीति ।</p>
<ab type="sutra" n="13">।। ५ ।। 1अन्ते तूत्तरयोर्दध्यात् ।। १३ ।।</ab>
<p>कथमत्र पूर्वपक्षो युक्तः, वचनमदृष्‌ट्वेत्ययुक्तमिदम् । अधीत-
वेदस्य हि धर्मजिज्ञासा । अयं तर्हि पूर्वः पक्षः । इदमपि द्वादशाह
एव वचनम् अत्र विशेषाग्रहणात् तद्विकारेषु भवतु अत-
द्विकारेषु माभूदिति पूर्वः पक्षः ।</p>
﻿<pb n="b1124"/>
<p>अत्रोच्यते---आवापनिबन्धनमेतद्वचनं यावदावापं भवितु-
मर्हति । कथं तर्हि प्रकृतनियोगैक्यं ? न, कार्याश्रितत्वादस्य
विधेः वृषण्वत्सूपदेशाश्रय इत्युक्तम् ।</p>
<ab type="sutra" n="15">।। ६ ।। 1ग्रहेष्टकमौपानुवाक्यं सवनचितिशेषः स्यात् ।। १५ ।।</ab>
<p>अत्राप्यङ्गाङ्गिचिन्ता क्रमार्थैव । कथमत्र पूर्वपक्षः ?
﻿<pb n="b1125"/>
अत्रोच्यते---कार्यानुप्रवेशित्वान्नियोगार्थस्य नियोगस्य । चिति-
सवननिष्पत्त्या चानुप्रवेशस्य । तस्माच्चितिसवनशेषोऽयमिति
पूर्वः पक्षः ।</p>
<p>अत्रोच्यते---उपदेशसिद्ध‍यर्थं हि कार्यं न कार्य-
सिद्ध‍यर्थ उपदेशः यागाग्रिसंबन्धश्चायं उपदेशः । ननु
च न्यायपौनरुक्त्यमिदं अरुणया क्रीणातीति दर्शितम् ।
﻿<pb n="b1126"/>
तत्रासम्भवादपि भवन्तीति पूर्वपक्षवादी मन्यते । तन्निरा-
करणार्थमिदम् । प्रयोजनमुक्तम् ।</p>
<ab type="sutra" n="17">।। ७ ।। 1अन्ते स्युरव्यवायात ।। १७ ।।</ab>
<p>ननु वचने सति अत्र पूर्वपक्षो नोपपद्यते । न
नोपपद्यते । सर्वा ब्राह्मणवत्य इत्यनुवादं मन्यते । एवं
सति अन्या अन्या इति दर्शनमुपपन्नं भवति
﻿<pb n="b1127"/>
इति । एवं प्राप्ते अभिधीयते । ब्राह्मणवत्यः श्रुतिविनियुक्‍ताः परि-
गृह्यन्ते । किमिति---मन्त्रविनियोज्यत्वाच्छेषाणाम् । समाख्या
पुनर्लौकिक्येवेत्युक्तम् । तस्मान्मध्यमायां चितावुपधातव्य
इति । ननु च मन्त्रेणापि विनियुज्यमानाः ब्राह्मणेनैव विनियुक्ता
न स्वतन्त्रलिङ्गप्रमाणमित्युक्‍तम् । विशेषाभिप्रायेणेदमुक्तम्
वचनस्यार्थवत्त्वायेत्यदोषः । दर्शने तु मन्त्राभिप्रायेणान्यत्वं
वर्णनीयम् ।</p>
<ab type="sutra" n="20">।। ८ ।। 1प्राग्लोकं पृणायास्तस्यास्सम्पूरणार्थत्वात् ।। २० ।।</ab>
<p>ननु चान्ते वादरायण इति नोपपद्यते, लोकंपृणापि
ब्राह्मणवत्येव ।</p>
﻿<pb n="b1128"/>
<p>ननु च मन्त्रविधानार्थं तद्वचनम् । ननु च सर्वा एव
मन्त्रद्वांरेण चोद्यन्ते । सत्यं; तथापीष्टकाभिधानप्रधानोऽयं निर्देशः
<q>‘चित्रिणीरुपदधाति’</q> इत्येवमादिषु । इह पुनः <q>‘लोकं पृण छिद्रं
पृण’</q> इति मन्त्रप्रधानोऽयं निर्देश इति लैङ्गिक्येवेयम् । अन्ते तु
बादरायण इति युक्‍तम् । राद्धान्तस्तु मन्त्रार्थवादान्यथानुपपत्तेः
लैङ्गिका अपि प्रागेव ब्राह्मणवत्य इति युक्‍तम् ।</p>
﻿<pb n="b1129"/>
<ab type="sutra" n="21">।। ९ ।। संस्कृते कर्म संस्काराणां तदर्थत्वात् ।। २१ ।।</ab>
<p>आहिताग्नेरधिकारश्रवणात आधानेन चाग्नीनामुत्पत्तेः
भवत्यनन्तरमधिकार इति पूर्वः पक्षः । आधानानन्तरक्रमसिद्धिश्चा-
नेन प्रकारेणोक्‍ता । यथा <q>‘आहिताग्निर्नक्लिन्नं दार्वभ्यादध्यात’</q>
इत्येवमादीनाम् । एवं प्राप्तेऽभिधीयते---उभयमप्यग्न्यर्थमित्युक्‍तम्
आहवनीयादिमुखेनाहिताग्‍नेरधिकारः । न चेष्टिभिर्विनाऽऽहवनी-
यो भवति इति न कर्मस्वधिकारः । दर्शनं पुनः अग्न्यर्थस्यैव
होमस्य ।</p>
﻿<pb n="b1130"/>
<ab type="sutra" n="26">।। १० ।। 1सञ्चिते त्वग्निचिद्‍युक्तं प्रापणान्निमित्तस्य ।। २६ ।।</ab>
<p>इहापि चयनानन्तरं व्रतप्राप्तिं मन्यते पूर्वपक्षवादी ।
अत्रोच्यते---नेदमाहिताग्निना तुल्यम् । तत्र हि अग्न्यर्थमाधानम्
इह पुनः अग्निकार्यार्थं चयनं, प्रोक्षणमिव व्रीहिकार्यार्थम् । कार्यं
च कृत्स्‍नक्रतुप्रयोगसाध्यमिति क्रतुसमाप्तावेवाग्‍निचिदिति । न
चाग्‍निचयननिमित्ता ह्येते नियमाः क्रतोरवगम्यन्ते भेदनहोमवत्
﻿<pb n="b1131"/>
कृतप्रयोगस्याग्‍निचिदभिधानात् । तस्मात्क्रत्वन्ते नियमा इति
सिद्धम् ।</p>
<ab type="sutra" n="29">।। ११ ।। 1परेणावेदनाद्दीक्षितः स्यात् सर्वैर्दींक्षाभिसम्बन्धात् ।। २९ ।।</ab>
<p>अत्रापि दीक्षितपदार्थक्रमसिद्ध‍यर्थमिदं चिन्त्यते । कियद्भि-
र्दीक्षितो भवति इति । यावता दीक्षाभिसम्बन्धः तावद्भिर्दीक्षितो
भवतीति पूर्वपक्षवादी मन्यते । सर्वेषामुत्पत्त्यर्थत्वात् यथाऽऽधानेन
पवमानेष्टिभिश्चाग्नयः । अन्यथा हि विकल्पः स्यात्
प्रत्येकं दीक्षाभिनिर्वृत्तेः । अत एवाभिधानमप्युत्तरकाल-
मेव । अत्रोच्यते---दीक्षिष्यमाण इत्यधिकारिपदमिदम् ।
﻿<pb n="b1132"/>
न चाधिकारानिष्पत्तेर्विषयसिद्धिरिति षष्ठे वक्ष्यामः । तस्मादिष्टेरेव
दीक्षितत्वसिद्धिः । समुच्चयश्चैवमुपपन्नो भवति । उत्पत्तिसंस्कार-
भेदात् । सर्वेषामुत्पस्यर्थत्वात अनपेक्षश्रवणाच्च । कथं तर्हि
आधानपवमानेष्टीनां समुच्चयः ? प्रयोजनान्तराभावात् न तत्र
तयोर्ग्राहकं किञ्चिदस्ति । इह पुनर्ज्योतिष्टोमविधेः विकल्पः
तुल्यर्थानाम् । तस्मादस्मत्पक्ष एव समुच्चयसिद्धिः । न
चाभिधानाभावादर्थाभावः शक्यते वक्‍तुमिति दर्शितम् ।</p>
﻿<pb n="b1133"/>
<ab type="sutra" n="32">।। १२ ।। 1अङ्गवत्क्रतूनामानुपूर्व्यम ।। ३२ ।।</ab>
<p>ननु चावश्यंभाविनि क्रमे पाठान्नियम उक्तः । क्रत्वन्तरवदिति
च व्यतिरेको वर्णितः भिन्नप्रयोगवचनत्वान्नैषां क्रम उपपद्यत
इति । कथमत्र पूर्वपक्षः ? उच्यते---अनेकानुष्ठाननिबन्धनोऽयं
क्रमः । अनेकं च काम्यं कुर्वतः कामिनः युक्तः क्रमनियम इति
पूर्वपक्षवादी मन्यते । कथं तर्हि सर्वस्वारे पाठक्रमः ? अर्था-
द्बाधो भविष्यतीत्यदोषः । अत्राभिधीयते---विधिवितान-
चिन्तेयम् न पुरुषेच्छावितानचिन्ता, अचोदनालक्षणत्वात्तस्य
﻿<pb n="b1134"/>
एकस्य चाधिकारविधेरङ्गविधिवितानसंबन्धो नाधिकारमपेक्षते
संबन्धाभावात् । असंबन्धस्य च शाब्दतैव न शक्यते वक्‍तुम् ।
न च सर्वकामस्याधिकारः योगसिद्ध‍यधिकरणे प्रत्युक्तत्वात् ।
अर्थस्य सम्बन्धविषयत्वात । तस्मात काम्येष्वनियमः ।</p>
﻿<pb n="b1135"/>
<ab type="sutra" n="37">।। १३ ।। य एतेनेत्यग्निष्टोमः प्रकरणात् ।। ३७ ।।</ab>
<p>उपरितनस्याधिकरणस्य विषयप्रदर्शनार्थमिदमधिकणम् ।
अग्निष्टोमप्रदर्शनादित्युक्तम् ।</p>
<ab type="sutra" n="39">।। १४ ।। 1अथान्येनेति संस्थानां सन्निधानात् ।। ३९ ।।</ab>
<p>य एतेनेत्यग्निष्टोमसंस्थस्यावमर्शात् अन्येनेति संस्थान्तराव-
मर्शं मन्यते पूर्वपक्षवादी । राद्धान्तवादी तु एष वाव प्रथमो
यज्ञो यज्ञानामिति यज्ञशब्दश्रुतेः यज्ञान्तरमेवान्यशब्देन
﻿<pb n="b1136"/>
प्रतीयत इत्युक्तवान् । अग्‍निष्टोमसंस्थस्य नित्यत्वात् य एतेने-
त्युच्यते । तथा चापत्तिविहारावुपपन्नौ भवतः । आपत्त्याक्षेप-
समाधानं च दर्शितम् ।</p>
<ab type="sutra" n="43">।। १५ ।। 1एकस्तोभे वा क्रतुसंयोगात ।। ४३ ।।</ab>
<p>एकस्तोमानां वाक्यशेषादन्येनेति ग्रहणम् । न चान्येनेत्य-
न्यत्वमात्रावगतेः । ननु च वाक्यशेषाद्विशेषावगतिरित्युक्तम् ।
﻿<pb n="b1137"/>
सन्दिग्धेषु वाक्यशेषान्निर्णय इत्युक्तम् । इह तु असन्दिग्धैव
ज्योतिष्टोमादन्येष्ववगतिरिति अर्थवादमात्रमेतत ।</p>
<trailer>इति बृहत्यां पञ्चमाध्यायस्य
तृतीयः पादः</trailer>
﻿<pb n="b1138"/>
</section>
<section>
<head>बृहत्यां</head>
</section>
<section>
<head>पञ्चमाध्यायस्य चतुर्थः पादः ।।</head>
<ab type="sutra" n="1">।। १ ।। 1क्रमकोपोऽर्थशब्दाभ्यां श्रुतिविशेषादर्थपरत्वाच्च ।। १ ।।</ab>
<p>अत्र बलाबलचिन्ता । पूर्वपक्षवादिनोऽभिप्रायः अविधेय-
त्वात्क्रमस्य अवगतेश्च तुल्यत्वाद्विकल्प इति । राद्धान्तस्तु
विधेयविरोधादवगतेरेवातुल्यत्वमिति श्रुत्यर्थयोरेव तु बलवत्त्वम् ।
अत्र श्रुत्यर्थयोर्विरोधे कथं ? नैवोदाहरणमस्ति । अर्थ एव
﻿<pb n="b1139"/>
बलीयान् । कार्यं ह्यत्रार्थशब्देनोच्यते । कार्यार्थश्च क्रमः । अतः
श्रुतिमपबाधते कार्यविषयत्वात्तस्याः ।</p>
<ab type="sutra" n="2">।। २ ।। अवदानाभिधारणासादनेष्वानुपूर्व्यं प्रवृत्त्या स्यात् ।। २ ।।</ab>
<p>अत्रापि बलाबलचिन्तैव । प्रवृत्तेः पूर्वप्रवृत्तत्वात प्रवृत्ति-
र्बलीयसीति पूर्वपक्षवादी मन्यते । कार्यार्थत्वात्क्रमस्य अवदानस्य च
प्रदानोपक्रमत्वात् मुख्यक्रमो बलीयानिति राद्धान्तः । दर्शन-
मक्तम् ।</p>
<ab type="sutra" n="5">।। ३ ।। 1वचनादिष्टिपूर्वत्वम् ।। ५ ।।</ab>
﻿<pb n="b1140"/>
<p>अत्राप्यक्षरपरं क्रममङ्गीकृत्य चिन्ता । तत्र पूर्वपक्षवादी
सोमेन यक्ष्यमाण’ इति नाक्षरपरता क्रमस्य सम्भवतीति मन्वानः,
इष्टिपूर्वतामेवाह । कथं पुनर्न संभवति ? आधानविधानपरत्वा-
द्वाक्यस्य । दर्शपूर्णमासाविष्‌ट्वेति तु कालविधानात्सिद्धिः । अत्रा-
भिधीयते---येयमद्यतनी विभक्तिः सा नाधानानन्तर्यादृते
सम्भवतीत्यर्थात् अत्रापि क्रमसिद्धिः सोमाधानयोः । क्व
पुनरियं न सम्भवति ? अधिकारे । अधिकारायत्तञ्च विधानं
﻿<pb n="b1141"/>
इत्याधानविधानेप्यर्थात क्रमाक्षेपः । अभ्युच्चयो दर्शितः ।</p>
<ab type="sutra" n="10">।। ४ ।। 1उत्कर्षाद्वा ब्राह्मणस्य सोमः स्यात् ।। १० ।।</ab>
<p>अस्मिन्नधिकरणे पूर्वाधिकरणार्थस्य विषयविशेषे अवस्था-
पनम् । यदन्यत्तत्प्रासङ्गिकमेव । यः पुनरयमन्तरागर्भिण्युपन्यासः
स किमर्थः ? एवमर्थोऽसौ । यद्यनन्तरं सोमाधानं तदा
ब्राह्मणस्य कल्पद्वयं सम्भवति । अन्यस्य वा स्वकाले
पुनरिष्‍टिपूर्वकत्वमेवति नियम्यते ।</p>
﻿<pb n="b1142"/>
<p>कथं पुनरिदमवगम्यते ब्राह्मणस्यैव कल्पद्वयमिति
राद्धान्तस्तु इष्‍टिपूर्वत्वे हविष उत्कर्षात् तस्मात् सोमा-
धानं तस्यैव । अन्यथा हि ब्राह्मणस्यैवोत्कर्षेऽनपेक्षितार्थ-
विधानं स्यात् । शेषमुक्तम् ।</p>
﻿<pb n="b1143"/>
<ab type="sutra" n="19">।। ६ ।। 1पुरोडाशस्त्वनिर्देशे तद्‌युक्‍ते देवताभावात् ।। १९ ।।</ab>
<p>एकस्य हविष उत्कर्ष इति स्थिते तद्विशेषावधारणायेदम-
धिकरणम् । उक्तं च ।</p>
<ab type="sutra" n="12">।। ७ ।। विकृतेः प्रकृतिकालत्वात् सद्यस्कालोत्तरा विकृतिः
तयोः प्रत्यक्षशिष्टत्वात् ।। १२ ।।</ab>
<p>पूर्वं न्यायतोऽसम्भवमुक्त्वा तस्मिन्नेवाहनि समाप्‍त्युपक्रमौ
दर्शितवान् सम्भवार्थम् ।</p>
﻿<pb n="1144"/>
<p>सद्यस्कालतैव विकृतीनामित्युक्तवान् ।</p>
<ab type="sutra" n="25">।। ८ ।। सान्नाय्याग्नीषोमीयविकाराः ऊर्ध्वं सोमात् प्रकृतिवत् ।। २५ ।।</ab>
<ab type="sutra" n="26">।। ९ ।। तथा सोमविकाराः दर्शपूर्णमासाभ्यास् ।। २६ ।।</ab>
<p>इहाधिकरणद्वयेप्यधिकारादृते काललक्षणा न सम्भवतीति
कृताधिकारस्यैव क्रमस्याधिकार इति तद्विकाराणामप्येवमेवेति
युक्तम् । किमर्थं तर्हि अधिकरणद्वयम् ? पूर्वत्र कर्तृतानिर्देशात्
नासोमयाजीति सोमयागस्य कर्ता सान्नाय्ये कर्तृतयाऽभिधीयते
﻿<pb n="1145"/>
द्वितीयाधिकरणे तु दर्शपूर्णमासाभ्यामिष्ट्वेति पुनराशङ्कितवान्
कर्तृनिर्देशाभावात् । कथं तर्हि राद्धान्ते न्यायतुल्यता ? नाधि-
कारादृते काललक्षणा सम्भवतीति तुल्यतोक्ता ।</p>
<trailer>इति बृहत्यां पञ्चमाध्यायस्य
चतुर्थः पादः</trailer>
