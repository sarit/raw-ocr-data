<pb n="b625"/>
<head>bṛhatī</head>
<head>(śābarabhāṣyavyākhyā)</head>
<head>tṛtīyādhyāyasya prathamaḥ pādaḥ</head>
<ab type="sutra" n="1">athātaśśeṣalakṣaṇam ।। 1 ।।</ab>
<p>1<quote>nānākarmalakṣaṇaṃ vṛttamiti</quote> । karmānubandhabhedācchāstrabhedaḥ, ataḥ śāstra-
bhedalakṣaṇaṃ vṛttamityarthaḥ । nanu ca śāstrabhede satyaidamarthyaṃ na
siddha‍yati aṅgapradhānānām । viniyogataḥ karmabhedaḥ uktaḥ ।
﻿<pb n="b626"/>
nanu cedānīmeva viniyogaścintyate । kathaṃ viniyogato bhedaḥ, bhede
sati viniyogaḥ । ata eva na bhedalakṣaṇaṃ vṛttamiti hetvarthatayaiva
bhedalakṣaṇopanyāsaḥ śeṣalakṣaṇasya । satyaṃ, hetvarthatayaiva upanyāsaḥ
satyaṃ ca bhedādviniyogaḥ । tathāpi śāstrabhedo'pi viniyogata
eva । kintvasau viniyogaḥ padanimittakaḥ ।</p>
<p>kimidaṃ padanimittaka iti ? pratipattau hetuḥ padanimittakaḥ
padārthānāṃ saṃbandhapratipattinimittaka ityarthaḥ । yastvayaṃ tṛtīye
cintyate sa kāryanimittakaḥ । ato vākyārthabhedena śāstrabhede
sati vākyārthānāṃ parasparaṃ śeṣaśeṣicintā śeṣalakṣaṇamityucyate
lakṣyate hi śeṣaśeṣipratipattau na pratipādyate1 । nanu vrīhīn
﻿<pb n="b627"/>
prokṣatīti padārthānāṃ śeṣaśiṣicintā । aśravaṇamatrāparādhyate
bhavataḥ । vrīhibhiryajetetyanena sahāsya śeṣaśeṣicintā na puna-
rvrīhipadārthamātratayaiva । kimiti tarhi śeṣalakṣaṇaṃ ? viniyojyo
hi śeṣaḥ tadviṣayāṇi śrutyādīni tasmāccheṣalakṣaṇamityucyate ।
śeṣiparijñānaṃ tarhi kinnimittaṃ ? pramāṇāntaranimittakaṃ tat ।
﻿<pb n="b628"/>
lakṣyate hi śeṣī śeṣapratipattau, na pratipādyate । ato yuk‍taṃ
śeṣalakṣaṇam ।</p>
<p>yadyevaṃ viniyojyaḥ śeṣa iti vaktavyam । kimidaṃ śeṣaḥ parārtha-
tvāditi ? uktamasmābhiḥ padanimittako'pi viniyogo vidyata iti ।
ataḥ kārye viniyojyaḥ śeṣaḥ kathaṃ syāditi śeṣaḥ parārthatvādityu-
ktam । yasya kārye viniyogaḥ sa tadartha eva bhavati । ataḥ
parārthatvāditi lakṣitam । na ca kāryaṃ parārthaṃ bhavitumarhati kāryameva
hi tanna syāt yadyanyārtham ।</p>
﻿<pb n="b629"/>
<p>ata eva garbhadāsadṛṣṭānto bhāṣye । nanu ca parārthatāmātraṃ parārtha-
śabdenocyate । kimidaṃ atyantaparārtha iti । ucyate । ata evā-
tyantaparārthaḥ yasmāt parārthatāmātrataivocyate । ataḥ sādhu vivṛtam ।
﻿<pb n="b630"/>
<quote>kaḥ śeṣaḥ kena hetunā śeṣaḥ1 iti</quote> । kimidaṃ praśnadvayaṃ ? kena hetunā śeṣa
ityetāvadvaktavyam । siddha‍yati hi parārthatvāccheṣa iti । ucyate,
syādetadevaṃ yadi siddhavadabhidhānaṃ hetoḥ syāt । heturapyatra kathanīya
evetyadoṣaḥ ।</p>
<p>ata eva ko dharmaḥ kathaṃlakṣaṇaṃ ityuktam । kiṃ punaḥ siddhasya
kathane prayojanaṃ ? upayuktādanyaḥ śeṣa ityevamādinivṛttyartham ।
<quote>kathaṃ ca viniyujyata 2iti ?</quote> ko'yaṃ praśnaḥ ? kena viniyujyata iti
vaktavyam, kimidaṃ kathaṃ ca viniyujyata iti ।</p>
﻿<pb n="b631"/>
<p>atrābhidhīyate । kena viniyujyata ityucyamāne śrutyādivyā-
pāra eva kevalaṃ pṛṣṭaḥ kathitaśca bhavati । na punaḥ saviniyogānāṃ
śrutyādīnāṃ, na ca niyogaśūnyāni śrutyādīni śeṣatāmāpādayituṃ
śak‍nuvanti । kāryābhāvāt । kāryanimittaṃ ca parārthamityuktam । ataḥ
kathaṃ ca viniyujyata ityuktaṃ sahetukaviniyogasiddha‍yartham । ata eva
ca śrutyādīni viniyoge kāraṇānītyuktam । na punaḥ śrutyādibhiriti ।
kathamityanuṣaṅgaḥ । teṣāṃ balavadabalavattetyanenāpi kathaṃ cetyanuṣak‍tavyam ।
﻿<pb n="b632"/>
eṣa tāvat lakṣaṇārthaḥ । naitāvatā vinā śeṣaparijñānasiddhiḥ । ata
evānyadapi sādhanasiddha‍yarthaṃ kiñcidupoddhātādinā śeṣaḥ parārtha-
tvāditi sūtraṃ sabhāṣyaṃ vyākhyātam ।</p>
<p>1<quote>atha tatra kiṃ bṛttam ? yaistu dravyaṃ cikīrṣyate guṇastatra pratīyeteti</quote> ।
uk‍taṃ taccheṣalakṣaṇaṃ manvānasyaitaccodyam । uttaraṃ tu niyoga-
viṣayatā tatrāpanītā śeṣatvaṃ tu ihaiva sarveṣāṃ pratipādyate ।
ko'yaṃ viniyogaviṣayatvāpanhavaḥ ? na ca viniyogaśūnyāni
śrūtyādīni śeṣatayā viniyok‍tuṃ śak‍nuvantītyuktam ।
﻿<pb n="b633"/>
tasmāccheṣatvaṃ viniyogāpahnavaśceti vipratiṣiddham । ataḥ śeṣatvaṃ
vā nāstyapūrvaviṣayatā vā nāpahnotuṃ śakyate । ucyate---anabhijño
bhavān viṣayaniyojyānām । na brūmo guṇabhūteṣu pusāṃ niyojyatā
nāstīti । kiṃ tarhi ? viṣayastu na bhavatīti। kāryāntarasya darśanāt।
yasya punarniyogasiddhireva kāryaḥ sa viṣayaḥ <q>‘teṣāmarthena’</q> ityatna prakaṭa-
tarameva vakṣyāmaḥ । ato yuktamuk‍taṃ tatrāpūrvārthatā vyāvartiteti ।1</p>
﻿<pb n="b634"/>
<ab type="sutra" n="3">dravyaguṇasaṃskāreṣu bādariḥ ।। 3 ।।1</ab>
<p>kaḥ punaratrāsyābhiprāyo dravyaguṇasaṃskāreṣveva pārārthyaṃ vadataḥ ?
ayamabhiprāyaḥ---vibhaktibhiḥ tādarthyaṃ prātipadikārthasya pratipādyate ।
tacca dravyaguṇayorupalabhyate ekahāyanyā krīṇātīti aruṇayeti
ca । saṃskārasya tu kathaṃ ? tatrāpi vibhaktyaiva vrīhin prokṣati
vrīhīnavahanti iti । nanu ca prātipadikārthasya prādhānyaṃ
dvitīyā pratipādayati na karmaṇo guṇabhāvam । akārakajño bhavān ।
kārakavibhak‍tayo hi kathaṃ kriyānirapekṣāḥ । tasmāt kriyā-
nirapekṣameva prātipadikārthasya prādhānyaṃ guṇatvaṃ vā । ata
eva ca vibhaktividhāne bhagavataḥ pāṇineḥ kārakoddeśaḥ ।
<pb n="b635"/>
kathaṃ tarhi taddhitādiṣu tādarthyāvagatiḥ kathaṃ copapadavibhaktayaḥ ।
ato'nyadapi vibhaktivyatirik‍taṃ pārārthye pramāṇaṃ dravyaguṇasaṃskāreṣu
vaktavyam ।</p>
<p>nanu copakāradarśanameva dravyaguṇasaṃskārāṇāṃ pārārthye heturiti
bādarermatam । kimatra vibhaktyādibhi kriyate । ucyate---yadyu-
pakāradarśanaṃ pārārthye hetuḥ brīhayo'pi prokṣaṇasyopakārakāḥ syuḥ । atha
prayojanaṃ prati upakāradarśanaṃ hetuḥ, prayojanavattājñānamidānīṃ kutaḥ ?
﻿<pb n="b636"/>
niyogata iti cet । evaṃ tarhi niyoganirvṛtireva pārārthye
hetuḥ kimidaṃ upakāradarśanaṃ kariṣyati । ata eva ca
vibhak‍tivyatyayo'pi prayājaśeṣeṇetyevamādiṣu siddho bhavati ।
kṛttaddhitasamāsāśca tadvaśenaiva aidamarthyapratipādakā bhavanti । eva-
mapyupapadavibhak‍terasaṅkaraḥ siddho bhavati ।</p>
<p>kimiti tarhi bādariḥ dravyaguṇasaṃskāreṣveva śeṣabhāvaṃ
manyate yadi niyoganirvṛttiḥ pārārthye hetuḥ ।</p>
﻿<pb n="b637"/>
<p>na niyogaṃ phale puruṣe ca manyate yāga eva niyogaḥ
tannirvṛttyā ca niyoganirvṛttiḥ । dravyaguṇasaṃskāraiśca yāgo
nirvartyate । ataḥ teṣāmeva pārārthyaṃ evaṃ manyate bādarirā-
cāryaḥ । nanu svargaṃ yāgena kuryāṃdātmārthaṃ iti niyogaḥ ।
ātmanepadaprayogāt । naivaṃ śabdāt pratipat‍tuṃ śakyate dvitīyā hi
kārakasya prādhānyaṃ pratipādayati । yasyāḥ kriyāyāḥ tatkārakam ।

﻿<pb n="b638"/>
na ca svarge yāgasya kārakamiti siddham । na ca
vedāt kriyākārakasaṃbandhāvagatiḥ । siddhasya hi anuṣṭhānaṃ
codyate । kathaṃ tarhi yadāhavanīye juhvatīti ? yuk‍taṃ
pramāṇāntareṇa saṃbhavadarśanāt । svarge punarnaitadupapadyate vedasyā-
prāmāṇyaprasaṅgāt । kiñca kartṛviśeṣaṇaṃ cātra svarga(kāma)śabdaḥ
na kartṛviśeṣaṇamīpsitatamaṃ bhavati rājapuruṣaṃ paśyetivat ।
﻿<pb n="b639"/>
ato na svargaṃ kuryāditi niyogaviṣayatā śakyate pratipat‍tum ।
kathaṃ tarhi svargakāmapadasaṃbandhāt svargaṃ bhāvayediti bhāṣyam । eva-
metadbhāṣyaṃ anyathā hi svargamiti śravaṇāt svargaṃ bhāvayediti syāt ।
﻿<pb n="b640"/>
ata eva svayameva tadbhavatītyetadabhiprāyaṃ tat । nimittamātra-
kathanaṃ hi tat karmaṇaḥ । ataḥ prayojanaṃ svargo yāgasya na
karma pākasyeva grāsaḥ । ato dravyaguṇasaṃskārāṇāmeva sādhya-
sādhanabhāvāvagateḥ prayojanavattayā śeṣabhāvaḥ । na punaḥ karmatve-
nāpratīyamānayoḥ phalapuruṣayorapi syāt । tasmāt sūk‍taṃ
dravyaguṇasaṃskāreṣu bādariḥ iti । <quote>1na cet phalayāgau guṇabhāvena codyete
kasya puruṣaḥ pradhānabhūto bhaviṣyatīti</quote> । ko'yaṃ prādhānyapratiṣedhaḥ
śeṣatā hi puruṣasya pratiṣedhyā <q>“na yāgaphalapuruṣeṣu”</q> iti
pratijñānāt । ucyate । śeṣatānivṛttyarthameva prādhānyaṃ
pratiṣidhyate । kathaṃ ? sati hi prādhānye puruṣaḥ śeṣa iti
﻿<pb n="b641"/>
śakyate vak‍tum । kimiti ? puruṣaśabdo hyayaṃ svargakāme prayuktaḥ
yadi tadarthaḥ svargaṃ syāt tadā tadviśiṣṭasya śeṣatā syāt ।
svadravyaviśiṣṭasyeva prayājādeḥ । atādarthye punaḥ svargasya kevalaṃ
kartṛtayaiva śeṣabhāvaḥ dravyamātratayetyarthaḥ na puruṣaśeṣatayā । na
svargakāmapadavācyatayetyabhiprāyaḥ । tasmādanavadyam ।</p>
<ab type="sutra" n="4">karmāṇyapi jaiminiḥ phalārthatvāt1 ।। 4 ।।</ab>
<p>kathaṃ phalārthatā karmaṇaḥ ? kāmino hi adhikāro yāge । sa
ca phalasādhanatāṃ yāgasyānāpādayan na siddha‍yatīti ṣaṣṭhe vakṣyāmaḥ ।
﻿<pb n="b642"/>
yadi punarayaṃ yāgaḥ phale sādhanabhāvaṃ na pratipadyate tatra ko doṣaḥ ।
na khalu kaścit । pratīyate tu tathā । nanu śeṣalakṣaṇe śeṣatā
pratipādayituṃ nyāyyā, kimidamucyate 1<quote>enamevārthaṃ ṣaṣṭhe sūtraireva sādhayiṣyati</quote>
iti, kiṃ vā śrutyādivyatirik‍taṃ kiñcidanyat śeṣatve pramāṇamasti ।
atha śrutyādīnāmanyatamaṃ tadihaivopanyasanīyaṃ kimiti sānyāsikaṃ
kriyate । atrocyate---adhikārāpekṣiṇī hi sā na śrutyapekṣo'dhikāra
iti sānyāsikaṃ yāgaphalaśeṣatvaṃ yuktam ।</p>
﻿<pb n="b643"/>
<ab type="sutra" n="5">phalaṃ ca puruṣārthatvāt ।। 5 ।।1</ab>
<p>phalamapi puruṣaṃ pratyupadiśyate yaḥ svargo me syādityevaṃ
kāmayate tasya, niyogaḥ na svargaḥ ātmānaṃ labheteti । kutaḥ
ātmanepadaprayogāt ।2</p>
<p>nanu ca svargakāmaśabdādevedamavagamyate svargo me bhavediti ।
kimidamātmanepadaprayogāditi । athāyamabhiprāyaḥ parasya duḥkhaṃ
kāmayata ityatrāpi kameḥ prayogenānātmasaṃbandhitvenāpi dṛṣṭa iti
tadayuktam, tatra paraśabdaprayogāt duḥ khasya ca parasambandhitve-
nābhīṣṭatvāt । yatra punaḥ paraśabdo na śrūyate nāpyaniṣṭaṃ duḥ khaṃ tatra
kenānyena kāmyamānasya saṃbandho'nyatra kāmayituḥ ।</p>
﻿<pb n="b644"/>
<p>atha manyase kāmyamānenaiva kāmaḥ saṃbadhyate svargo bhavatviti ।
na hi; tannibandhanasukhāsmaraṇāt । na kasyacit (kāmamātreṇa)
sadbhāvamātre kasyacitkāmo bhavati । tasmādātmanepadopanyāso
liṅgatayā pratipattavyaḥ na punaḥ prāpte pramāṇatayā ।</p>
<ab type="sutra" n="6">puruṣaśca karmārthatvāt1 ।। 6 ।।</ab>
<p>svargaścetpuruṣārthaḥ svargakāmapadavācyatayaiva <q>‘yajamānena saṃmitau-
dumbarī bhavati’</q> ityādiṣu kartuḥ śeṣatvaṃ kathaṃ ? adhikṛtasya kartṛtvāt ।
﻿<pb n="b645"/>
kartuśca yajamānaśabdavācyatvāt । tasmāt sūk‍taṃ sūtratrayaṃ
jaimineḥ vṛttikāramatopanyāsaḥ pūrvapakṣāparījñānārthaḥ । kimiti
kalpāntaraṃ na bhavati । na hi āpekṣikaṃ śeṣatvamasti । viniyo-
jyanibandhanaṃ hi tat । viniyoga evāpekṣika iti । satyam । śeṣaḥ
viniyojyaṃ śeṣiṇaṃ cāpekṣite na punarekasya śeṣaśeṣitāmāpādayati ।
﻿<pb n="b646"/>
vrīhyādīnāṃ ca svaśeṣāpekṣatayā tulyatvāt । tasmāt svakauśala-
pradarśanārthaṃ paramatamupanyastaṃ bhāṣyakāreṇa ।</p>
<ab type="sutra" n="7">teṣāmarthena saṃbandhaḥ1 ।। 7 ।।</ab>
<p>uktaṃ niyogasavyapekṣāṇi śrutyādīni viniyojakāni
śāstrāntaravihitasaṃbandhitayā ca kāryalābha ityuktam । śāstrā-
ntaravihitaṃ(yuktaṃ) hi śeṣi bhavati na śeṣaśāstrādeva prādhānyamava-
gamyata iti sak‍tuṣu darśitam । śāstrāntaravihitāni ca vrīhyādīni
﻿<pb n="b647"/>
kathaṃ tatsuṃyuk‍teṣu saṃśayaḥ । kāryaśūnye hi śeṣaśās‍traṃ kalpyaṃ kārya-
pamekṣate । pratyakṣaśrutakāryaṃ tu sandihyata ityayuktam । ucyate ।
niyogādanyat viniyogagamyaṃ kāryamastīti na śakyate vak‍tum ।</p>
<p>nanu ca <q>‘yaistu dravyaṃ cikīrṣyate’</q> iti nāpūrvaṃ
kāryamityuktam । satyam । sthite etasmin śeṣatve tat । śeṣa-
tvamevedānīṃ niyoganirvṛttyā vinā nāvagamyate ityākṣepaḥ ।
kimiti vā na niyogoniṣpādyate vrīhīn prokṣatīti ।
yadyatra niyogārthaniṣpattiḥ, darśapūrṇamāsābhyāmityanena na
﻿<pb n="b648"/>
saṃbadhyeta । atha <q>‘phalavatsannidhau’</q> iti saṃbandhaḥ sa tu niyogaikya-
lakṣaṇa iti pratipādayiṣyāmaḥ । atrāpicet sa eva saṃbandhaḥ
na tarhi vrīhīn prokṣatītyetāvataiva niyogasiddhiḥ । ataḥ
tuṣakaṇavipramocanaṃ na svargāvāptivat nāntarīyako niyogasya ।</p>
<p>evaṃ tarhi ko'yamupanyāsaḥ <q>‘auṣadhe sānnāyye ca karmavyā’1</q>
iti । naiva hi padārthānāṃ prādhānyamasmin pakṣe । ucyate---naiva hi
﻿<pb n="b649"/>
padārthānāṃ prādhānyaparo'yaṃ granthaḥ kiṃ tarhi sarveśeṣatābhiprāyaparaḥ ।
nanu cāsminnapi pakṣe śeṣaśeṣitaiva nopapadyate aṅgapradhānām ।
sarvaśeṣāṇāṃ niyogārthaśeṣatvāt । prakaraṇapramāṇasvarūpanirūpaṇe'sya
codyasya parihāraṃ vakṣyāmaḥ । iha tu kāryāntarāsaṃbhavāta
pūrvaḥ pakṣaḥ darśapūrṇamāsābhyāmityanena asaṃbandhādityuktam ।
tasmāt prayājādīnāmeva niyogo hyetallakṣaṇaḥ sarveṣā-
mabhisaṃbandhaḥ । kathaṃ tarhi vrīhīn ājyaṃ iti ca । asmin
pakṣe sak‍tuvadetadbhaviṣyati । gāṃ dadāti itivadvā ।
﻿<pb n="b650"/>
ata idamuktam । 1<quote>avadhātādayastu padārthāḥ śrutyā vidhīyanta</quote> iti ।
bhāvārthānāṃ śrutyā niyogasaṃbandhaścetyarthaḥ । vākyenaiṣāṃ vrīhyādi-
saṃbandha iti bhāvārthānupraveśena dravyādīnāṃ tu niyogasaṃbandha
ityarthaḥ na pradhānabhūtānāṃ, na hi dravyaparyanto niyogaḥ
svaya2mevasādhyatvāt tasmāt sūk‍taṃ sarve sarvārthā iti ।
﻿<pb n="b651"/>
kimidamadṛṣṭaṃ bhavatīti । adṛṣṭamapūrvaṃ niyoga ityekamida-
mityuk‍taṃ <q>‘ato'pūrvaṃ kṛtvā’</q>iti ।</p>
<ab type="sutra" n="10">phalaṃ tu saha ceṣṭayā śabdārtho'bhāvādviprayoge syāt ।। 10 ।।</ab>
<p>atrocyate । syāt sarvārthatā yadi hi kāryārthe virodho
niyogasya syāt । na tvatra virodho vidyate । kathaṃ na vidyate
virodhaḥ ? kathaṃ vā vidyate virodhaḥ । uktaṃ kāryāntaratvāt tuṣakaṇa-
vipramokasyeti । na ca kāryaṃ kāryāntare saṃbadhyate yathā svargaḥ
paśubhiḥ evaṃ niyogaḥ kāryaṃ tuṣakaṇavipramokaśceti viprati-
ṣiddham । anabhijño bhavān viṣayaniyojyānāmityuktam ।
﻿<pb n="b652"/>
kathaṃ anabhijñaḥ ? viṣayo hi 1nāmādhikārasaṃbandhī svargakāmo
yajeta iti । tasya ca niyogasiddhireva prayojanam । dṛṣṭe'rthe
saṃbhavatyapi yathā godohanena paśukāmasya praṇayediti ।</p>
<p>nanu cātrāpi phalasiddhiḥ; niyogasiddha‍yarthā phalasiddhiḥ
iti ṣaṣṭhe vakṣyāmaḥ । ata eva ca <q>‘karmāṇyapi jaiminiḥ phalārthatvāt’</q>
﻿<pb n="b653"/>
<q>‘phalaṃ ca puruṣārthatvāt’</q> <q>‘puruṣaśca karmārthatvāt’</q> iti viṣaya-
niyoga1 eva upasaṃhṛtaṃ sakalasya padārthajātasya śeṣatvam ।
niyojyaḥ idānīṃ kaḥ ? akārakabhūtapadārthaviśiṣṭa iti ṣaṣṭhe
vakṣyāmaḥ । kaḥ punarasau ? adhikṛtaḥ karmaṇi ? kimidaṃ adhikṛtaṃ
iti ? nanu ca kartaivādhikṛtaḥ । yathā na karturadhikāro'dhi-
kṛtasya kartṛtvamiti ṣaṣṭhe vakṣyāmaḥ । yadyevaṃ kimāyātaṃ vrīhīn
prokṣatītyatra । kāryāntarepi niyogāvirodha itīdamevāyātam ।
﻿<pb n="b654"/>
vrīhīnprokṣatīti pradhānabhūtaviṣayasaṃsparśānniyogasya na niyogāntarā-
vagatiḥ samidādīnāmiva । nanu kāryāntaramityuktam । kāryā-
ntaratve ca niyogāntarāvagatiḥ someṣṭīnāmiva । satyaṃ
yadi kāryāntaraṃ syāt । kathaṃ na kāryāntaraṃ ? adhikāra-
niyogākṣepāt taṇḍulaniṣpatteḥ svargasiddhivanna kāryāntaram ।
﻿<pb n="b655"/>
tasmādadhikāraniyoga evāyaṃ vrīhīn prokṣati iti prayājādī-
nāmiva । iyān viśeṣaḥ dṛṣṭakāryadvārakastvayaṃ sākṣānniyoga-
kārya eva prayājādiḥ na ca dvārameva pratibandhakaṃ bhavitumarhati ।
viśeṣato dṛṣṭasākṣānniyogasaṃbandhānāmapi dvāraṃ kalpyam । idaṃ ca
klṛptamiti viśeṣaḥ । tathā ca dvārakalpanāmantareṇa pradhāneti-
kartavyatāsiddhirna bhavati tathā prakaraṇapramāṇa eva vakṣyāmaḥ । tadida-
muktaṃ pramāṇābhāvānna sarvārthateti । na hi dṛṣṭe saṃbhavati
saṃbandhahetau kalpyaṃ hetvantaramātmānaṃ labhate ityarthaḥ ।
nanu ca viniyogataḥ kāryaṃ, na kāryato viniyogaḥ
﻿<pb n="b656"/>
parihṛtametat śāstrāntaradṛṣṭaviṣayatvāditi । ata eva bhedā-
bhedalakṣaṇaṃ heturiti । tasmāt sūk‍taṃ phalaṃ tu saha ceṣṭayeti ।
kāryānurodhī niyoga ityarthaḥ । ato ye yatra śrūyanta
iti siddham ।</p>
<ab type="sutra" n="11">dravyaṃ cotpattisaṃyogāt tadarthameva codyeta ।। 11 ।। a. 5 ।।</ab>
<p>idaṃ cintyate spha‍yaśca kapālāni ceti sannidhāpanavidhayaḥ
saṃyogato'viśeṣāt prakaraṇāviśeṣācceti kiṃ sarvārthatayā'vagamyante
uta <q>‘spha‍yenoddhanti’</q> ityevamādibhiḥ upasaṃhriyanta iti । kiṃ
tāvada‍yuk‍taṃ ? nopasaṃhriyanta iti । kutaḥ ? aśak‍teḥ । kathamaśaktiḥ ?
﻿<pb n="b657"/>
sannidhāne hi viniyogaikyāt dvāramātrānujñānācca dṛṣṭadvāra-
katvameva śakyate vak‍tum । kalpyapratipakṣatvāt । na punaḥ
dṛṣṭaviśeṣadvāramapi । tasmāt śaktito vyavasthāḥ । atrābhidhīyate ।
syādetadevaṃ yadi dvāramātramevānurudhyate niyogena (tataḥ) saṃbandhānu-
sārī hi niyogaḥ । (kathaṃ tarhi aruṇād‍yupanyāsena nirākaraṇaṃ
āsthite guṇavacanatve aruṇādivadbhaviṣyati vākye niyoga
iti ।) uktaṃ śāstrāntaravihitaviṣayatvānniyogasyeti । ataḥ
sannidhāpanavidhayo na saṃbandhavidheḥ pratipakṣāḥ bhavitumarhanti tanmūla-
tvāt iti । ataḥ siddhamatrāpi ye yatra śrūyanta iti ।</p>
﻿<pb n="b658"/>
<ab type="sutra" n="12">arthaikatve dravyaguṇayoraikakarmyānniyamaḥ syāta1 ।। 12 ।। a. 6 ।।</ab>
<p>saṃskāradravyavidhayo ye yatra śrūyante te tatraivetyuktam । guṇe
idānīṃ cintyate---kiṃ ye yatra śrūyante tatraiva uta kṛts‍ne prakaraṇe
niveśa iti । nanu ca anvitapadārthakatvāt padānāṃ naiva kevalaguṇa-
vacanatā saṃbhavati yathā na kevalākṛtivacanatā <q>‘ālabheta’</q> iti na
kevalaguṇavacanatā śakyate vak‍tuṃ yathā <q>‘vāyavyaṃ ś‍vetamālabheta’</q> iti ।
satyaṃ aparityaktadravyasyaivānvayo yatra dṛśyate amūrtasya naiva
tadudāharaṇam । yatra punaḥ parityaktadravyābhiprāye kevalaguṇavacana-
syānvayaḥ yathā paṭasya śukla iti bhavati tatra saṃśayaḥ । kāraka-
vibhak‍tau satyāmapi kiṃ kriyānvayī guṇavacana uta kevaladravyā-
nvayyeveti ।</p>
﻿<pb n="b659"/>
<p>nanu ca kevalaguṇavacanatā asyāsmin vākye naiva pratīyate
paṭasya śukla iti(vat) ṣaṣṭhīnirdeśāt dravyasya tena saṃbandhāvagateśca
śuklaśabdasya yuktaṃ kevalaguṇavacanasyānvayitvam । iha punaḥ
aruṇayeti kārakanirdeśāt kriyāsaṃbandhāvagatiḥ । tadava-
gateśca guṇamātrasyāśak‍teḥ aparityaktadravyasyaivānvayo yuktaḥ
ś‍vetamālabheteti vat । ucyate । na dravyasambandhā-
vagatireva tatra guṇavacanatve hetuḥ dravyāntarānavagatirapi
dravyāntarāvagatau hi paṭasya śuklo bhāga itivat guṇaguṇinoḥ
saṃbandho na syāt । yadyevaṃ kimāyātaṃ aruṇayeti ?
﻿<pb n="b660"/>
idamāyātam । atrāpi ekahāyanyā na dravyāntaraṃ pratīyate ।
ataḥ ekahāyanīśabdopāttatvāt dravyasya nāruṇāśabdaḥ dravyā-
ntaropaniviṣṭaṃ guṇamabhidhātuṃ śaknoti । ekahāyanyupaniveśe ca
na krayasambandha ityupariṣṭādvakṣyate । tasmāt padāntaropāttadravyake
vākye kevalaguṇavacanānvayitaiveti sthitam । ata upapadyate
saṃśayaḥ । kiṃ vākyaṃ bhitvā prakaraṇe niveśo guṇasya dravyayogitvāt
uta karaṇanirdeśāt krayaṇa eveti । kathamevaṃ sthite guṇavacanatve <quote>“1nanu
naivāyaṃ guṇavacanaḥ, kiṃ tarhi ? dravyavacanaḥ</quote> ityākṣepaḥ upapadyate । ucyate---s‍trī-
liṅganirdeśāt, dravyāśritatvāt । prātipadikārthagatatvācca liṅgasya ।
﻿<pb n="b661"/>
kimaruṇayetyevamādidarśanaṃ nāstyākṣepavādinaḥ । na nāstidarśanaṃ,
kintu aruṇayetyevamādiṣu netyabhiprāyaḥ । kathaṃ tarhi aruṇāda‍yu-
panyāsena nirākaraṇaṇam ? aruṇādiṣu prayogasādhuteti । kathamaruṇā-
valliṅgamiti dravyavacanatānirākaraṇam । sthite guṇavacanatve
dṛḍhatareṇa kāraṇena aruṇāvalliṅgaṃ bhaviṣyatītyabhiprāyaḥ <quote><q>“atha krīṇātinā
na sambadhyeta tasminneva vākye ekahāyanīśabdena sambhantsyate na bhaviṣyati vākyabheda”</q></quote>
iti vadataḥ ko'bhiprāyaḥ । ayamabhiprāyaḥ---yadā dvayoḥ kriyā-
sambandhaḥ tadā dravyāntaranirodhāt kevalaguṇavacanatā aruṇayeti ।
yadā punaḥ kriyāsambandho nāsti tadā āśritatvāda‍guṇānāṃ 
dravyāṇāṃ ca tadāśrayatvena guṇānāṃ ko nāma dravyasaṃbandhaṃ
niruṇāddhi yathā nīlotpalamiti । atrottaram---prātipadikāttā-
﻿<pb n="b662"/> 
vata guṇa eva pratīyate padāntarasaṃbandhāt‍tu aparityaktadravya-
ko'nvayaḥ । liṅgaṃ ca vākyādbalīyaḥ । kimidaṃ vākyālliṅgaṃ
balīya iti । aidamarthye hi balābalamuktam na punaranvayayo-
ge'pi । ucyate । anvayayoge ca anvayāvagatau satyāṃ kena
balābalaṃ nivāryate । uktaṃ cāsmābhiḥ । padāntareṇa dravyopādānāt
kriyāsaṃbandhācca padadva‍yasya kevalaguṇānvayitā na śakyā vākyena
bādhitum । atredānīmuttaram---kriyāyogitve'nanvayamālocya
ananvayādvaraṃ dravyānvayaḥ dravyānvayitvepi kriyānvayo nātidūraṃ
parityakto bhavati ।</p>
﻿<pb n="b663"/>
<p>avaśyaṃ caitadevābhyupagantavyam । anyathā hi prakaraṇasaṃbandho-
'pi na syāt prakaraṇe hi kriyayā dravyeṇa vā anvayaḥ । kriyayā
tāvannasaṃbandha ityuktam । atha liṅgāt dravyeṇāpi na saṃbadhyate
hanta ananvayitā'bhyupagatābhavati । na ca ananvayitā abhi-
dhānasya dharmo loke dṛṣṭaḥ । tasmādvaramasminneva vākye dravya-
saṃbandhābhyupagamaḥ । ata eva nīlotpalādiṣvapyanvayo(na)
dṛśyate । anyathā hi saṃbandhābhidhānavibhaktiśūnyānāmapi kathaṃ
vānvayaḥ syāt 1<quote><q>“naitadevamiti”</q></quote> । satyameva vaibhaktiko'pi
saṃbandhaḥ abhidhānalakṣaṇo bhavati yadyapratipakṣo bhavet
ayaṃ tu sapratipakṣaḥ । ataḥ tṛtīyānuguṇamevāsyānvayitvaṃ
﻿<pb n="b664"/>
kalpayitavyam, na punaḥ kevalābhidhānānuguṇam । tasmāt na
nīlotpalavat saṃbandha upapadyate । ucyate । yadi tṛtīyārthaḥ
prātipadikārthānvayavirodhī syāt syādetadevam । sa punaḥ prāptatvānnaiva
virudhyate । ato yāvadaprāptamekahāyanyā saṃbadhyata iti na doṣaḥ ।
bhavedetadevaṃ yadyekahāyanī nānyārthā, sāpi tvanyārthaiva । na ca
dvayoranyārthayoḥ mithaḥ saṃbandhaḥ saṃbhavati । kimarthā punarekāhayanī ?
krayārtheti brūmaḥ । kiṃ punaḥ kāraṇaṃ tulye samabhivyāhāre krayārthā
ekahāyanī na punaḥ guṇasaṃbandhārthā । atra bhāṣyaṃ <q>“abhihitamapi
punaḥ paryanuyujyata”</q> iti । yadyabhihitaṃ kimiti paryanuyujyate ।
anyārthasyānyeva saṃbandhaḥ virodhapradarśanārthaṃ tadarthamevottaraṃ tṛtīyā-
﻿<pb n="b665"/>
saṃbandhāt krayārthateti । anyārthamapyanyena saṃbadhyata iti na
doṣaḥ । śaknoti hi ākāṅkṣāvataḥ anyārthamapi sannihitamā-
kāṅkṣāṃ pūrayitum sannidhānāviśeṣāt । satyaṃ, śak‍noti na puna
ryadarthaṃ tatsaṃbandhitayaiva । nanu ca tatsaṃbandhinyapi sannidhānama-
viśiṣṭam itarasya cākāṅkṣā । bhavedetadevaṃ yadi sannidhānamaviśiṣṭaṃ
iha tu sannidhānamapyanyārtham । na cānyārthaṃ sannidhānamākāṅkṣati
svārthasiddhaye । satyamevam । tasyāvaśyānvayabhāvitvāt ।
abhidhānasya cānyasyāsannidhānāt anyārthatāmavakṛṣya
sannidhānamātraṃ parigṛhyate । tathā ca rātrisatrādiṣu dṛṣṭam ।
﻿<pb n="b666"/>
yuktamuktam, kintvatra prakaraṇāt sannidhānamananyārthaṃ vidyate ।
tasmādvākyabhedādevānvayo yuktaḥ ananyārthasya saṃbandhino'vagamāt
ataḥ prakaraṇe sarvasmin‍niveśa ityevaṃ prāpte brūmaḥ ।</p>
<ab type="sutra" n="12">arthaikatve dravyaguṇayoraikakarmyānniyamaḥ syāt ।। 12 ।।</ab>
<p>kraya evāruṇimā niviśate । kathaṃ ? tatsaṃbandhapratipatteḥ tṛtī-
yātaḥ । nanu kevalaguṇavacanatvāt na kriyayā saṃbadhyata ityuktam ।
duruktaṃ tat । kathaṃ duruktam ? yasya hi yādṛśaṃ kriyāsādhanatvaṃ dṛṣṭaṃ
﻿<pb n="b667"/>
tasya tathāvidhasyaiva vibhaktayaḥ saṃbandhamāpādayanti । dravyaviśeṣaṇa-
tayā ca guṇaḥ kriyāṃ niṣpādayati । aviśiṣṭasya kāraṇatvānu-
papatteḥ । nanu cānupāttadravyaka evāyaṃ prayogaḥ paṭasya śukla
iti vadityuktam । tatsatyamuktaṃ na punaranupāttadravyatayā kriyā-
saṃbandho'pahnotuṃ śakyate । svavyāpārāpekṣitvāt kriyāyogasya ।
na cānupāttadravyatayā vyāpārahāniḥ śakyate vak‍tum । svavyā-
pārāpekṣāṇi kārakāṇi kriyayā saṃbadhyante iti na kārakāntara-
vyāpāramapekṣante । nāpyarthāntaragataṃ hānamupādānaṃ vā'bhidhānasya ।
﻿<pb n="b668"/>
tasmādbhinnavyāpārakatvādekahāyanīdvāraka eva krayasaṃbandha upapannaḥ ।
ata eva ca na vikalpaḥ prayojanavada‍dravyāntara---
saṃbandhārthaṃ kriyāyāḥ prādhānyam । tatprādhānye tu na pratyekaṃ
vākyaparisamāptiḥ । tasmādekavākyatvātsiddhaṃ dravyaguṇayoraikakarmyā-
nniyama iti ।</p>
<ab type="sutra" n="13">ekatvayuktamekasya śrutisaṃyogāt1 ।। 3-4-13 ।। (a. 7)</ab>
<p>ukto dravyaguṇasaṃskārāṇāṃ viniyogaḥ । idānīṃ viniyojya-
viṣayagatā cintā kriyate । evaṃ śrūyate <q>‘grahaṃ saṃmārṣṭi’</q> iti ।
﻿<pb n="b669"/>
tatra saṃśayaḥ---kiṃ śoṣiṇo viśeṣaṇaṃ śoṣitve ādriyate śeṣasyeva śeṣa-
tve uta neti । kathaṃ punaratra saṃśayaḥ ? yuktaṃ nāvaccheṣaḥ upādīyamāna-
tvāt tadupayogiviśeṣaṇam । śeṣiṇaḥ punaḥ kāryāntare nirjñātaśeṣa-
bhāvasyaiva svaśeṣayogo yukta iti na saṃśayaṃ manyāmahe । ucyate ।
śrutitaḥ sarvaṃ kalpate nopādeyatvāt paśorekatvam, kiṃ tarhi ?
śruteḥ । śrutiścennādriyate dvitvaṃ bahutvaṃ vā kimiti śoṣitayā nopā-
dīyate । ataḥ śeṣiṇyapi yathaiva grahaśrutirādriyate evamekatvaśrutirapi
aviśeṣāt । tadidamuk‍taṃ---<q>‘ekatvayuktamekasya śrutisaṃyogādi’</q>ti ।
﻿<pb n="b670"/>
ata eva ca <q>‘agnīnādadhīta’</q> iti bahutvasiddhiḥ yūpaṃ chinatti’
iti ca ekatvam ।</p>
<ab type="sutra" n="14">sarveṣāṃ vā lakṣaṇatvādaviśiṣṭaṃ hi lakṣaṇam ।। 14 ।।</ab>
<p>atrocyate---naitadevaṃ yadekasya saṃskāra iti । saṃskāro hi nāma
vyāpārāntarayogyatā । yasya saṃskāro vyāpārāntarayogyatālakṣaṇaḥ
saṃbhavati sa eva saṃbandhitāmāpadyate । nanu ca sasaṅkhyāka
eva saṃskāreṇa vyāpārāntarayogyaḥ kriyate । kutaḥ ? vyāpārāntaraṃ
upādānaśeṣatvāt saṅakhyāyā liṅgasya ca । yathābhūtaścāsau śeṣaḥ
tathābhūtasyaiva saṃskārasaṃbandhaḥ kāryārthatvāt । aindravāyavādi-
﻿<pb n="b671"/>
vākyeṣu ca ekatvayuktā eva grahāḥ śeṣatvena śrūyante । ato-
'vivakṣitamityayuktam । na ca grahamātraṃ śeṣaḥ ekaikasya
viniyogāt ।</p>
<p>nanu viniyuktasyopādānaśeṣatvaṃ saṅkhyādayaḥ pratipadyante yathā
ca śeṣabhāve prādhānyaṃ tathā śeṣibhāvepi । bhavatu prādhānyaṃ na
kaścidvirodhaḥ saṅkhyādyaparityāgena tu yathaiva śeṣatāṃ pratipadyate tathaiva
saṃskāryatāmapīti vadamāḥ । atrocyate---satyaṃ śeṣabhūtasyaiva saṃskāraḥ
tathāpi saṅkhyādayo na saṃbadhyante । kutaḥ ? sarvatra hi padārthāntara-
saṃbandhaḥ pradhānasyaiva rājapuruṣamānayetivat । tatra hi rājārthaḥ
﻿<pb n="b672"/>
kevalamupalakṣaṇatayaiva bhāti । evamatrāpi dravyameva pradhānaṃ, yadanyatta-
dupalakṣaṇaṃ jātyādi । na ca upalakṣaṇasya kāryasaṃbandhaḥ । ata
idamuktaṃ aviśiṣṭaṃ hi lakṣaṇamiti । nahyekatvadīnāṃ vilakṣaṇatve
grahāntaranivṛttau sāmarthyamasti saṃbandhī hi saṃbandhyantaraṃ nivartayati ।
nanu coktaṃ na saṃbandhimātraṃ(tā) saṃbandhī hetuḥ kastarhi ? śrutyādi-
pratipādyateti । atra caikatvaviśiṣṭaḥ śrutyā pratipādyate śeṣī ।
kathaṃ ca śakyate vak‍tum śrutipramāṇake vastuni ekatvamaviva-
kṣitamiti । na coddiśyamānatvaṃ vidhīyamānatvaṃ vā śrutiṃ vihanti ।
śrutividhāte hi grahepyaprāptiḥ syāt । athāyamabhiprāyaḥ uddiśya-
mānasya viśeṣaṇamavivakṣitamiti । asyaivārthasyāsminnadhikaraṇe
heturvaktavyaḥ na cāsāvastītyuktamiti । ucyeta---ayamasti hetuḥ
﻿<pb n="b673"/>
kāryavaduddiśyamānaṃ pradhānībhavati । pradhānasya vidheyena saṃbandho'tra
na pradhānasya guṇānāṃ, yasmāt guṇānāṃ pradhānopādānanimittaṃ
tadupādānaśeṣatvam ।</p>
<p>ke punaramī guṇāḥ ye vibhaktyabhidheyāḥ prātipadikārthasya ।
kathaṃ guṇatā vibhaktyarthānāṃ ? prātipadikārthaṃ pratyavacchedakatvāt ।
vibhaktyartho hi prātipādikārthamavacchinatti । avacchedakatayā ca
upādānaśeṣatā । tasmāt siddhaṃ saṅkhyādeḥ dravyaṃ prati guṇatvaṃ
vibhaktyabhidheyasya । na ca guṇānāṃ guṇaiḥ saha saṃbandho
vidyate guṇaścāyaṃ saṃskāro nāma । uk‍taṃ ca guṇānāṃ ca
parārthatvāt” iti । athāpi nāma prātipādikābhidheya
evāyamartho jātyādiḥ viniyojyaśca । tathāpyanuddiśyamāno
naiva pradhānatāṃ śaknoti pratipat‍tum । kimiti ? uddeśohi nāma
﻿<pb n="b674"/>
kāryāvacchinnasya vastuno bhavati na padārthamātrāvacchinnasya । ato
jātyādibhiḥ dravyamevopalakṣayitavyam । na hi dravyaviśeṣādṛte
kāryaviśeṣaparyavasānaṃ bhavati । tasmādupalakṣaṇatayaiva tatra jātyā-
deranvayaḥ na punaḥ kārakatayā । nanu caivaṃ sati upādeyatvepi kārya-
viśeṣānavagāt jātyādīnāmupalakṣaṇataiva । na caivamiṣyate jātirevāṅga-
miti mīmāṃsakāḥ । anabhijño bhavān upāttopādeyayoḥ upātta-
dravyalakṣaṇaṃ hyuddiśyamānapadārtho bhavati । vidheyaṃ punaḥ kamupalakṣa-
yati ? vihitatvāddhi kāryasidhyarthaṃ svāśrayaṃ dravyamākṣipati nopalakṣa-
yati । ata uddiśyamānasya upalakṣaṇatvāt dravye saṃpratyayo bhavati
﻿<pb n="b675"/>
na punaḥ svasaṃbandhinyabhidheye । tasmāt kāryamātramevāpekṣate'vacche-
dakatayā na punaḥ śrutyā'bhihitamekatvādikam । (tarhi) upāttataiva
tatra viśeṣāvagame hetuḥ । yatpunarupādeyaṃ tat śrutita eva viśiṣṭa-
mavagantavyam, nānyata iti viśeṣaḥ । so'yamukto hetuḥ uddiśya-
mānasya viśeṣaṇamavivakṣitamityatrārthe । upāttatvādityuk‍to hetuḥ ।
kā vārtā agnīnādadhīta yūpaṃ cchinattīti ? vivakṣitā saṅkhyā, atra
hīdamevopādānavākyam । nanu cāgnipadabhuddeśakam । pradhānabhūtāścā-
gnayaḥ । satyaṃ yathā bhavānāha । kintu dvividho hyuddeśaḥ upāttasyānu-
pāttasya ca । grahaṃ saṃmārṣṭītyupāttoddeśaḥ ag‍nīnādadhītetyanupāttoddeśaḥ
﻿<pb n="b676"/>
anupāttañcoddiśyata iti kathamidaṃ ? vidheyaviṣayo hyuddeśa ityucyate,
nopāttatvamanupāttatvaṃ ca uddeśyatve hetuḥ । ataḥ pramāṇāntarasiddha-
viśeṣaṇaṃ uddiśyamānamavivakṣitaviśeṣaṇaṃ bhavati । yatpunaravijñāta-
viśeṣaṇamevoddiṣṭaṃ tat vidheyavat śrutita eva viśiṣṭamavagantavyam ।
tasmāt suṣṭhūcyate upāttoddeśe'vivakṣitaṃ viśeṣaṇamiti । nanu
ca grahaṃ saṃmārṣṭīti dvitīyeyaṃ kārakavibhaktiḥ kārakaṃ
ca kriyārthaṃ bhavatīti śābdāḥ । nanu īpsitatame dvitīye-
yam । satyaṃ, sā tu kārake । nanu ca vipratiṣiddhaṃ
﻿<pb n="b677"/>
īpsitatamaṃ kārakaṃ ceti ? kathaṃ vipratiṣiddhaṃ ? kimidaṃ
īpsitatamaṃ nāma ? yadi tāvat yataḥ kriyāsiddhiḥ
tadīpsitatamaṃ evaṃ tarhi kārakamātre prasaṅgaḥ tataśca viśeṣā-
bhidhānamanarthakamidaṃ karma idaṃ karaṇamiti । atha yatkriyayā āpyate
utpādyate saṃskriyate vā tatkarmetyucyate । na tarhi kārakaṃ kriyā-
paryavasānāpekṣo hyāptyādiko guṇaḥ । paryavasite hi vyāpāre phalaṃ
niṣpadyate na punaḥ phala[sya]sādhyaiva kriyā bhavati । ataḥ īpsitaṃ
kārakaṃ ceti vipratiṣiddham । atrābhidhīyate---na viprati-
ṣiddham । āptyādiko guṇaḥ kārakasthaścākārakasthaśca yadā kārakasthaḥ
﻿<pb n="b678"/>
tadā kārakameva phalam । kimidaṃ kārakameva phalamiti ? ।
yadā hi kārakameva kayācidvikārāpattyā vyāpyamutpādyaṃ
saṃskāryaṃ vikāryaṃ ceṣṭaṃ tadā tadeva phalamityucyate tāmevāvasthā-
maṅgīkṛtya īpsitatamavyapadeśaṃ labhata iti । kriyāsiddha‍yarthaṃ
phalasiddha‍yarthaṃ vā । ataḥ kārakamīpsitatamamiti na viruddham ।
vidyate hi kārakaṃ na phalasamavāyi yathā karaṇādi । vidyate
ca phalaṃ na kārakasamavāyi yathā svargādi । nanu
svargādyapi kārakasamavāyyeva kartṛgāmi kriyāphalamiti vaca-
nāt । na kārakatayā phalasamavāyo vidyata iti ।
adhikāralakṣaṇavyāpāro'yaṃ adhikāralakṣaṇe uktaḥ । kathaṃ
tarhi bhagavataḥ pāṇineḥ sūtraṃ kartrabhiprāye kriyāphale
﻿<pb n="b679"/>
iti ? asyāpi tatraivārtho nirūpyate । ato grahaṃ
saṃmārṣṭīti yadyapi grahaḥ saṃmārgaṃ niṣpādayati tathāpi na tasyāṃ-
śasya vācikā vibhaktiḥ īpsitatamatvabhācaṣṭe phalāṃśaṃmityarthaḥ kriyā-
niṣpādyamiti yāvat । tasmāt śrutito viśeṣāvagama iti
siddham । ataḥ upāttaviṣayaḥ saṃskāra iti sthitam । nanu ca
vyabhicāryetaddarśanam । anīpsitatame'pi dvitīyā bhavatyeva । tataḥ
kim ? idaṃ tato bhavati kārakāṃśābhidhāyinī na phalāṃśābhidhā-
yinī । evaṃ grahamityapi kārakamevācaṣṭe । tataścaikatvamaviva-
kṣitamimi na śakyate vak‍tum । kathaṃ tarhi grahārthaḥ saṃmārgaḥ
pramāṇābhāvāt । prayojanavatvāt yathā paśupuroḍāśo'g‍nīṣoma-
devatārthaḥ । atrābhidhīyate---karmepsitatamatvaṃ tāvat dvitīyā'bhidhatte ।
tathā yuk‍taṃ cānīpsitamiti tu kriyānirbāhyamevetyarthaḥ ।
﻿<pb n="b680"/>
iyān viśeṣaḥ kriyāntarasaṃbandhitayā ekasyopādānaṃ ekasya neti ।
evaṃ tarhi gāṃ dadātītyavivakṣitatvaṃ saṅkhyāyāḥ । bhavatviti cenna;
prayojanāntarakalpanāprasaṅgāt । kimiti kalpanā neṣyate ? pramāṇā-
bhāvāt । nanu ca dvitīyaiva pramāṇaṃ; satyaṃ, kāryāpekṣāyāṃ viśeṣaṃ
samarpayāti na punaḥ kāryāntaramavagamayituṃ kṣamā, viniyogaparyava-
sāyinyo hi vibhakta‍yaḥ na kāryaparyavasāyinyaḥ navā'dhikāra-
śūnyo niyogo'stīti <q>‘phalavatsannidhau’</q> ityatra vakṣyāmaḥ ।
﻿<pb n="b681"/>
saṃskāravidhayastūktāḥ teṣāmarthena ityatra । uktottaramapi kimiti
bhavatā paricoditaṃ ? (bhāvikārya)vismaraṇāparādhāditi manyāmahe
tadidaṃ smāryate anupātaviṣayamidaṃ prādhānyamiti yūpavat siddhaṃ
vivakṣitatvaṃ saṅkhyāyāḥ । amunā ca viśeṣeṇa sūtrāntarapraṇayanaṃ
bhagavataḥ pāṇineḥ akathitamiti । tatrāpi tathāyuktamityanuvartate
tasmāt dvitīyāprādhānyaṃ na vyabhicaratīti sthitam । upātte tu
viṣaye viśeṣaṇamavivakṣitamiti siddham । 1<quote>grahādiṣvekatvaṃ
brūyāt na dvitīyādīn pratiṣedhet”</quote> iti । upāttaviṣayatvāt tu grahaśruteḥ
upādeye hyekatvādayo viśeṣaṇam । iha punaḥ upāttataiva viśeṣā-
vargatau heturityuktam ।</p>
﻿<pb n="b682"/>
<p>nanu ca <q>‘parisañcaṣṭa’</q> iti ko'bhiprāyaḥ ? ayamabhiprāyaḥ---eka-
tvamananvitaṃ syāt nānanvitānāmabhidhānamastītyuk‍taṃ tadbhūtā-
dhikaraṇe । naitadasti satyamananvitābhidhānamekavacanasya prāpnoti na
punaḥ parisaṅkhyā saṃbhavati aprāptatvāt । grahasaṃbhārgādeḥ saṃbandhasya
prāptau satyāmanyanivṛttau niyogaḥ prabhavati । aprāpte punaḥ yathā
ś‍veti śrutiḥ na kākādīn nivartayituṃ kṣamā । na cānanvitā-
bhidhānam tasyāpi prāp‍tyavagamāt । nanu ca yuktaṃ śvādiṣu । ekatvaṃ
punaḥ bahuṣūpādīyamāneṣu pakṣepi na prāp‍noti । ato'nanvitā-
bhidhānaṃ duṣpariharamiti । parihṛtamidaṃ bhāṣyakāreṇa na vibhak‍terva-
canamevaikaṃ prayojanamiti । kathaṃ punaranena parihṛtamidaṃ bhavati ?
itthamanena parihṛtaṃ bhavati-saṅkhyāyā ananvaye'pi karmamātre prayoga-
darśanāt yathā brāhmaṇo na hantavya iti । atrāpi sādhyamiti cet,
﻿<pb n="b683"/>
na nañarthe vadhena saṃbadhyamāne ekatvamanvetuṃ kṣamam । anyataḥ
pravṛttyavagamāt । tasmādekatvābhidhānaṃ karmamātre sādhviti
draṣṭavyam ।</p>
<p>1<quote>ayaṃ cāparo doṣaḥ iti</quote> । ekatvānvitābhidhāne āśrīyamāṇe
grahatvaṃ nopāttaviṣayaṃ syāt anupāttaviṣayatve ca grahatvasyānanvayaḥ
prāp‍noti । ananvīyamāne ca saṃsargavidhānaṃ nirviṣayatvādanarthakam ।
﻿<pb n="b684"/>
<q>“athaikatvasaṃmārgasaṃbandho vidhīyeta”</q> tatrāpi dvayī gatiḥ syāt anena
guṇaphalasaṃbandhavadvidhānaṃ na saṃbhavatīti darśayati । anyatra syāditi
kathaṃ ? ekatvaṃ tāvannopāttasyopalakṣaṇāya alaṃ bhavati ।
sammārgeṇa hi saṃbadhyamānaṃ pradhānaṃ vā bhavati guṇo vā
nānyaḥ saṃbandho'sti । kathaṃ nāsti ? prātipadikāśritaṃ hi
saṅkhyābhidhānaṃ vibhak‍tīnāmityuktam । kasmānna viṣayatayā
uddeśyatayā vidheyatayā vā saṃbandhaḥ saṃbhavati paratantratvāt ।
﻿<pb n="b685"/>
abhyupagamyāpyaruṇāvanna saṃbhavatītyuktaṃ grahasya pradhānatvāt ।
nanu ca pradhānepi saṃbhavatyeva viśeṣaṇaṃ nimittabhūtaṃ kārakatva-
māśritya । kena cok‍taṃ na saṃbhavatīti ? iha punarvidhānāsaṃbhavaḥ
pradarśita pradhānatvāda‍grahasya । athocyeta grahādi lakṣayitvā tasyaika-
tvasaṃbandho vidhīyate na saṃmārgasaṃbandha iti । ko'bhiprāyaḥ ? ayamabhi-
prāyaḥ---kaḥ punaḥ pakṣapātaḥ saṃmārgo'nvayī na punarekatvamiti ।
uttaraṃ---kriyāśūnyo'pyanvayo na saṅkhyādeḥ saṃbhavati । asati
tu vidheye saṃbhavatyapi na ca śrutyānvayaḥ ekatvasyāstītyuktam ।
﻿<pb n="b686"/>
yadyavivakṣitamekatvamiti1 lakṣaṇavirodhaṃ darśayati । bahuṣu bahuvacana-
miti śābdāḥ । na vayametadvicārayāmaḥ2 iti pramāṇataḥ sthite lakṣye
kiṃ lakṣaṇaṃ kariṣyatītyabhiprāyaḥ । na cātra lakṣaṇavirodhaḥ na
vibhak‍tervacanamevaikaṃ prayojanamiti vyākhyātam । api ca grahaḥ
prātipadikārthaḥ ekatvaṃ vibhaktyarthaḥ । kimato yadyevam ? etadato bhavati
prātipadikārthagataṃ hi vibhaktiḥ svamarthaṃ śrutyaiva vadatīti vibhaktya-
bhihitasya pāratantryaṃ darśayati । tacca vyākhyātam । atha yaduktaṃ
paśumālabheteti upādeyānāṃ śrutito viśeṣa ityuktam ।</p>
<ab type="sutra" n="16">3saṃskārādvā guṇānāmavyavasthā syāt ।। 3-1.16 ।। a. 8.</ab>
<p>yadi kāryata upādānāṃ upāttasya ca lakṣaṇaṃ
﻿<pb n="b687"/>
śeṣitayaiveti tato grahaśrutirapi hi somarasādhāre pātre lakṣaṇaiva ।
ekakāryatvāt । saṃmārgasya ca somarasāvasekanirharaṇameva prayo-
janamityupapannaṃ camasānāmapi saṃmārjanam । darśitaṃ caitadbhāṣya-
kāreṇa । sāmarthyataśca kāryasiddhau kevalasammārgavidhānalābhaḥ
prakaraṇe mantropadeśavat । uktaṃ caitadbhāṣyakāreṇa ।</p>
<ab type="sutra" n="17">1vyavasthā vā'rthasya śrutisaṃyogāt tasya śabdapramāṇatvāt ।। 3-1.17 ।।</ab>
<p>atrābhidhīyate---śrutitaḥ upāttaparijñānaṃ nopādā-
nāt śrutiḥ । śrutiśca grahaṃ saṃmārṣṭīti । nanu ca
somāvasiktaparimārjanaṃ tulyaṃ kāryamityuktam । satyamuktam ।
﻿<pb n="b688"/>
na śrutibādhe tatsamarthamityuktamasmābhiḥ । śrute yadeva kāryaṃ tadeva
cet kāryaṃ kimityaśrute'pi na bhavati । na hi kāryaṃ śrūyate ।
śrūyate hi kāryamityuktam । kāryaṃ cenna kriyate kathaṃ yaveṣu prokṣaṇam ?
yathā tat tathā navame vakṣyāmaḥ । yaduk‍taṃ saṃsargamātra-
vidhānaṃ lābho labhyata iti । tadayuktam । niyogaviṣayatvāta
niyogasya darśitaṃ ca bhāṣyakāreṇa । viniyoge sati na
﻿<pb n="b688"/>
kaścidvirodho niyogasya syāt sannikarṣasyāpi viśeṣāt । sa ca
virodhe । iha tu virodhābhāvādatantraṃ viprakarṣa iti siddham ।
ekatvaṃ punaryathā nānveti tathoktam ।</p>
<ab type="sutra" n="18">1ānarthakyāttadaṅgeṣu ।। 3-1-18 ।। a. 9</ab>
<p><q>‘saptadaśāratnirvājapeyasya yūpo bhavati’</q> ityatroddeśakaṃ padaṃ kiṃ
vājapeyasya saptadaśeti uta yūpasya saptadaśeti । pūrvapakṣavādino'bhi-
prāyaḥ । yadi yūpa ityuddeśakaṃ padaṃ vājapeyasyetyananvitābhidhānaṃ
﻿<pb n="b690"/>
prāp‍noti yūpena vājapeyasyāsaṃbandhāt । tasmāt vājapeyasaṃbandhini
yūpaśabdo draṣṭavyaḥ । evamanvitapadārthako vākyārthaḥ samarthito bhavati ।
atrābhidhīyate । yadi yūpaśabde śrautānvayini vājapeyasyetyananvitaṃ
syāt syādetadevam । atra punaḥ saptadaśārat‍niryūpa ityapi saṃbandhe
vājapeyaśabdo'nvita eva । kathaṃ ? saṃbandhasaṃbandhinyapi ṣaṣṭhyantasyā-
nvayadarśanāt devadattasya nap‍tetyevamādiṣu । tasmādyūpaśabdasya
lākṣaṇikatve nāsti pramāṇamiti yūpenaiva saṃbandhaḥ । kimiti punaratra
vājapeyasyetyanena kṛtam ? kimasmākamanena kṛtaṃ na kṛtamiti ?
﻿<pb n="b691"/> 
anvayastāvadvidyate । vidyamānānvaye tu vākyārthe kiñcitkāryayogi
bhavati kiñcit prāptārthaṃ sadanūdyata iti na doṣaḥ ।</p>
<ab type="sutra" n="19">1kartṛguṇe tu karmasamavāyādvākyabhedaḥ syāt ।। 3-1-19 ।। a. 10</ab>
<p>abhikrāmaṃ juhotīti kiṃ karmaṇaḥ karmānvayo vidyate uta neti
cintyate । kathaṃ punaranvayo vidyate kathaṃ vā na ? tatra pūrvapakṣavādino-
'bhiprāyaḥ na karma karmasādhyaṃ bhavati । tasmādyaḥ prakaraṇe kartā'bhi-
krāmatītyanvayaḥ । nanu ca prayājeṣvapi yaḥ kartā tatrāpyanvayo bhavatyeva ।
﻿<pb n="b692"/>
satyaṃ bhavati yadi juhotītyabhidhāyakaḥ syāt । anabhidhāya-
katve tasmin na karturuddeśyatvaṃ saṃbhavati nānṛtaṃ vadeditivat ।
tasmāt saṃyogato'viśeṣāt prakaraṇāviśeṣācca vākyabhedaḥ । juhoti-
rodānīṃ kimarthaḥ ? yadarthastadartho bhaviṣyatīti ।</p>
<ab type="sutra" n="20">1sākāṅkṣaṃ tvekavākyaṃ syādasamāptaṃ hi pūrveṇa ।। 20 ।।</ab>
<p>satyamananvayaḥ karmaṇaḥ karmaṇā । kartṛsaṃbandhāt tu
aruṇāvat saṃbhavatīti । nanu ca karturupādānaṃ
nāsti yathā ekahāyanyāḥ, juhotītyasyānabhidhāyakatvādi-
﻿<pb n="b693"/>
tyuktam । na brūmaḥ karturuddeśo'stīti । tannimittakastu karmodde-
śe'pyanvayo na virudhyata iti, tatra tasya saṃbhavāt aruṇādhikaraṇa-
vaiṣamyam । tatra dvayorapyanvayinorupādānaṃ iha tu saṃbhavamātreṇaiveti
viśeṣaḥ । yaduk‍taṃ bhāṣyakāreṇa pūrvapakṣe saṃbandhamātraparijñānāt
prayogavacanāt kartavyatāsiddhiḥ iti tatraiva karturuddeśyatvaṃ na
virudhyata ityabhiprāyaḥ । rāddhāntavādī tu saṃbhavamātreṇānvaya-
siddherna karturuddeśena prayojanamastīti manyate । ataḥ siddhaṃ karmāpi
karmaṇāmuddeśyatāṃ pratipadyata iti ।</p>
﻿<pb n="b694"/>
<ab type="sutra" n="21">1sandigdhe tu vyavāyādvākyabhedaḥ syāt ।। 3-1-21 ।। a. 11</ab>
<p>upavyayata ityatra sandihyate---kiṃ sāmidhenyanuvacanasya kartā
upavyānena saṃbadhyate uta kṛts‍ne prakaraṇa iti । nanu naivātroddeśyaṃ
padaṃ kiñcicchrūyate । anuddiṣṭapadārthaṃ ca yattat prakaraṇenaiva saṃbadhyate
saṃyogato'viśeṣāt prakaraṇāviśeṣāccetyuktam । ucyate---ādhastye
tāvadadhikaraṇe anuddiṣṭenāpi kartrā'nvayo'pi na virudhyata
ityuktam । evamatrāpi sāmidhenīnāṃ kartuḥ sannidhānāt
kriyāntarasādhanatayā upavyānasya loke'vagatatvāt anuddi-
ṣṭo'pi kartā sannihitaḥ kāryaparipūraṇāyālaṃ bhavitumarhati ।
﻿<pb n="b695"/> 
<quote>1nanu darśapūrṇamāsayoreva prakaraṇamidam । paraprakaraṇe sāmidhenyaḥ śrūyanta
iti ।</quote> ko'sya bhāṣyasyārthaḥ ? varṇito'smābhiruddeśyapadā-
bhāvāt prakaraṇāviśeṣaḥ । <quote><q>“satyaṃ, paraprakaraṇe śrūyante । tathāpi
tāsāmavāntaraprakaraṇamasti”</q></quote> iti । kimidamavāntaraprakaraṇam । ekasya
hi adhikāravidheḥ prakaraṇam । na hi aṅgavidhīnāmapi prakaraṇamasti ।
pradhānavidhyabhedāt । pradhānavidhīnāṃ ca abhedaṃ caturthe vakṣyāmaḥ ।
﻿<pb n="b696"/>
saṃskāravidhīnāṃ ca teṣāmarthena saṃbandha ityatrānuvādaḥ pradarśitaḥ ।
tasmādavāntaraprakaraṇaṃ grāhakaviniyojakatayā nopapadyate ।
ataḥ sannidhānamātramavaśiṣvate । ucyate---sannidhāna evāyaṃ
prakaraṇaśabdaḥ prayuktaḥ । kathamavagamyate । yena tatsannidhā-
vabhidhīyamānaṃ tasyeti jñāyate iti vacanāt । nanu ca
viniyojake'pi prakaraṇe sannidhānaśrutiśabdaḥ upapadyate ।
kena cok‍taṃ nopapadyata iti । kintu tanna saṃbhavatī-
tyuktam । vākyabhedaśravaṇācca, vyavadhānaṃ ca darśayati ।
﻿<pb n="b697"/>
parārthena vyavadhānamānantaryaṃ vihantiṃ na punaḥ viniyogam । anyathā
svāhākārasyāviniyogaḥ syāt samidādibhirvyavadhānāt । atha
nivitpadānāmanyārthatvāt grāhakasyāpi vyavadhānamiti dvādaśāhīna-
syetyapi vyavadhānaṃ syāt । kiñca kāmyairavyavadhānaṃ nivitpadānāṃ
syāt । tataśca nividarthatā prāpnoti । satyaṃ yadyanuvacanavyavadhāna-
mabhipretam । iha tu sannihitakartṛvyavadhānamabhipretaṃ tacca guṇaphala-
saṃbandhābhidhāne sati karmaṇo vyavadhānādupapannaṃ karturvyavadhānam ।
﻿<pb n="b698"/>
evaṃ sthite pūrvapakṣavādino'bhiprāyaḥ---guṇaphalasaṃbandhepyanuvacana-
śrutau kartā sannihita eveti sāmidhenyarthaṃ upavyānam
rāddhāntavādī tu nāvidhīyamānaṃ sannihitaṃ bhavati svasthānasthitamanu-
vadanīyamanūdyate, na punaḥ sannidhāpyate । anūdyamānavaśavartitvā-
danuvādānām । ataḥ sannidhānāviśeṣāt kṛts‍ne prakaraṇe niveśa
iti siddham ।</p>
<ab type="sutra" n="22">guṇānāṃ ca parārthatvādasaṃbandhaḥ samatvāt syāta1 ।। (3, 1. 22. a. 12) ।।</ab>
<p>vāraṇo yajñāvacara iti yajñasaṃbandhitvena pātraṃ śrūyate ānartha-
kyāttadaṅgoṣviti sthito nyāyaḥ । tadidānīṃ pavamāna-
﻿<pb n="b699"/>
haviṣāṃ yadyādhānāṅgatā tataḥ pavamānahaviṣṣveva pātravidhānametat ।
yadi nāṅgatā tadā sarvayajñārthamiti । kiṃ tāvad‍yuktam ? pavamāna-
haviṣṣu vidhānam । ādhānāṅgaṃ hi pavamānahavīṃṣi prakaraṇe caitacchrūyate
pradhāne cāsaṃbhavat dharmaḥ aṅgeṣu vidheya ityuktam । nanu ca
pavamānahavīṃṣi agnyarthāni yadāhavanīye juhotīti vacanāt ।
anārabhyavādo'yaṃ sarvahomānāṃ guṇatvenāhavanīyaṃ vidadhāti na
prādhānyaṃ saṃbhavati । tasmādānarthakyāttadaṅgeṣviti pavamānahaviṣṣu
vidhānam । atrābhidhīyate---naivādhānaprakaraṇe pavamānahavīṃṣi śrūyante
nāpyagnyarthānyeva । kathaṃ ? yadāhavanīye juhotīti vacanāt ।
﻿<pb n="b700"/>
nanu ca guṇatayā vidadhātyanārabhyavādo'yamityuktam । na brūmo na guṇa-
tayā vidadhātīti । kintvatra prakṛtitaḥ prāptipradarśanārthaṃ evaṃ vacana-
mupanyastaṃ nopadeśārtham । kathaṃ punaḥ prakṛtiprīptau prādhānyaṃ bhavatīti
nanu ca guṇatayaiva prakṛtito'pi prāp‍noti । satyamevam । ādhāno-
pakārakatvamagniniṣpattyā bhavati । agniniṣpattiścetprayojanaṃ kimi-
tyādhānopakārakatayā na punaḥ sākṣātprakṛtitaḥ saṃbandhāt । nanu ca
guṇatayā prāptirityuktam । satyamuktaṃ sā punarādhānāṅgatve na saṃbhavati
aniṣpannatvādag‍neḥ । niṣpādayatīti cet tarhi sākṣānniṣpādakatvam ।
﻿<pb n="b701"/>
na hi sākṣātsaṃbandhe saṃbhavati parapṛṣṭhena saṃbandho yuktaḥ ।
tasmātsarvārthatā vāraṇādeḥ yuk‍teti ।</p>
<ab type="sutra" n="13">mithaścānarthasaṃbandhāt ।।3-1-23 a. 13 ।।</ab>
<p>tadeva punarudāharaṇāntare cintyate kenacit viśeṣeṇāna-
rthakyāttadaṅgeṣviti । kaḥ punarasau viśeṣaḥ । ayamasau viśeṣaḥ ।
tatra yūpaśabdaḥ śrūyate । iha punaḥ nājyabhāgābhidhānam । ataḥ
pūrvapakṣavādī manyate । yuk‍taṃ vājapeye yūpaśabdābhidhānāt vyava-
dhāne'pi vājapeyetyanvayaḥ । iha punaḥ saṃbandhisaṃbandhyanvaye na
kiñcit pramāṇamasti । katha tarhi dvivacanam । dvayordvivacanam । nanu
caikatvāt prādhānyasyaikaivānuvākyā । kimidaṃ ekatvātpradhānasyeti ।
﻿<pb n="b702"/>
nanu caikaikatra pradhānatrayamasti । na brūmaḥ ekameva pradhānamiti । ekai-
kasyetikartavyatāsaṃbandha iti vadāmaḥ tataḥ kiṃ dvayorasaṃbandhaḥ ।
nanu cājyabhāgayorekena saṃbandhaḥ । satyameva, śrutyā tu dvayotpatteḥ
dvandvābhidhānamaviruddham । iha punaḥ pradhāne svataḥ ekatvāt anu-
vākyāyā ekaikasyāścotpatteḥ pradhānānāṃ dvandvavirodhaḥ । ucyate---na
virodhaḥ । kimiva vacanaṃ na kuryāt nāstivacanasyātibhāra iti ।
tatra dvitvamayathārthatvaṃ ca mantrasya bhaviṣyati, vyavadhāne pramāṇā-
bhāvādityuktam ।</p>
﻿<pb n="b703"/>
<p>atrocyate---tadidamayuktamabhihitamiti vadāmaḥ । kasmāt ? na
tatrāpi yūpaśabdābhidhānaṃ hetuḥ । kiṃ tarhi vidheyasya yogyatā ।
saṃbhavati ca yogyatayāpyanvayo vājapeyasyetyuktam । evamatrāpi
saṃbhavati yathāyogyavidhāne yathārthatvadvitvayoḥ pramāṇamasti ।
tasmādājyabhāgayoreva mantravidhānamiti siddham ।</p>
<p>yatpunaridamuktaṃ bhāṣyakāreṇa1 nanu pradhānagāmitvepi dvayoḥ
pradhānayordve anuvākye āgneyasya ag‍nīṣomīyasya ceti tatkathaṃ ?
dvitvotpattervirodhāt । abhyupagamyāpi yuktyantaravirodhapradarśa-
nārtham ।</p>
﻿<pb n="b704"/>
<ab type="sutra" n="14">ānantaryamacodanā ।।1 3. 1. 24-a. 14 ।।</ab>
<p>yadi yogyatā niyamahetuḥ ihāpi tarhi staraṇe dīkṣitāvedane ca
parisamāptā yogyatā ityatraivaidamarthyaparisamāptiḥ ।</p>
<p>atrocyate---satyaṃ yadyatraiva yogyatā kṛts‍nepi prakaraṇe sā ।
tathaiva yadi paramekavākyatāṃ niyantuṃ kṣamā । sā ca nāsti dvayo-
rākhyātayorasaṃbandhāta kriyāyāṃ kriyārthāyāṃ tumun‌ṇvulauḥ tau ca
na staḥ ataḥ kṛts‍ne prakaraṇe niveśaḥ ।</p>
<ab type="sutra" n="15">śeṣastu guṇasaṃyuktaḥ ।। 3-1-25-a. 15 ।।</ab>
<p>kaḥ punaratra pūrvapakṣavādino'bhiprāyaḥ āgneyepi
saṃbhavati aindrāgnepi saṃbhavatīti । ayamabhi-
﻿<pb n="b705"/>
prāyaḥ---uddeśye hi padārthamātrarayaiva upalakṣaṇatvam । saṃbandhimātra-
tayaiva siddherna viśeṣo'pekṣaṇīyaḥ । vidheye punaḥ viśeṣaniṣṭhatvātkāryasya
yuktaṃ viśeṣāpekṣaṇam । tasmādāgneyavidhau naindrāgnavidhiḥ upalakṣaṇe
punaḥ padārthānugamānna virodhaḥ । ata eva cāvyāsajyasaṃbandhi-
ḍitthaḍavitthadarśanam ।</p>
<ab type="sutra" n="27">vyavasthā vā'pyarthasaṃyogāt ।। 27 ।।</ab>
<p>atrābhidhīyate---yathā bhavānāha tathāpi tu yathā'bhidheyaṃ
lakṣaṇāsaṃbhave nāyathārthatvaṃ bhavati । pūrvaprasiddhaṃ hi lakṣaṇatve(na)
hetuḥ । ato nāprasiddhalakṣaṇā bhavitumarhati yathāprasiddhāsaṃbhave ca
﻿<pb n="b706"/>
aprasiddhanimittatāpi gṛhyate । tasmādāgneyasyaiva caturdhākaraṇamiti
sthitam । ḍitthaḍabitthādīnāṃ tu pratyekameva siddhiḥ āgneyastu
pratyuktaḥ ।</p>
<trailer>iti bṛhatyāṃ tṛtīyādhyāyasya
prathamaḥ pādaḥ</trailer>
﻿<pb n="b707"/>
<head>atha tṛtīyādhyāyasya
dvitīyaḥ pādaḥ ।।</head>
<ab type="sutra" n="1">arthābhidhānasaṃyogānmantreṣu śeṣabhāvaḥ syāt tasmādutpatti-
saṃbandho'rthena nityasaṃyogāt1 ।। 3-2-1 a. 1 ।।</ab>
<p>yuktaṃ tāvat 2 kiṃ mukhya evābhidheye mantrāṇāṃ viniyogaḥ
uta gauṇe'pīti । idantvayuk‍taṃ kaḥ punarmukhyaḥ ko vā gauṇa iti ।
kathamivāyuktam ? yaḥ paraśabdaḥ paratra vartate sa gauṇa iti sthitam
tathā ca darśitam---3kathaṃ punaḥ paraśabdaḥ paratra vartate ? svārthābhi-
dhāneneti । tasmādayukto'yaṃ praśnaḥ ।</p>
<p>athāyamabhiprāyaḥ, lakṣaṇāyāmapi paraśabdaḥ paratra vartate
tadva‍yāvṛttyartho'yaṃ praśnaḥ iti ।</p>
﻿<pb n="b708"/>
<p>tannopapadyate । yadeva gauṇatve lakṣaṇaṃ vakṣyati---1anā-
dṛtyaiva māṇavakapratyayaṃ jvalanaṃ agniśabdāt pratiyanto
dṛśyante na tvanādṛtya jvalanapratyayaṃ māṇavakaṃ pratiyanti iti ।
lakṣaṇāyāmapyevameva । nahyanādṛtya gaṅgāpratyayaṃ gaṅgāsamīpaṃ pratiyanti
tasmānna tannivṛttyarthamiti śakyate vak‍tum ।</p>
<p>atha mataṃ lakṣaṇāyāmanveti lakṣaṇāpadaṃ gauṇe punaḥ nānveti
iti । tadayuktam । pratītau tāvat dvayamapyanveti । kārye punarnaikamapi ।
ato'nenāpi viśeṣaṇena na viśeṣaḥ । atha vākyārthanivṛttaye yatnaḥ,
﻿<pb n="b709"/>
tanna; naivārthāntare vākyaṃ vartate anvitābhidhāyīni padā-
nyeva hi vākyam । anvitāśca padārthāḥ vākyārthaḥ । na
cānanvitābhidhānamasti iti pradarśitam । evaṃ tarhi praśnārtho-
vyākhyeyaḥ । evaṃ ca sopapada---suṣṭhuprasiddha bahuśaḥ prayogāśca
pratyuktā bhāṣye atastannirākaraṇārtho'pyayaṃ praśnaḥ nopapadyata eva ।
﻿<pb n="b710"/>
ucyate । ayaṃ praśnasya arthaḥ vākyārthavagamāddhi nimittatayā
padārthavibhāgo'vagamyate । sa cāyaṃ māṇavake'gnau ca tulyaḥ
agnirmāṇavaka ityuk‍te māṇavakaḥ piṅgalatā ca nimittam । agnirjva-
latītyuk‍te jvalano jvalanakriyā ca । tasmānna viśeṣaṃ paśyāmaḥ
asya śābdo nimittabhāvo'sya gauṇo nimittabhāva iti । nanu
cāgnipratyayapurassarā māṇavake pratītiḥ paiṅgalyasya; naivaṃ śakyate
﻿<pb n="b711"/>
vak‍tum । uktamidaṃ vākyānnimittabhāvāvagatiriti । agnirmāṇa-
vaka iti piṅgalataiva kevalaṃ nimittatayā'vagamyate yathā piṅgalo
māṇavaka iti । tasmād‌durnirūpamidaṃ gauṇo'yaṃ mukhyo'yamiti manvā-
nasya praśnaḥ । na copapadādibhiḥ saṃbhavatīti pradarśidaṃ bhāṣye । agni-
rivāyaṃ māṇavaka ityatra yuktamagnisādṛśyam ivādīnāṃ sādṛśye prayoga-
﻿<pb n="b712"/>
darśanāt । ag‍nirmāṇavaka iti tu ivārthaśūnyo'rthaḥ vākyārthaḥ
yathā piṅgalo māṇavaka iti ca tulyo nimittabhāvaḥ । ato niṣprayo-
janamevedamadhikaraṇaṃ manyāmahe । kathaṃ tarhi gaṅgāyāṃ ghoṣaḥ kūpe garga-
kulamiti । yuktaṃ prativasatītyasya sāmarthyaṃ na bhavatīti samīpānva-
yitā । ag‍nirmāṇavaka iti tu piṅgalaguṇāvagamo na kathañcinnopa-
padyate । tasmāt bhavatu lakṣaṇā । gauṇatve punaḥ na kiñcit
pramāṇamasti । kathaṃ cāg‍nipratyayo loke paiṅgalyādapyupapadyate
﻿<pb n="b713"/>
pūrvādivāparapratyayaḥ । atrābhidhīyate---ivārthanibandhana evāyaṃ pratyayaḥ
kutaḥ ? tathā'vagateḥ । kathaṃ punarivaśabdamantareṇevārthaḥ pratīyate । iva-
śabdo'pi tāvadivārthaḥ kimiti kalpyate । prayogadarśanāditi cet
atrāpi tulyam । nanu ca paiṅgalye'vagate jvalanasādṛśyamavagamyate apara-
śabdavadityuktam । naitadupapadyate । māṇavakasadṛśo'g‍nirityapi pratyayaḥ
﻿<pb n="b714"/>
syāt । iha punarviparītamiti । atipaiṅgalyāt jvala-
nasyopamānamiti cet nāsyāṃ kalpanāyāṃ pramāṇamasti । yathāvagamaṃ
nimittakalpanā nyāyyā tanmūlatvāt nimittāvagateḥ । ato yadyapi
viparītaḥ saṃbhavati tathāpi prasiddhapratipakṣatvāt nātmānaṃ labhate ।
apratipakṣo hi saṃbhavaḥ saṃbhavaḥ । tasmādupapannaṃ prayogapratyayābhyāṃ
gauṇamukhyābhidhānam । kiṃ mukhya evābhidheye mantrāṇāṃ viniyogaḥ,
uta gauṇe'pīti । tasmāta yukto vicāraḥ ।</p>
<p>kiṃ tāvatprāptaṃ ? aviśeṣādubhayābhidhānaṃ; ag‍nirjvalatītyapi
prayogo dṛṣṭaḥ ag‍nirmāṇavaka iti ca । tasmānna vinigamanāyāṃ
﻿<pb n="b715"/>
heturasti । atrābhidhīyate---ayamasti mukhyābhidhānaśūnyaṃ nāsti
gauṇābhidhānamiti pradarśitam । tasmānmukhya eva śabdasya
vyāpāraḥ । abhidhānena mantrā upakurvanti mukhye cābhidhānaṃ
na gauṇe । kutastarhi gauṇapratyayaḥ ? sādṛśyāditi । satya-
muktam, tat‍tu upāyātvena na punarnimittanirākaraṇatayāpi ।
kena cok‍taṃ nimittatā nirākriyata iti । mukhye saṃbhavati
na gauṇe viniyogaḥ kṣama iti etāvaducyate । yatra puna-
rmukhye na saṃbhavati tatra gauṇe'bhyupāyatvamiṣyata eva । na tarhi
pūṣādyanumantraṇādīnāṃ utkarṣaḥ । samākhyayā viniyuktānāṃ
﻿<pb n="b716"/>
mukhya eva saṃbhavatītyutkarṣaḥ । tasmāt mukhye yatra saṃpratyayo na tatra
gauṇe'pi mantraniyame pramāṇamasti । kimarthaṃ mukhyaṃ pratyāyayatītyeva-
mādinā pradarśitam ।</p>
<ab type="sutra" n="2">1vacanāttvayathārthamaindrī syāt ।।3-2-3 a. 2 ।।</ab>
<p>aindna‍yā gārhapatyamupatiṣṭhate ityatra saṃśayaḥ kimaindreṇa mantreṇa
gārhapatyasyābhidhānaṃ utendrasyeti । kathaṃ punaḥ gārhapatyamupatiṣṭhata
iti spaṣṭāyāṃ śrutau saṃśayaḥ ? mukhye'rthe mantro viniyujyata iti
sthitamādhastye'dhikaraṇe । nanu ca mukhyāsaṃbhave gauṇepi ca vini-
yujyata eva । etadeva na vijānīmaḥ saṃbhavo vidyate neti । [nanu]
gārhapatyamupatiṣṭhata iti spaṣṭaiva śrutiḥ । viniyojyasāmarthyānu-
sārī viniyoga iti anīpsitārthā dvitīyā bhavatīti brūmaḥ ।
﻿<pb n="b717"/>
tathā ca smaryate <q>‘tathā yuk‍taṃ cānīpsitaṃ’</q> iti । ayameva cāsya viṣayaḥ
viniyojyavaśāt kārakaparyavasāyyeva । yadvā gārhapatyamupetyābhi-
dhatta iti dvitīyopapadyata eva । tasmādindrābhidhānam । yuk‍taṃ caitadevaṃ
anyathā alaukikī abhidhānaśaktiḥ kalpanīyā । nanu gauṇamabhidhānaṃ
bhaviṣyati । nāsti gauṇamabhidhānam । siddhe hi prayoge goṇamabhidhānaṃ,
na punargauṇāt prayogasiddhiḥ । na cātra gārhapatye indraśabdaprayogo-
'nyataḥ siddhiḥ kartavyatopadeśāt । ato yathābhidhānaṃ viniyogaḥ
atrābhidhīyate । gārhapatyābhidhānaṃ mantreṇa kartavyam । kutaḥ ?
yathopadeśaṃ hi kāryaṃ na yathākāryamupadeśaḥ । atideśo hi saḥ ।
﻿<pb n="b718"/>
nanu ca yathākāryamupadeśo'pīti saptamādye uktam । niyogārthaḥ
tatra kāryaśabdenoktaḥ na punarāp‍tyādayaḥ । nanu ca viniyoge eva
sandihyata ityuktam । kimiti na niścita iti cet । anīpsite-
'pi dvitīyādarśanāt । kimidamanīpsitamiti ? tathā yuk‍taṃ cānī-
psitamiti । sutarāṃ tarhi dhātvarthaṃ prati prādhānyam । anyathā hi
tathāyogo na syāt । tarabarthaḥ idānīṃ kimarthaḥ ? anīpsitamapi
pradhānamiti ।</p>
﻿<pb n="b719"/>
<p>nanu cok‍taṃ nādṛṣṭā śabdaśaktiḥ kalpayituṃ śakyata iti ?
kimatrādṛṣṭaṃ vacanād dṛśyata eva । na vacanāt padārthānāṃ
śaktiḥ śakyā avagantum । kathaṃ tarhi yogādeḥ niyogārthasiddhau
śaktiḥ ? kāryāvagamyatvāt । iha tu viparītam । yadyatrāpi
pratipattavyamiti vacanaṃ syāt bhavet kāryadarśanam । idantvanya-
parameva vacanaṃ endra‏‍yā gārhapatyamupatiṣṭhata iti । tadidamuk‍taṃ-saṃbandha-
syāśāstrahetutvāt1 iti । gauṇaṃ tarhyabhidhānaṃ bhaviṣyati ।
nanu prayogasiddhe gauṇamabhidhānamityuktam । atrāpi kārya-
﻿<pb n="b720"/>
tayā siddha ityaviśeṣaḥ । guṇaśravaṇaṃ pradarśanārthaṃ sūtra iti matvā
yogāccetyuktaṃ bhāṣyakāreṇa ।</p>
<ab type="sutra" n="3">tathohvānamapīti cet1 ।। 3-2-5 a. 3 ।।</ab>
<p>atrāpi <q>‘avaghnannāhvayati’</q> ityāhvānena avaghātaṃ kuryādityarthaḥ
guṇādvā'bhidhānaṃ bhaviṣyati yogādvā āhnayatītyanuvādaḥ । yo hye-
hīti brūte sa āhvayatyeva । tririti kathaṃ ? śākhāntare pāṭhāt
﻿<pb n="b721"/>
trirityapyayamanuvāda eva । atrābhidhīyate---trirityetāvadvidhīyate ।
anyat sarvamanūdyate । nanu ca trirityapi prāptaṃ, na, aniyamāt
kvacit dviḥ paṭhyate । tasmādavaghnanniti lakṣaṇaiṣā । nāyaṃ doṣaḥ, anyataḥ
prāpteḥ । nanu ca pravṛttāvaghātasya naiṣa mantraḥ prāpnoti । idamapyanyataḥ
pnāptatvādevācodyam । tasmānna gauṇe viniyoge pramāṇamasti ।
﻿<pb n="b722"/>
yadi punarayaṃ mantro'vaghāte mukhyārthaḥ syāt nāvaghāte lakṣaṇā kalpitā
bhavet । śakyate ca haviṣkṛcchabdenāvaghāto vak‍tuṃ patnīvat । satyam
śakyate, āhvānantu ananvitārthaṃ prāp‍noti । tribhiriti
ca aniyataṃ syāt । tasmādvaraṃ lakṣaṇaiva । tayā ca liṅgamai-
kāntikam ।</p>
<ab type="sutra" n="4">1 tathotthānavisarjane ।। 3-2-10, a. 4 ।।</ab>
<p>nanu codāharaṇamevedaṃ, kimatrātidiśyate । na hi anyatvā-
dṛte sādṛśyamupapadyata eva । idamastyanyatvaṃ pūrvasminnadhikaraṇe
﻿<pb n="b723"/>
trirityevadvidhīyate । anyatsarvamanūdyate । iha punaḥ kālasaṃyogo
vidhātavyaḥ aprāpte sayogavidhāne lakṣaṇā na nyāyyeti pūrvapakṣavādī
adhikaraṇavaiṣamyaṃ manyate । rāddhāntavādī tu praiṣārthānanvayatulyatvāt
tathetyuktavān ।</p>
<ab type="sutra" n="5">1sūktavāke ca kālavidhiḥ parārthatvāt ।। 3-2-11 a. 5 ।।</ab>
﻿<pb n="b724"/>
<p>atrābhidhīyate, neyaṃ kālakṣaṇā । kiṃ tarhi ? mantropade-
śo'yam । nanu cānyārtho mantra ityuktam na haraterabhidhāteti ।
mābhūt haratervācakaḥ haratidevatāvācako bhaviṣyati । nanu ca
nirvṛttayāgadevatāvacano'yam । na ca haratiryajatiḥ । ucyate-nirvṛtta-
devatāvacanatve'pi tatsaṃskāro yāgo bhaviṣyati । paśupuroḍāśavat ।
nanu cāyaṃ haratirna yajatirityuktam । haratiryajatiḥ mantrasaṃbandhāt ।
﻿<pb n="b725"/>
nanu caivaṃ sati saiva lakṣaṇā prāp‍noti । na lakṣaṇā, yāge
sati haratyarthasya prāptatvāt । ālabhetetivat । anyathā hi vṛtta-
midamā nirdeśyaṃ syāt । āśāsta iti ca bhūtanirdeśaḥ ।
﻿<pb n="b726"/>
tasmātsuṣṭūcyate haratiryajatiriti । yaduk‍taṃ pratipattau sabhavantyāṃ
nārthakarma nyāyyamiti । sviṣṭakṛdvadavirodho bhaviṣyatītyuktam ।</p>
<ab type="sutra" n="6">1kṛtsnopadeśādubhayatra sarvavacanam ।। 3-2-16 a. 6 ।।</ab>
<p>haratiryajatiḥ sūktavākamantrastheti sthitam । idamidānīṃ
cintyate । kiṃ sakalasya sūktavākasya paurṇamāsyāmamāvāsyāyāṃ ca
prayoga uta devatāpadavibhāgeneti ।</p>
<p>nanu cintaiveyaṃ nopapadyate । sthitamarthaikatvādeka-
vākyatvam । śliṣṭapaṭhitānāṃ pradhānadevatāpadānāṃ na cātrai-
kārthatvaṃ saṃbhavati । nāpi vibhajyamānasākāṅkṣatvam ।
﻿<pb n="b727"/>
tasmādbhinnānyetāni । bhinnānāṃ tvekavacananirdeśe sati kathaṃ
kṛts‍naprayoga āśaṅkyate । yathā āg‍neyyetyuk‍te na kṛts‍nā āgneyyaḥ
prayoktavyā ityāśaṅkā bhavati । mukhye ca saṃbhavati na gauṇe
viniyoga ityapi sthitam । ucyate । yathā bhavānāha । kintu
pūrvapakṣavādī manyate sūk‍tavāko vartata iti vākyasamūhe eka-
vacanamidaṃ, evamatrāpi sūktavākeneti samūhagatamevedamekavacanaṃ,
ataḥ samudāya evātra karaṇam ।</p>
﻿<pb n="b728"/>
<p>nanu samūhasyaikārthatā na saṃbhavati । vacanāt kalpyate
yathā uttamaprayāje । imāmāśaṅkāṃ nivartayituṃ idamadhikaraṇam । kṛtaḥ
pūrvapakṣaḥ । idānīṃ rāddhānto'bhidhīyate---nātra samūhaviniyoge
pramāṇamasti sūktavāko vartata iti anyathāpyekavacanopapatteḥ । ekā-
bhidhānāddhi pāṭhakānāṃ sūktavāko vartata iti yujyate'bhidhānam । iha
punaḥ sūktavākena prastaraṃ praharatīti na liṅgabādhenaikavākyatvaṃ śakyate
kalpayitum, yathāliṅgaṃ viniyogopapatteḥ । tasmādviśeṣāgrahaṇāt yena
﻿<pb n="b729"/>
kenacit sūktavākena prahṛte prahṛtaṃ bhavati sūktavākena prastaraṃ
praharatīti । samudāyābhiprāyastu heyatayopanyastaḥ ।</p>
<ab type="sutra" n="7">1liṅgakramasamākhyānāt kāmyayuktaṃ samāmnānam ।। 7 ।।</ab>
<p>ādhastye'dhikaraṇe uk‍taṃ prakaraṇāt pratyekaṃ śeṣatve prāpte liṅgā-
dvibhāga iti । ihedānīṃ prakaraṇādyat balīyaḥ tatkramasamākhyābhyāṃ
nitarāṃ balīya iti pūrvapakṣavādī manyate । liṅgāccheṣatve atantre
kramasamākhye ।</p>
<p>nanu naiva liṅgaṃ kevalaṃ viniyojakaṃ rāddhānte vakṣyati viniyo-
jakatve tu balābalam ।</p>
﻿<pb n="b730"/>
<p>kimarthaṃ vā prāk śrutiliṅgādhikaraṇāt balābalacintā ।
atrābhidhīyate । naiveyaṃ balābalacintā । sāpekṣaṃ liṅgaṃ
viniyojakamityatra pratipādyate । kathaṃ tarhi pūrvaḥ pakṣaḥ ?
liṅgamapi śrutyādivat pramāṇāntaranirapekṣamiti balābalasūtre
anukramaṇāt pūrvapakṣo'yam । rāddhāntastu---sāmānyasaṃbandhe sati
śeṣiviśeṣe liṅgaṃ viniyojakamiti । yathā liṅgaṃ na kevalaṃ
viniyojakaṃ tathā śrutiliṅgādhikaraṇe nipuṇataramupapāda-
yiṣyāmaḥ । ataḥ kramasahitaṃ ca liṅgaṃ viniyojakam ।
﻿<pb n="b731"/>
ubhayaliṅgapramāṇasāhitye ca prayojanamuk‍taṃ bhāṣye ।</p>
<ab type="sutra" n="1">1adhikāre ca mantravidhiratadokhyāteṣu śiṣṭatvāt ।। 8 ।।</ab>
﻿<pb n="b732"/>
<p>āgneyyā''gnīdhramupatiṣṭhata ityevamādiṣu liṅganirdeśeṣu kiṃ
yāvalliṅgā grahītavyāḥ uta prakṛtānāṃ grahaṇamātramiti । pūrvapakṣavādī
tu vidheyasya prakṛtābhidhānasāmarthyaṃ na saṃbhavati iti manvāno
yāvalliṅgaṃ grahaṇamityāha । uddeśyapadaṃ hi prakṛtāpekṣaṃ bhavati na
punarvidheyārthasamarpakamapi । uddeśyatvaṃ hi nāma prayojanavadarthatā । na ca
sāmānyaṃ prayojanavadbhavati upāttaviṣayatvāt prayojanavattāyāḥ । nanu
ca sāmānyamevopādīyate । nāparimitasyopādānaṃ saṃbhavati । tasmā-
llakṣaṇatayaiva tatra sāmānyam । yathok‍taṃ grahādhikaraṇe vidheyaṃ punaḥ sapa
rimāṇaṃ śabdādevāvagantavyam । anyato'navagamāditi pūrvaḥ pakṣaḥ ।
﻿<pb n="b733"/>
prakṛtamaprakṛtaṃ vā yāvalliṅgaṃ vidheyam । kiṃ prakṛtābhirliṅgavatī-
bhirupasthātavyaṃ uta dāśatayībhya evaṃliṅgā āgamayitavyā
iti dāśatayīgrahaṇaṃ na prakṛtapratipakṣatayā । etaduk‍taṃ bhavati ।
kiṃ yāvalliṅgā grahītavyā uta prakṛtā evaivaṃliṅgā āgamayitavyā
iti ।</p>
<p><q>‘kimidaṃ 1upadiṣṭopadeśo na nyāyyaḥ’</q> ? idamidam । upadiṣṭa-
taiva hi tasya viśeṣaḥ । na cāsau vidheyāṅgamityuktam । prakṛtvaṃ
punarabhidhānāt‍tulyam । atrāha-2virodhe sati liṅgena prakaraṇaṃ bādhyate
﻿<pb n="b734"/>
na caitayorvirodha" iti । ko'bhiprāyaḥ ? ayamabhiprāyaḥ prakṛte'pi
gṛhyamāṇe'bhihita evārtho gṛhīto bhavati । yathaikasyāmapi gavyupā-
dīyamāne caritārthaiva gāmālabheteti śratiḥ । naitadevamiti । nātra
liṅgavattā śabdārtha iti manyate । ucyate, talliṅgavattā'neneti
heyatayā'sya pakṣasyopanyāsaḥ । dāśatayyāṃ punaḥ mantravyaktāviti
prakṛta eva saṃpanne liṅgārthe niṣpramāṇakaḥ prakṛtabādha iti
manyate ।</p>
﻿<pb n="b735"/>
<p><quote>1liṅgajanitastu pratyayaḥ kaścinmithyeti</quote> । liṅgārthasaṃpattau satyāṃ ko'yaṃ
mithyābhāvaḥ । ayamabhiprāyaḥ---nāyaṃ sāmānyopasaṃhāraḥ śabdārtha
iti । <q>‘svargakāmo yajeta’</q> iti na sampatyā anyaprayogārhopi
śāstrārthaḥ paryavasita iti śakyate vak‍tum । nanu ca vyaktirapadārtha
iti sāmānyopasaṃhṛtirevopanyastā1 । etadeva na vijānīma
iti pratyayārthapradhānatvāt taddhitāntānāṃ na tadvattā'ṅgamiti
﻿<pb n="b736"/>
manyate । tasmānna sāmānyopasaṃhārārthamidaṃ śāstram । nanvetataduk‍taṃ
kāryāntare prakṛtasyopadeśo nāsāvarthāntara upadekṣyata iti
upadiṣṭopadeśaparihārāyāyamupanyāsaḥ । kimiti ? liṅgavanmātra-
grahaṇāditi darśitam । nātropadiṣṭatā hetuḥ । nanu caivaṃ
sati prakṛtabādhaḥ । bhavatvabhidhānāt prakṛtabādho na doṣaḥ ।
﻿<pb n="b737"/>
api ca na liṅgaṃ prakaraṇaṃ vā'nugrahītavyamiti nānugrahārthā
śāstrārthopasaṃhṛtiriti yaduk‍taṃ tadidam ।</p>
<ab type="sutra" n="8">1tadākhyo vā prakaraṇopapattibhyām ।। 3-1-22 a. 8 ।।</ab>
<p>atrocyate---rāddhāntī tu prakṛte'pi vidheyapratyayo naiva na ghaṭata
iti manvānaḥ prakṛtasyaiva grahaṇamityuktavān । kathaṃ ? uddeśyatvaṃ hi
nāma prayojanavato bhavati ।</p>
﻿<pb n="b738"/>
<p>prakṛtatvaṃ punaḥ vidheyepi prakṛtapratyayaṃ naiva bādhate । na hi
sannihite viśeṣe sāmānyaśabdaḥ tamativartate । nīlotpalamitivat
gāmānayetivadvā । tasmāt prakṛtapratyarthī na sāmānyaśabdo bhavitu-
marhati । prakṛtā evaivaṃ liṅgavyaktayaḥ parigṛhyanta iti siddham । sarveṣāṃ
copadiṣṭatvāditi । yaduktaṃ tadidam । yadyupadeśamātraṃ sarvatrāsti
prakṛtagrahaṇe'pyupadeśo na viśeṣaṇamityuktam ।</p>
﻿<pb n="b739"/>
<ab type="sutra" n="1">1liṅgasamākhyābhyāṃ bhakṣārthatānuvākasya ।। 3-1-25 a. 9 ।।</ab>
<p>idamidānīṃ cintyate---yathā prakṛtatayā liṅgamupasaṃhṛtaṃ kimevaṃ
samākhyāpi svanimitta evopasaṃharati uta yathāliṅgaṃ viniyoga
iti । kiṃ tāvad‌yuktam ? samākhyāpi prakṛtavanniyamayatyeva
viśeṣe liṅgam । nanu liṅgāntaravirodhaḥ prāpnoti । na, viśeṣaṇa-
tayāpi liṅgāntarasyāvirodhāt । yataḥ svārthe parārthe vā'bhidhāna-
maviśiṣṭam । nanu ca pārārthye lakṣaṇā prāpnoti । tathāpya-
bhidhānamaviśiṣṭaṃ idaṃparatāviśeṣo'yaṃ nābhidhānaviśeṣaḥ ।
﻿<pb n="b740"/>
tasmānniyantumarhati samākhyā ।</p>
<ab type="sutra" n="1">1tasya rūpopadeśābhyāmapakarṣo'rthasya coditvāt ।। 3-2-16 ।।</ab>
<p>satyamavirodhi liṅgāntaram---kintu anidaṃparatāyāḥ pramāṇaṃ
na vidyate । bhakṣaṇavalliṅgāntaraviṣayasyāpi smaraṇārha-
tvāt । prayogo hi smaraṇīyaḥ । grahaṇādyapi ca prayogaṃ eva ।
tasmādyathāliṅgaṃ vyavasthā । nanu ca samākhyāśūnyaṃ liṅgaṃ
viniyojakatāmeva na pratipadyate । naiva samākhyā-
śūnyaṃ bhakṣanimittāpi samākhyā kratusaṃbandhitāmāpādayatyeva ।
﻿<pb n="b741"/>
laukikī lakṣaṇetyasyoktaḥ parihāraḥ ।</p>
<ab type="sutra" n="10">1guṇābhidhānānmandrādirekamantraḥ syāt tayorekārthasaṃyogāt ।। 10 ।।</ab>
<p>pūrvādhikaraṇāpavādo'yam । aprayogābhidhāno mantraḥ prayo-
gābhidhānena saha ekavākyataṃ nīyate samākhyayā । liṅgaṃ hi
dṛṣṭārthatayā samākhyāyopasaṃhṛtam । yatra punaḥ dṛṣṭārthatā nāsti
tatrādṛṣṭakalpanāyāṃ pramāṇaṃ nāsti iti samākhyaiva viniyoktrī ।
sā ca svanimittaiveti siddhaṃ lakṣaṇenaikavākyatvamityekamantratvam ।</p>
﻿<pb n="b742"/>
<ab type="sutra" n="11">1liṅgaviśeṣanirdeśāt samānavidhāneṣvanaindrāṇāmamantratvam ।। 11 ।।</ab>
<p>iha pānopalakṣaṇaprakaraṇe samānavidhāne sthite <q>‘anuṣṭu-
p‌chandasa’</q> iti namanadarśanāt <q>‘‘aindraḥ somo
﻿<pb n="b743"/>
gṛhyate mīyate ca”</q> iti prakṛtivikāraśaṅkāyāṃ kṛtvācintā ।</p>
<ab type="sutra" n="1">1punarabhyannīteṣu sarveṣāmupalakṣaṇaṃ dviśeṣatvāt ।। 12 ।।</ab>
<p>atra āśrāvaṇādapanayaḥ prasthitadevatāyā iti pūrvaḥ pakṣaḥ ।
agrahaṇānneti siddhāntaḥ ।</p>
<p><quote>2pāt‍nīvate tu pūrvavat । 3tvaṣṭāraṃ tūpalakṣayet । triṃśacca ।।</quote></p>
<p>āgrayaṇāt punaranāgrayaṇasyāpi taduddeśena grahaṇamityayanaya
eva । tvaṣṭari sahavacanāt pūrvaḥ pakṣaḥ । nācoditatvāditi rāddhāntaḥ
﻿<pb n="b744"/>
trayastriṃśati tvag‍neḥ mādayitṛtvadarśanāt punarāśaṅkā । mādayitṛtaiva
tatprādhānyāt devatābhāvamāpādayati iti rāddhāntaḥ । evamanuva-
ṣaṭkāradevatāpi taduddeśenāgrahaṇānnopalakṣyā ।</p>
<p>sthitāduttaram---ekayāgatvāttu samānavidhānam । tasmādaindra-
meva samantrakam itaradanāmnānādamantrakameva ।</p>
﻿<pb n="b745"/>
<p>aindrāgne punaḥ pānamevopalakṣyate na devateti । āg‍neyaṃ
caturdhā karotīti sthite pūrvaḥ pakṣaḥ devataivopalakṣaṇaṃ pānābhāvāditi
rāddhāntaḥ ।</p>
<ab type="sutra" n="18">1chandaśca devatāvat ।। 3-2-42 a. 18 ।।</ab>
<p>devatayā tulyaṃ cchanda iti manvānasya pūrvaḥ pakṣaḥ
ekachandaso na vidyata iti rāddhāntaḥ । anuṣ‍ṭup‌chandasa iti chando-
ntaravidhānāt namatītyasya parihāraḥ । aindraḥ somo mīyate gṛhyate
ca iti samānavidhāne sthite yathāliṅgaṃ mantra iti sthitam ।
tasmādidamapyakāraṇaṃ prakṛtivikārabhāvasya ।</p>
﻿<pb n="b746"/>
<p>idānīmindrapītasya iti sthite savanasāmānādhikaraṇyāt
sarve mantravanta iti rāddhānta ।</p>
<trailer>iti bṛhatyāṃ tṛtīyādhyāyasya
dvitīyaḥ pādaḥ</trailer>
﻿<pb n="b747"/>
<head>atha tṛtīyaḥ pādaḥ ।।</head>
<ab type="sutra" n="1">1śruterjātādhikāraḥ syāt ।। 3-3-1 a. 1 ।।</ab>
<p>1<quote>śruterjātādhikāraḥ syāt</quote> । <q>‘uccairṛcā kriyate’</q> iti kimayaṃ vedadharmaḥ
uta ṛgdharma iti saṃśayaḥ । ko'yaṃ vedo nāma ? nanu cargapi veda
eveti । ucyate---vidhāyakaṃ vedaśabdenocyate । etaduk‍taṃ bhavati
---yadṛgvedaśabdavācyaṃ vidhāyakaṃ tadvidheyadharmaḥ uta yatra pādavyavasthā
tasmin mantra iti ।</p>
﻿<page n="b748"/>
<p>kiṃ tāvad‍yuktam---uccaiḥ ṛcā kriyata iti vacanādṛgdharmo'ya-
miti । nanu vedopakramametadvākyam । ko doṣaḥ ? ṛkṣvapyayaṃ veda-
śabdo vartata eva । evaṃ ca na vikalpo bhaviṣyati vedāntarapaṭhi-
tasya ṛgjātasya ।</p>
<ab type="sutra" n="2">1vedo vā prāyadarśanāt ।। 3-3-2 ।।</ab>
<p>atrocyate---vedadharmo'yam । kutaḥ ? vedaśabdopakrama-
tvādvākyasya । nanu ca upakramopasaṃhāravaśāt ṛkṣu vartata
ityuktam । satyamuktam । tattu nopapadyate । kathaṃ nopa-
padyate ? evaṃ nopapadyate । upakrame yaḥ padārthaḥ parijñāto
﻿<pb n="b749"/>
bhavati tadviśeṣapratipattireva kevalamupasaṃhārādapekṣyate । na
punastadvirodhyarthāntaram । ato'virodhidharmavidhānameva kevalaṃ
vedena saṃbadhyate । ṛk‌cchabdastadānuguṇyādanuvādaḥ । kathaṃ
punarnargvedaśabdenocyate ? kena cok‍taṃ nocyata iti ?
kintu vidheyatayā na vidhāyakavat । dṛṣṭaścāyaṃ ṛk-
śabdo vede---ṛgbhiḥ prātardivi deva rhayate’ iti । kuta
etat ? yajurvede tiṣṭhati madhye ahna iti sahayogāt ।
﻿<pb n="b750"/>
dharmopadeśaśca sāmnāṃ pṛthaktvenaivamevedamupapadyate । anyathā hi
ṛgvidhānātsiddheḥ pṛthagvacanamanarthakam ।</p>
<ab type="sutra" n="1">1trayīvidyākhyā ca tadvidi-iti ।।</ab>
<p>trayīvidyaśabdaśca vedatrayavidi vartate । tataḥ kiṃ ? idaṃ tato
bhavati । vede ṛgādiśabdānāṃ prayogo dṛṣṭa iti । yatpunarvedāntaroktasya
svarāntarāpattiriti । vidhānānna doṣaḥ । prakaraṇabādhaśca vākyādiṣyata
eva । kiṃ punaḥ kāraṇaṃ vedasaṃyogepi prakaraṇaṃ nānugṛhyate, ṛg‌dharma-
vidhānavat । ucyate-ṛcāmaṅgatvāttaddharmaḥ prakaraṇena gṛhyata iti yuk‍taṃ;
﻿<pb n="b751"/>
vedadharmatve punaḥ vidhānamupalakṣaṇam । na ca tadaṅgamiti yāva-
dvidhānaṃ dharmavidhiḥ ।</p>
<ab type="sutra" n="2">1guṇamukhyavyatikrame tadarthatvānmukhyena vedasaṃyogaḥ ।। 2 ।।</ab>
<p><q>“ya evaṃ vidvānagnimādhatte”</q> iti yājurvaidiko vidhiḥ । <q>“ya 
evaṃ vidvān vāravantīyaṃ gāyati”</q> iti ādhānaprakaraṇe sāmavaidika
iti kṛtvā cintyate । yājurvaidike bhavatūpāṃśutvaṃ, sāmavaidike
coccaiṣṭvaṃ, satyamevaṃ yadyaṅgapradhānavidhī bhidyete yathātvabhedaḥ tathā
phalavatsannidhau aphalaṃ tadaṅgamityatra vakṣyati । abhede cobhayaveda-
vidhānāt bhavati saṃśayaḥ । ubhayavedavidhānāt vikalpo
bhavatu । na vikalpaḥ saṃbhavati । evaṃ sati aṅgavidhiranuvāda
﻿<pb n="b752"/>
ityaṅgavidheḥ pradhānavidhitantratvaṃ darśayati । tathāpi kaḥ saṃśayaḥ ? aya-
masti saṃśayaḥ kimaṅgavidhirākṣiptasvavidheya eva pradhānavidhitantro
bhavati, uta pradhānenaikībhūto vidheyaṃ vidhatta iti । pūrvapakṣavādī
manyate । svārthaṃ vidhāya prayojanavaśāt pradhānenaikībhavati vāravantīya
gāyatītyasya yaḥ svārthaḥ । ataḥ sāmavaidikasvarayuktasyaivāṅgabhāvaḥ ।
atrābhidhīyate---vihitasvārtha eva pradhānenaikībhavati । na punaraṅga-
tāmapi vidhāya । pradhānavidhiraṅgatāṃ vidhatta iti saptamādye vakṣyāmaḥ
﻿<pb n="b753"/>
aṅgatayā ca vāravantīyasya prayogaḥ na vāravantīyaṃ gāyatītyasya
vidherviṣayatayā । ato na svārthavidhiḥ pradhānavidhiṃ bādhitumarhati
svārthasya prayogārthatvāt । tadidamuktam---<q>“1guṇasyānuṣṭhānena mukhyaḥ
saguṇaḥ kathaṃ syāditi guṇe pravartate । guṇapravṛttyā cenmukhyayya
guṇahānirbhavati guṇapravṛttau phalameva nāvāptaṃ bhavati । atha pradhānaṃ
saguṇaṃ kariṣyāmīti guṇe pravartamāno guṇasya guṇaṃ vinipātayati nāsya
svārtho hīyate nāsau guṇaṃ saguṇaṃ kartuṃ pravartata”</q> iti na guṇavidhau
svārthe pravṛttirītyuk‍taṃ bhavati । prayogāṅgatvācca guṇavidheḥ pradhāna-
guṇena bhavitavyamityuktam ।</p>
<ab type="sutra" n="3">2bhūyastvenomayaśruti ।। 3-3-10 a. 3 ।।</ab>
<p>sthitaṃ tāvat pradhānavidhinibandhano guṇaḥ guṇavidhi-
﻿<pb n="b754"/>
nibandhanaṃ guṇaṃ bādhata iti । idamidānīṃ cintyate---yatrobhayatra
pradhānaśrutiḥ tatra kva pradhānacodaneti । yatra pradhānacodanā
tannibandhanena guṇena bhavitavyam । tatsidhyartheṣācintā tatrā-
gṛhyamāṇaviśeṣatvādubhayatretyuktvā bhūyastvenaikatra nirūpitaṃ
vālavyajanādinā bahupu rājapratimeṣūpaviṣṭeṣu rājā'vagamyata iti
dṛṣṭāntābhidhānam । tadidamubhayamayuktam । kva bhūyastvena pradhānasya
prayogābhidhānaṃ dṛṣṭam । na ca bālavyajanaṃ ś‍vetacchatraṃ vā bhūyastvenā-
vagamayati । kiṃ tarhi ? asādhāraṇatayā । tasmādasaṃbaddhamevedaṃ
bhāṣyaṃ manyāmahe ।</p>
<p>atrābhidhīyate---nedamasaṃbaddham । bhūyastvena hi prayogā-
vagamassūcyate sakalaprayogo'vagamyata ityarthaḥ । alpāṅgā-
﻿<pb n="b755"/>
bhidhāne punaḥ na sakalaprayogāvagatirbhavati । sakale ca prayoge'vagamya-
māne prayogābhidhānamatirbhavati । prayeyāddhi pramāṇānumānamiti
sthitam । yadapi ca vālavyajanamupanyastaṃ tadgamakasāmānyatayā
bhūyastveneti sūktam ।</p>
<ab type="sutra" n="4">asaṃyuk‍taṃ prakaraṇāt iti kartavyatārthatvāt ।। a. 4 ।।</ab>
<p>1 kimetāvantyeva pramāṇāni ? ke'yaṃ praśnaḥ ? yadi tāvata
sūtrārtha eva na śakyate vyākhyātuṃ praś‍nena vinetyabhiprāyaḥ । tada-
yuktam । praś‍nena kimatra; yadasaṃyuk‍taṃ tatprakaraṇena viniyujyata iti
﻿<pb n="b756"/>
nanu kenāsaṃyuktamiti na vidmaḥ । evaṃ tarhi etadeva
praṣṭavyam । kenāsaṃyuktamiti । k‍vedamupayujyate kimetāvantyeva
pramāṇānīti ? athāyamabhiprāyaḥ । kimiti śrutyā liṅgena
vākyena vā yadasaṃyukteṃ tatprakaraṇena viniyujyata iti । kimetā-
cantyeva pramāṇātīti, tathāpyuttaraṃ tāvadasaṃbaddhaṃ anyadapyastīti ।
yadyanyadapyasti kimiti tarhi śrutyā liṅgena vākyena vā'saṃyukta-
mityucyate । athājñānameva naiva śrutiliṅgavākyebhyaḥ pramāṇamanya-
dvijñāyata iti tathāpi svarūpaṃ vaktavyam । nāsaṃyuktaṃ prakaraṇāditi
yujyate kartavyasya itikartavyatākāṅkṣasyeti vakṣyamāṇavadvaktavyam ।
﻿<pb n="b757"/>
ataḥ praś‍no'rthe'naupayika iva dṛśyate । atrābhidhīyate---ayamabhi-
prāyo bhāṣyakārasya । lakṣaṇādāvuk‍taṃ <q>“1śeṣalakṣaṇamucyate ।
śrutyādīni viniyoge kāraṇāni”</q> iti । tatra tāvat śrutiliṅga-
vākyaiḥ viniyojyaṃ śeṣatvamuktaṃ prakaraṇena viniyojyaṃ punaḥ kimatra
bhaviṣyati । nanu ca prayājādayaḥ santyeva kimiti praśnaḥ ।
bāḍhaṃ praśnārthaḥ vidyate prayājādīnāṃ hi ekaniyogalakṣaṇasaṃbandhaṃ
caturthe vakṣyati darśapūrṇamāsādibhiḥ kimatrānyatsaṃbandhe pramāṇaṃ
mṛgyate । evaṃ ca tadbhūtādhikaraṇa evoktaḥ saṃbandhaḥ anvitā-
midhāyibhiḥ padaiḥ sarvatra śabdārthāvagame heturiti vyāpakaṃ
bhavati । pramāṇāntare punaranviṣyamāṇe nānvitābhidhānanibandhanaḥ
﻿<pb n="b758"/>
śakyate pradarśayitum । prakaraṇādibhirhi vākyārthānāṃ saṃbandhāvagatiḥ ।
na ca vākyārthasya vākyārthasya ca saṃbandhe padābhidhānalakṣaṇaḥ saṃbandha
upapadyate । anvitaṃ hi padārthāntareṇa padārthamācaṣṭe padaṃ, na
vākyārthaṃ vākyārthāntareṇa । ato darśapūrṇamāsārthatayā prayājādi-
vākyārthānvayaṃ aśābdaṃ manyamānasya praśnaḥ ।</p>
<p>nanu caitānyeva pramāṇātīti aśābdaṃ manvānasya praś‍nenaiva
bhavitavyam na punaḥ kimetāvantyeva pramāṇānīva । ucyate---eta-
devok‍taṃ yadyasaṃyuk‍taṃ na tarhi viniyojyam । ato'saṃyuktamiti
vadatā etāvantyeva pramāṇānītyuk‍taṃ bhavati । tasmāt yukto'yaṃ praśnaḥ
﻿<pb n="b759"/>
---kimetāvantyeva pramāṇānīti । itarastu nāvaśyaṃ padārthā-
ntarānvitameva śābdam । aidamarthyenāpi śabdaḥ saṃbandhaṃ
pratipādayatyeveti manvāno netyuktavān । itarastu pṛcchati 1kimaparaṃ
kāraṇamiti praśnenaivopakramaḥ pūrvapakṣa iti, pūrvoktapraśnārthavivaraṇaṃ
﻿<pb n="b760"/>
kā nāmeyaṃ nadīti ca । na cānirjñātanadyarthasyaivopapadyate praśna iti 
prakaṭīkṛtaḥ praśnārthaḥ <q>‘kathaṃ punarasaṃyuktasyaiva viniyogaḥ’</q> । tadi-
damaidamarthyailakṣaṇaṃ kathayati iti kartavyatārthitvāditi । aidamarthyenāpi
śabdaḥ sabandhaṃ pratipādayatyeveti ।</p>
<p>nanu caikaniyogalakṣaṇasaṃbandho'yamityuktam । kimidamiti-
kartavyatārthitvaṃ nāma ? ucyate---ekaniyogalakṣaṇa eva saṃbandho
nopapadyate yadītikartavyatā lakṣaṇaḥ saṃbandho na syāt । na
hyasaṃbandhavidheyasya ekaniyogatā upapadyate vidheyanānātvāt ।
﻿<pb n="b761"/>
upapadyate ca karaṇetikartavyatayā saṃbandhaḥ । anyatrāpi sādhye
darśanāt । sādhyaścāyaṃ niyogārthaḥ । tasmādupapannaṃ itikartavya-
tārthitvāditi vidheyasaṃbandhakāraṇam । kimiti tadbhūtādhikaraṇe
vākyasyaivārthenautpattikaḥ saṃbandho darśitaḥ । ucyate---asūtrārthajño
bhavān । kriyārtheneti vadatā sarvasyaivāsya prāmāṇyaṃ darśitam ।
tasmādaidamarthyalakṣaṇameva saṃbandhaṃ vede vedavido manyante । tatsidhyarthaṃ
tu padārthānāmapi anvitābhidhānaṃ darśitam । aidamarthyameva hi
﻿<pb n="b762"/>
pramāṇāntaratve hetuḥ । anvitābhidhānaṃ tu pramāṇāntarapūrvakeṣvapi
tulyam devadattaḥ kāṣṭhaiḥ sthālyāmodanaṃ pacatītyevamādiṣu laukikeṣu
vākyeṣu । ataḥ prakaraṇaviniyojyamapi śeṣatvamastīti siddham ।</p>
<ab type="sutra" n="6">1kramaśca deśasāmānyāt ।। sū. 12. a. 5 ।।</ab>
<p>atredānīṃ kaḥ praśnārthaḥ aidamarthyalakṣaṇameva hi saṃbandhaṃ vedavido
manyanta ityuktam । nanu caitāvantyeva pramāṇānītyākṣepeṇa bhavitavyaṃ
kimidaṃ <q>‘kimetāvantyeva pramāṇānī’</q>ti । atrocyate-atrāpyasaṃyukta-
﻿<pb n="b763"/>
grahaṇaṃ viṣayāntarapradarśanārtham । satyamaidamarthyavyatirekeṇa saṃbandho
nāsti, tathāpi pramāṇāntaramasti aidamarthyaviśeṣāvagatau sthāna-
sāmānyaṃ nāma tadidamuk‍taṃ---kramaśca deśasāmānyāditi । prayojanaṃ tu
darśitameva ।</p>
<ab type="sutra" n="6">1ākhyā caivaṃ tadarthatvāta ।। sū. 13. a. 6 ।।</ab>
<p>atredānīṃ praśnārtho nopapadyate aidamarthye sati sthānavat
viśeṣāvagame hetutvāt samākhyāyāḥ । ucyate---astyatra
viśeṣaḥ yuk‍taṃ tāvatsthānasya viśeṣāvagahetutvaṃ vaidikatvāt ।
﻿<pb n="b764"/>
samākhyā punaḥ laukikī । na ca laukikamabhidhānaṃ vedārthāvagame
heturbhavati । yathā <q>‘pacati’</q> ityevamādipu । ata idaṃ kimetāvantyeva
pramāṇānīti । atrocyate । samākhyāyā laukikatvepi vaidi-
kasyārthasya viśeṣāvagame hetutvaṃ pratipadyate । kutaḥ ? abhidhānaṃ
hi kṛttaddhitasamāsānāṃ saṃbandhini prasiddhaṃ vaidikasyārthasya cedama-
bhidhānaṃ yadyapi svayaṃ laukikam । ato viśeṣamavagamayati । na
cedaṃ smṛtivat pramāṇāntarāpekṣaṃ autpattikatvāt śabdārtha-

﻿<pb n="b765"/>
saṃbandhasya । tasmādyuktaṃ ākhyā caivaṃ tadarthatvāta iti yato
viśeṣāvagame hetuḥ । prayojanamuktam ।</p>
<p>śrutiliṅgavākyaprakaraṇasthānasamākhyānāṃ samavāye pāradaurbalyamartha-
viprakarṣāt ।। 7 ।।</p>
<p><quote>1kā punaratra śrutiḥ ? kiṃ liṅgamiti</quote> । nanu cāyaṃ praśno nopapadyate ।
kimiti nopapadyate ? yasmāt uktāni viniyoge kāraṇāni
iyuktam । na cānirjñātasya uktatā saṃbhavati । tasmādvipratiṣiddhaṃ
<q>“uktāni viniyoge kāraṇānīti । kā punaratra śrutiḥ rkiṃ liṅgaṃ”</q>
iti ca ।</p>

﻿<pb n="b766"/>
<p>athāyamabhiprāyaḥ viniyoga eva śrutyādibhiruk‍to, na
punaḥ śrutyādīnāṃ svarūpamiti । yadyevaṃ tarhi vaktavyaṃ uk‍taḥ
śrutyādibhirviniyoga iti । na viniyoge kāraṇānyuktānīti ।
kiñca viniyogoktyā viniyogakāraṇānyuktāni bhavantyeva । kāryataḥ
kāraṇaparijñānāt । arthāvacchedyameva hi śābdaṃ viśeṣato bhavati ।
svarūpato varṇamātragrahaṇāt । ato viniyogoktyāpi1 naiva praśno
na ghaṭate । śrutiliṅgayośca svarūpamabhidhāya punarvākyapraśne ko'bhi-
prāyo na vidmaḥ । athāyamabhiprāyaḥ saṃhatyārthamabhidhati padāni vākyaṃ

﻿<pb n="b767"/>
miti spaṣṭamevānyatvamupalabhāmahe । tasmādasaṃbaddhamevedaṃ bhāṣyamiti
arthajñānamānino manyate ।</p>
<p>atrābhidhīyate---satyamarthāt pramāṇāvagatistathāpi upapadyata
evāyaṃ praśnaḥ kā punaratra śrutiriti । kathamupapadyate ? satyaṃ gārhapatya-
śravaṇaṃ śrutiḥ satyaṃ ca indrābhidhānasāmarthyaṃ liṅgaṃ tathāpi padāntara-
nirapekṣaṃ naivobhayaṃ śakyate'vagantum । aindrayā gārhapatyaḥ upasthā-
tavya iti । nāpīndraparatā mantrasya । tulye padāntarasavyapekṣatve
﻿<pb n="b768"/>
viśeṣaṃ ajānan pṛcchati---<quote>kā punaratra śrutiḥ kiṃ liṅgamiti</quote> । atha
kimityādāveva etanna nirūpitaṃ <quote>śrutyādīni viniyoge kāraṇānī</quote>tyāsmin bhāṣya
eva । atrocyate---tatrāpyetat utsūtrameva vaktavyam । iyāṃstu atra
viśeṣaḥ <q>‘śrutiliṅga’</q> ityasya sūtrasya vyākhyātavyatayā aupoddhāti-
katayā saṃbaddhamabhidhānaṃ bhavati । kathaṃ punaridānīṃ tulye padāntara-
saṃbandhe gārhapatyaśabdasya śrutitocyate ? iyamucyate padāntara-
saṃbandhastu indrābhidhāne gārhapatyābhidhāne vā aviśiṣṭaḥ । gārhaṃ-
patyaśravaṇameva gārhapatyābhidhāne vyāpriyate । nanu dvitīyā vyāpriyata
ityuktam । satyamuktam gārhapatyaśravaṇe sati । ataḥ padasyaiva
﻿<pb n="b769"/>
nidarśitaṃ na prātipadikamātrasya । evamindrābhidhānepi mantre
padāntaramudāste । evaṃ ca sati vākye praśnottarametadvivekāye-
tyupapannameva । ato'sādhāraṇapratipattinimittatayā saṃhatyārthā-
bhidhāne satyapi śrutirliṅgamiti cocyate । tasmādupapannaṃ śruti-
liṅga‍yorvirodhe kimubhayaṃ viniyojakaṃ uta śrutireveti । prakaraṇa-
praśnābhiprāyaṃ tu svasthāne vakṣyāmaḥ, kramasamākhyayośca ।</p>
<p>nanu caivaṃ sati vaktavyaṃ śrutiḥ liṅgaṃ cobhayaṃ pramāṇaṃ ata śruti-
rbalīyasīti । iha punaḥ śrutiliṅagayoḥ kiṃ śrutirbalīyasī āho-
svit liṅgamiti na ghaṭate । yasmādidamapi kāraṇaṃ śrutiḥ liṅgamapīti ।
﻿<pb n="b770"/>
tasmādyathaivopanyastamasmābhiḥ tathaivopanyasanīyam, na tu kiṃ
śrutirbalīyasī āhosvit liṅgamiti । tulyabale ete
kāraṇe iti ca pūrvaṣakṣahetudarśanāt । tasmādanyathaivopanyā-
so'nyathaivopasaṃhāra iti । viruddhaṃ phalamapyevamevopanyastam
kimindrasya gārhapatyasya copasthānaṃ kartavyaṃ, uta gārhapatyasyaiveti ।
tasmādupakramopasaṃhārayoḥ sāmyaṃ vaktavyam ।</p>
<p>yadapi ca evaṃ tarhi liṅgavākye virudhyamāne iha saṃpradhāryete na
śrutiliṅge iti tadapyayuktamiva, sarvatra samavetaṃ vivik‍taṃ ca dṛśyata
ityuktatvāt vivekasya । yā śrutiḥ sā liṅgena viruddha‍yata iti vākyaṃ
punaḥ lakṣaṇayāpyupapadyata evetyuktvā athaveti śrutyantaropanyāsaḥ
kimaparitoṣāt uta vikalpārtha ityetadapi naiva jñāyate ।</p>
﻿<pb n="b771"/>
<p>ucyate---yastāvadupanyāsaḥ kiṃ balīyasī śrutiḥ āho---
svilliṅgamiti tatrāyabhiprāyaḥ । kiṃ liṅgonmardanenaiva yathā śrutiḥ pramāṇa
tathā liṅgamapi । yadi ca ubhayamubhayopamardanenaiva pramāṇaṃ tadopapadyata
evāyamupanyāsaḥ kiṃ balīyasī śrutiḥ āhosvilliṅgamiti ।</p>
<p>etaduk‍taṃ bhavati---na vidmaḥ kiṃ balīya iti । tasmādubhayaṃ
pramāṇaṃ ubhayaprāmāṇye cobhayorabhidhānam । ata eva cāniyama
ityuktam <q>“yadi tulyabale ete kāraṇe”</q> iti ca viśeṣāgrahaṇāt ।
<q>“tato vikalpa”</q>1 iti । ko'yaṃ vikalpaḥ ? nanu cāsmin pakṣe
samuccaya eva । abhidhānavikalpamaṅgīkṛtyaitaduktaṃ na prayogavikalpam
﻿<pb n="b772"/>
yadi tu liṅgaṃ balīyaḥ’ ityetadapi bhāṣyamupanyāsavat draṣṭavyam ।
evaṃ tarhotyuk‍te viśeṣe punaḥ praśnaḥ kenābhiprāyeṇa ? na kevalāt
gārhapatyaśravaṇāta tadupasthānāvagatiḥ । tāvanmātrasya ca śratitva-
mupadarśitam । tadidānīṃ rāddhāntavādyabhiprāyaṃ vivṛṇoti---satyaṃ
vākyādṛte nāyamavagamaḥ gārhapatyaśravaṇāt tadupasthānāvagatiriti ।
yā'tra śrutirityuktam indrābhidhānepi tulyatvāt । kathaṃ ? balīya-
syapi hi liṅge aindrayopatiṣṭhata ityetat gārhapatyaśabdena sahaika-
vākyatāmupetyaiva । yadi hi nopeyāt tato liṅgena virudhyeta
tasmāt śrutiliṅgayorvirodhaḥ । atha vā nātra ekavākyatvāditi
﻿<pb n="b773"/>
pakṣāntaropanyāsaḥ sakalapadapradarśanārtha iti vyākhyātam । kiṃ
punaratra yuktam ? ubhayatra svārthāvagamāt । liṅgādapi liṅgārtho'vagamyate
śruterapi hi śrutyarthaḥ । vākyasya caudāsīnyāt ubhayatrābhidhānamātraṃ
virudhyate । na cābhidhāne kaścidviśeṣo'vagaṃmyata ityataḥ tulyabale ete
kāraṇe ityuktam । 1<quote><q>“nanu liṅgasya bhaṅgurasyeva rūpaṃ savicikitso hi liṅgātpratyaya”</q></quote> iti ।
keyaṃ vicikitsā nāma ? asamyak pratyayaḥ । kimatrāsamyaktvam ।
nahīndrābhidhānāt indro'bhidhātavya iti pratyayo bhavatītyarthaḥ ।
bhavati tu gārhapatyaśravaṇāt vidhāyakavākyagatatvāta gārhapatya-
śabdasya । nanu cāvidhāyakatvāt liṅgasya prāmāṇyameva nāsti, kathaṃ
﻿<pb n="b774"/>
virodha iti । satyaṃ---abhidhānasāmarthyamātraṃ naiva pramāṇam-iti-
kartavyatāvagame satyanyato viśeṣāvagame pramāṇaṃ, kartavyatāvagamāt
prakaraṇādibhiḥ । karmavyatāvagame cābhidhānamātramavaśiṣyata ityuktam ।
tasmāta tulyabale ete kāraṇe iti । <q>“1balīyānapi hi hetuḥ”</q> iti
na ca tāvat balīyān, anvāruhyāpi na virodho'stīti manyate ।
<quote>nanvayameva virodhaḥ sakṛt upasthānaṃ coditam asakṛdabhinirvartyata iti । naivam---upastheya-
bhedāt pratipradhānamāvartante guṇā iti nyāya evaiṣaḥ na virodho'rthaḥ</quote> । nanu cedaṃ avi-
rodhottaraṃ na ghaṭate । nahyatropastheyadvayaṃ śrūyate aindrayā
gārhapatyamupatiṣṭata iti gārhapatya evaikaḥ upastheyatayā
śrūyate nendro'pīti । tasmādanuttaramidam ।</p>
﻿<pb n="b775"/>
<p>ucyate---prakaraṇāt kartavyatāvagamāt indrapadāt indrā-
bhidhānaṃ pratīyata iti manvānena <q>‘upastheyabhedāt’</q> ityuktam ।
vākyasāmānyāt । evaṃ tarhi gauṇamukhyatā nopapadyata iti
punarvirodhopanyāsaḥ । nanu ca pratipradhānaṃ guṇāvṛttau satyāṃ
naivāsau virodho ghaṭate । aviniyuktamantrāpekṣo'yaṃ virodhaḥ ।
viniyoge tvavirodhaḥ iti siddho'tra pūrvapakṣaḥ ।</p>
<p>atrocyate---<quote>śrutiliṅgayorvirodhe śrutirbalīyasī iti । kutaḥ ? arthaviprakarṣāt ।
kimidaṃ arthaviprakarṣāditi arthasya viprakarṣaḥ arthaviprakarṣaḥ । kaḥ punararthaḥ ? śrutyarthaḥ
﻿<pb n="b776"/>
gārhapatyamupatiṣṭhata iti sannikṛṣṭaḥ śrutyarthaḥ । indraḥ upastheya iti viprakṛṣṭaḥ । kathaṃ ?
<q>‘kadācana starī:’</q> ityanena mantreṇendra upasthātavya iti na śrūyate । satyapīndrābhidhānasāmarthye
vacanābhāvat anupasthānīyaḥ indra ityavagamyate</quote> । nanu pūrvamevoktaṃ satyāṃ kartavya-
tāyāṃ indrābhidhānaṃ pramāṇaṃ, tataścobhayatrābhidhāne tulyataiva । ato
dvayoḥ prāmāṇyamiti । kimidaṃ punarākṣiptam samāhitaṃ ca ?
<quote><q>“dharmasya śabdamūlatvādaśabdamanapekṣaṃ syāt iti । yadetat prakaraṇaṃ liṅgaṃ ca ubhyamapyeta-
daśābdam । na cātikrāntapratyakṣa eva evaṃlakṣaṇake'rthe śabdamantareṇa paricchedo'vakalpate ।
ato manyāmahe viprakṛṣṭaṃ śrutyarthālliṅgamiti”</q></quote> ucyate---aśābdametaditi viśeṣaṃ
pradarśayitum । nanu caivaṃ sati prāmāṇyamevāsya hīyate । kuto
﻿<pb n="b777"/>
virodhaḥ । adhāyamabhiprāyaḥ asati virodhe smṛtivalliṅgasya prāmāṇya-
miti । tadayuktam । kutaḥ ? smṛterhi arthamavagamya virodhādviparyayaḥ
kalpyate । iha punaḥ upasthānaṃ naivāvagamyata ityuktam । kathamana-
vagamyamāne'rthe'numānam । tasmāddurgṛhītastenasaṃbhāṣitavadasaṃbandhaṃ
pratibhāti । punarapi kartavyatāpekṣālliṅgādevārthāvagatiṃ darśayati ।
śrutisaṃbhave vā avagativākyasādhāraṇye sati kathamayaṃ viśeṣa
iti vaktavyam । atrābhidhīyate---kartavyasyetikartavyatākāṅkṣasya
vacanaṃ prakaraṇamiti prakaraṇādaidamarthyalakṣaṇa eva saṃbandhaḥ na punaḥ
anvitapadārthalakṣaṇa ityuktam । tataḥ kim ? anvitapadārtha-
﻿<pb n="b778"/>
lakṣaṇaḥ saṃbandhaḥ padārthebhya evāvasīyate । aidamarthyalakṣaṇastu kevalaṃ
kāryata eveti na padārthānvaye vyāpāro'vagamyate । evamapi ko
viśeṣaḥ ? ayamasti viśeṣaḥ---1padārthānvitalakṣaṇaḥ tasmin
sati paścātkāryayogaḥ pada rthānvayalakṣaṇastu prathamata eva । so'yamartha-
viprakarṣaḥ । anvayapradarśanārthaṃ ca tārtīyaṃ pramāṇaṣaṭkaṃ śeṣaśeṣivido
manyante । sa cānvayaḥ śrutau prathamataramavagamyata iti na kāryataḥ
pāścātyāyāṃ padārthānvayāvagatau pramāṇamasti । nahyanvitasyānvayo
dṛśyate yataḥ । tasyāt sūktaṃ liṅgāt śrutirbalīyasīti ।
ānumānikamabhidhānaṃ ca padārthānvayāpekṣameva draṣṭavyam ।
﻿<pb n="b779"/>
1vikalpasya cānyāyyatvāditi mantravākyāpekṣam । nendraśabdasyā-
bhidhānadvayaṃ nyāyyamityabhiprāyaḥ । ato na viniyuktasya viniyogo
ghaṭata iti pradarśito hetuḥ । yaduktamavirodha iti; evamuk‍to virodhaḥ
yadutendraśabdasya mantravākyāpekṣayā nābhidhānadvayamupapadyata
iti । aidamarthyasyānvayalabhyatvāt śrutāvuparatā kartavyatāpekṣeti
nākāṅkṣādvayamupapadyata iti virodhaḥ । tadidamakṛtasāmarthyatvaṃ
mantravākyasya niyogasya coktaṃ vākyaprakaraṇaśabdābhyām ।
﻿<pb n="b780"/>
ata upapanno'rthaviprakarṣaḥ । 1<q>“liṅgavākyayorvirodhe kimudāharaṇam ?
syonaṃ te sadanaṃ kṛṇomi ghṛtasya dhārayā suśevaṃ kalpayāmi
tasmin sīda amṛte pratitiṣṭha vrīhīṇāṃ medha sumanasyamānaḥ iti”</q> ।</p>
<p>nanu cārthaviprakarṣādityukto hetuḥ sāpekṣanirapekṣatvaṃ ca liṅga-
vākyayoḥ ।</p>
﻿<pb n="b781"/>
<p>ataḥ prakaṭa evārthaviprakarṣaḥ kimityadhikaraṇāntaramāra-
bhyate । na kevalamidamadhikaraṇaṃ, sarvādhikaraṇākṣepa evāyam ।
sujñāno hyarthaviprakarṣaḥ । kathaṃ? liṅgaṃ tāvaduktaṃ nirapekṣatvāditi ।
vākyamapi padārthānvayāvagamyamānasaṃbandhaṃ aidamarthyalakṣaṇāt balīya
iti pradarśitam । prakaraṇamapi tadapekṣitvāt kramasya kramādūlīyaḥ।
evaṃ kramo'pi saṃbandhakṛttayā vedāvagamyatvācca samākhyāyā balīyā-
neva । ato nārambhaṇīyānyevaitāni adhikaraṇānītyarthaviprakarṣajñānā-
bhimānino manyate । atrocyate---yattāvadidamuktaṃ nirapekṣatvālliṅgaṃ
balīya iti । tadayuktam । kasmāt ? sakalasya hi mantrasya kartavya-
tāvagamāt na kevalāt padāt kartavyatāvagamo bhavati ।
﻿<pb n="b782"/>
ato vākyameva prathamataraṃ padānāṃ parasparasaṃbandhāvagame hetuḥ । saṃba-
ndhasya ca kāryāvagatiḥ । tasmādvākyameva balīya iti bhavati matiḥ ।
avaśyaṃ caitadevamabhyupagantavyam । anyathā hi avirodhisyonādi-
padāntarasaṃbandho'pi nirapekṣatvālliṅgasya viniyoge na syāt ।
ato durjñāno'yaṃ vākyaliṅgayoḥ viprakarṣa iti prārabdhamidamadhikaraṇam ।
ayameva ca pūrvapakṣavādino'bhiprāyaḥ padāntarasavyapekṣaṃ liṅgaṃ viniyo-
jakamityubhayatra viniyogaḥ । yatpunaridamuk‍taṃ1 liṅgasya śrutyāpi bādhi-
tatvāditi । ko'yaṃ hetuḥ ? na hi śrutyā bādhitasyānyenāpi bādhyatā ।
﻿<pb n="b783"/>
tasmāt bāliśabhāṣitamevedaṃ pratibhāti । nedaṃ bāliśabhāṣitam ।
anyo'bhiprāyaścodakasya । yathaiva śrutyā padārthānvayasaṃbandhajñānakāraṇa-
tvena liṅgaṃ bādhitaṃ kāryaikyaviniyojyatvādevaṃ vākyenāpīti pūrvapakṣi-
tam । atrābhidhīyate---yajuṣastāvadviniyogaḥ pratipadam । kāryataḥ
punaraikyaṃ padānāṃ, yāvadekaṃ kāryaṃ tāvadaviruddhaḥ padāntarasaṃbandhaḥ ।
kāryāntare tu pratyarthini na kāryāntarasaṃbandhitā śakyate pratipat‍tuṃ
pratipadavidhānādeva । atra hi kāryato mantratvam । na mantrataḥ kāryaṃ
<pb n="b784"/>
yathā ṛkṣu sāmasu ca । ataḥ kāryanirapekṣakevalapadārthānvaya-
saṃbandhitāṃ vākyanibandhinīṃ bādhate liṅgam ।</p>
<p>nanu ca śrutāvapyevameva prāpnoti । satyaṃ prāpnoti yadīdaṃ yajuḥ
syāt tat‍tu śrutiviniyojyatvaṃ ṛkṣu pradarśitam । ṛcāṃ tu
mantrataḥ kāryamityuktam । yajuṣāṃ punaḥ yatrāpi iṣe tveti viniyogaḥ
tatrāpyupādānavaśādvicchedaḥ na punaḥ kāryopādānābhyāṃ anyo
yajuṣṭve heturasti । tasmādyukto vākyabhedaḥ । yatpunaridaṃ bhāṣya-
kāreṇa pradarśitaṃ---1<q>“nanu caikavākyatvepi liṅgameva vyāpriyata”</q> iti ।
tadayuktamiva pratibhāti । kimiti, kāryato'trārthanirṇayaḥ । kutaḥ ?
﻿<pb n="b785"/>
na sāmarthyamātrāt, kāryasavyapekṣaṃ hi sāmarthyaṃ liṅgamiti
nirūpitam । yadapi ca parihṛtaṃ---<q>“arthaviprakarṣo'tra bādhyatve hetuḥ ।
asti caikavākyabhūtasya liṅgasyābhidhānālliṅgāt viprakarṣaḥ”</q>
iti । tadapyayuktamiva । ekavākyatāhetorliṅgasyāliṅgatvā-
dityuk‍tam । atrocyate---pratipadaṃ viniyogāt ekavākya-
tayāpi ca kāryopapatteḥ yuktā liṅgatāśaṅkā । parihāraścārtha-
viprakarṣāt । tasmānnātra śrutirliṅgaṃ vākyamiti tantraṃ, viprakṛṣṭaṃ
aprāpakamiti sūtrārthaḥ । ataḥ siddhaṃ kāryabhedādvākyabheda iti । tarhi
tasmin sīdeti kimālambanamidaṃ ? pūrvaprakṛtālambanamevevati brūmaḥ ।
nanu caivaṃ sati parārthataiva pūrvasya prāpnoti tataśca vākyaṃ
balavadityuktaṃ bhavati । nāvaśyaṃ parāmarśe tādarthyameva
﻿<pb n="b786"/>
bhavati । anyārthamapyanyārthenāvamṛśyate eva sarvanām‍netyadoṣaḥ । yathā
tatprayojako heturiti, yathā ca vede etasyaiva revatīṣviti ।
tasmādvalīyo'bhidhānamiti siddham । aya 1vākyaprakaraṇayoḥ
kathamiti । kiṃ punaḥ prakaraṇaṃ nāmeti । ko'yaṃ praśnaḥ ? itikartavya-
tārthitvādityevaṃ nirjñāte prakaraṇe na vidmaḥ kimartho'yaṃ praśna iti ।
atrocyate---iti kartavyatārthitvādityuktam । na vidmaḥ kasyeyamiti
kartavyatārthiteti । yasyeyamitikartavyatākāṅkṣā tadatrocyate
---kartavyasyeti niyogārthasyetyarthaḥ । tasyetikartavyatākāṅkṣasya
yeyaṃ tṛtīyākāṅkṣā tatprakaraṇaṃ tena biniyogaḥ । tadviniyoge kāraṇaṃ
na kartavyatāmātraṃ nāpyanyat । ta smādupapannaḥpraśnārthaḥ, uttaraṃ ca ।</p>
﻿<pb n="b787"/>
<p>idānīṃ vākyaprakaraṇayoḥvirodhe <q>“1tulyabale ete kāraṇe”</q> iti
ko'bhiprāyaḥ ? kāryārthatvādanvayasya ubhayaṃ kāryeṇa viniyujyata
iti । yadvā kāryādṛte'nvayasya bādhitatvāt prakaraṇameva balīyaḥ ।
tatpratyayatvādvākyasya । evaṃ manyānenoktaṃ vākyasya bādhitatvāditi ।
﻿<pb n="b788"/>
atrocyate---atrāpyarthaviprakarṣādityukto hetuḥ । kathamartha-
viprakarṣaḥ uktaḥ? kāryārthatayānvayaḥ kalpyaḥ । na ca klṛptānva-
yasya kāryārthatve siddhe'nvayāntaraṃ viniyuktaviniyogavirodhāt
liṅgavacchakyate pratipat‍tum । tasmādvākyaṃ balīyaḥ । durjñānaviprakarṣa-
jñāpanāyādhikaraṇaprapañco'yaṃ liṅgavat sarvatra draṣṭavyaḥ । udāharaṇa-
muktam । <q>“1 atha prakaraṇasya kramasya ca virodhe kimudāharam”</q> iti ।
atrāpi pūrvapakṣavādī manyate kramaprakaraṇayostulyabalatvamiti ।
﻿<pb n="b789"/>
kathaṃ ? bhāṣyakārastāvat ajñānameva vyapadiśati1 । kimajñānāt‍tulya-
balatvaṃ sidhyati ? jñānasya hi tulyabalatvaṃ atulyabalatvaṃ vā viṣayaḥ
nājñānasya । nanu cājñānamapi pramāṇatayopanyastameva । na, vyavahāra-
mātraṃ tadityuk‍tam । pramāṇāntaraprameyābhāvamātraṃ prameyam । iha
tulyabalatvaṃ atulyabalatvaṃ ca na pramāṇāntaraprameyabhāvamātraṃ
śakyate vak‍tum । kathaṃ tarhyetadbhāṣyaṃ <q>“na tāvadviśeṣamupalabhāmaha”</q>
iti । bhāṣyakāra evātra praṣṭavyaḥ ।</p>
<p>atrocyate---durvidagdhavacanamātramidam । ayamabhi-
prāyo bhāṣyakārasya । nātrānayorviśeṣo jñāyata iti
﻿<pb n="b790"/>
sarvatra prakaraṇānusyūteḥ kramo'pi kāryavānavagamyate eva । kāryataśca
sannidhiranvitamavagamayatīti । pratyuta prakaraṇamevātra bādhyatayāva-
gamyate । viśeṣopasaṃhārāt sannidheḥ । na hi klṛptasya sannidheḥ
kalpanā śakyate vak‍tum । anvayasyeva । tatpunaridamanvāruhya-
vacanamityuktamādhastye'dhikaraṇe । sarvatra caivaṃ draṣṭavyam ।
﻿<pb n="b791"/>
atrocyate---kramātprakaraṇaṃ balīyaḥ । kutaḥ ? na hyanā-
kāṅkṣitasya kramaḥ saṃbandhe hetuḥ । sannidhimātraṃ hi kramaḥ ।
na ca sannidhimātrāt saṃbandho bhāryā rājñaḥ puruṣo devadattasyetivata ।
ākāṅkṣā ca prakaraṇavatāṃ tulyeti sarvapradhānasaṃbandho videvanādīnām
kramāddhi ākāṅkṣā, ākāṅkṣāto'nvayaḥ anvayācca tādarthyamiti ।
so'yamarthaviprakarṣaḥ । yaduktaṃ kramādākāṅkṣopasaṃhāra iti tadayuktam ।
sarvārthatvepi kasyacitsannidhānabhavaśyaṃbhāvīti pāṭhārthameva tat ।
﻿<pb n="b792"/>
bādhitasya hyanugraho nyāyya ityuktam । “prakaraṇavataḥ sākāṅkṣatvāt
sannidhāne cāmnātena paripūrṇenāpyavakalpata ekavākyatvaṃ iti । kimidaṃ
paripūrṇenāpi iti ? etaduktaṃ bhavati---na cetkramaḥ prakaraṇaṃ
ekavākyataiva nāsti । nanu ākāṅkṣā sannidhiryogyatvamiti
caikavākyatve hetuḥ । satyaṃ vākyārthāvagatau, iha punarvā-
kyārthasya vākyārthasya ca saṃbandhaḥ । sa cetikartavyatārthitayaiva
saṃbadhyata ityuktam । kramaḥ punaḥ vākyārthasya ca sannidhāna-
mityuktam । yathā bhāryārājñaḥ puruṣo devadattasyetyatra pradarśitam ।
﻿<pb n="b793"/>
<q>“atha kramasamākhyayoḥ kathaṃ ?”</q> kramo hyākāṅkṣāvataḥ sannidhaubhavati
viśeṣāvagatau hetuḥ । samākhyā punaḥ viśeṣanimittaiveti tulyabale
ete kāraṇe iti । tasmādubhayaṃ viniyojakam ।</p>
﻿<pb n="b794"/>
<p>atrābhidhīyate---kramo balīyān vaidiko hyasau sannidhiḥ ।
samākhyāpunarlaukikī । nanu caivaṃ vadatā samākhyā naiva pramāṇamityuktaṃ
bhavati । maibaṃ vocaḥ arthaviprakarṣa evānena prakāreṇocyate । kathaṃ ?
samākhyā hi saṃbandhanimittā satī sannidhānādyavagamayati ।
kramaḥ punaḥ svayameva sannidhiḥ । na ca pratyakṣasya sannidheḥ punaḥ
sannidhānāntarakalpanāṃ ghaṭate iti so'yamarthaviprakarṣaḥ । kathaṃ tarhi
samākhyā ? samavāyādibhiḥ upapadyate brāhmaṇagrāmavat ।</p>
﻿<pb n="b795"/>
<p>1<q>“atha yat tatra tatrābhidhīyate idamanena bādhyaṃ idamanena
bādhyamiti tatra yadbādhyate kiṃ tadbādhakaviṣayaṃ prāptaṃ utāprāptamiti”</q> ।
kasya vyākhyānametat ? na kasyacidapīti brūmaḥ । kiṃ tarhi anena
atra kriyate । bhāṣyakāra evātra praṣṭavyaḥ । atrābhidhīyate
---śrutyādīnāṃ balābalacintāśeṣabhūtamidaṃ bhāṣyam । kathaṃ kṛtvā ?
balābalacintā hi bādhyāpekṣiṇī । tadidānīṃ bādhyaṃ kiṃ
bādhakaviṣayaṃ prāptaṃ sat bādhyate utāprāptamiti । ubhayathā'bhi-
hito doṣaḥ । nanu ca prāptabādho daśame darśita eva । kimiti
prāptau satyāṃ virodho darśitaḥ । ucyate---kāryataḥ prāptau na doṣaḥ ।</p>
﻿<pb n="b796"/>
<p>ihopadeśaścintyate । upadeśena ca prāptiḥ durbādheti tatraiva
daśame pradarśayiṣyāmaḥ । iha kasmāttanna pradarśyate ? pradarśita-
meva <q>“pratipradhānamāvartante guṇā”</q> iti । kathaṃ pratipradhānāvṛttyabhidhāne-
nābādhaḥ pradarśito bhavati । dvayoḥ prāmāṇyābhyupagamena
pratipradhānābhidhānāt । prāpteścāviśeṣāt । tasmāt ayuktamida-
manena bādhyamiti aprāpte'pi । atredānīmupadeśabādhavido
'bhidadhati । sāmānyataḥ prāptiṃ manvānā viśeṣamapaśyantaḥ smṛti---
pramoṣanimittaṃ prāptijñānaṃ vyapadiśanti śuktikāyāmiva rajata-
jñānam । viśeṣāvagamāt‍tu tatteṣāṃ nivartata iti bādhaśabdaḥ ।
﻿<pb n="b797"/>
nanu cāyamuk‍to bādhaḥ prathamapāda eva <q>‘yasya ca duṣṭaṃ
karaṇaṃ’</q> ityatra kimiti punarupanyastaḥ ? ।</p>
﻿<pb n="b798"/>
<p>astyatra viśeṣaḥ tatra hi śuk‍tikārthasyāgrahaṇāt rajate
ca smarāmīti pramoṣāt vyapadeśasiddhiḥ । iha punarāga-
mikatvena dvayasyāpi tulyatāpattirbhavatyeveti punarārabdham ।
kiṃ punarāgamikatve dvayasyāpi tulyatāpattiḥ । tulyatāpattau
vā bādhaḥ । atrocyate---svato viparyayābhāvāt । na śuk‍tikādi-
ṣviva svayameva viyarpayo bhavati aparīkṣitakāraṇasvabhāvasyāpi ।
<pb n="b799"/>
iha punaḥ kāraṇaparīkṣādvārako viparyaya iti prārabdhamidama-
dhikaraṇam । tadviśudhyarthaṃ cedaṃ bhāṣyam । so'yaṃ aprāptabādha
iti sūktam ।। 8 ।।</p>
<ab type="sutra" n="15">।। 6 ।। ahīno vā prakaraṇādnauṇaḥ ।। 15 ।।</ab>
<p>idamidānīṃ cintyate---kiṃ niyogasannidhirbalīyān
﻿<pb n="b800"/>
uta viniyogasannidhiriti । pūrvapakṣavādī kāryārthatvādviniyogasya
prakṛtakāryasaṃbhave prakṛtakāryasaṃbandho yukta iti manyate । kathaṃ tarhi
viniyogaḥ ? kāryārthatvāt, tadanuguṇo vyākhyāyate । evaṃ tarhi prakara-
ṇādvākyaṃ durbalamityuk‍tam, na, san‍nidhānāviśeṣe hi vākyaṃ balīyaḥ ।
yatra punaḥ kāryasan‍nidhireva nāsti kiṃ tatra vākyaṃ kariṣyati ।
﻿<pb n="b801"/>
tasmāt kāryānuguṇaiva padārthavyākhyeti yuk‍taṃ na hīyata
ityahīnaḥ ।</p>
<ab type="sutra" n="16">1asaṃyogāt‍tu mukhyasya tasmādapakṛṣyate ।। 16 ।।</ab>
<p>atra bhaṇyate---uk‍tamasmābhiḥ padārthānvayaḥ saṃbandhakāraṇaṃ
kāryato'pyanvaya evāvagamyate । na cānvayāvagame pratītānvayatyāgo
yuktaḥ । na ca dṛṣṭe hastini tatpādenānumānaṃ saṃbhavati । tasmāda-
pratipakṣameva padārthavyākhyānaṃ yuktam । padārtha eva hi padārthaprati-
pakṣo bhavati na punaḥ kāryam । anyathā hi arthavādapadānāmapi
kartavyatābhidhānataiva syāt । tasmādahīnasyeti kratvantarārthataiva
nyāyyā ।</p>
﻿<pb n="b802"/>
<p>nanu ca tulyamevātra śrautatvaṃ ekatra na hīyata ityahītaḥ anya---
trānhāṃ samūha iti । kimasmākamanayā cintayā । ekatra śrauto'nyatra
gauṇa iti kṛtvā cintitam । na cedatra saṃbhavati udāharaṇāntaraṃ
saṃbhaviṣyati । yadvā rūḍhiṃ manyate bhāṣyakāraḥ satreṣvadarśanāt ।
﻿<pb n="b803"/>
vyutpattimātraṃ taddhitavidhiḥ śunaśśepādiṣu samāsavidhiriva ।
tasyādidamapyupapadyata evodāharaṇam ।</p>
<ab type="sutra" n="17">।। 9 ।। dvibahutvayuktaṃ codanāttasya ।। 17 ।।</ab>
<p>nanu caiva pūrveṇaivādhikaraṇena gatamidam । na hi pratīyamānānva-
yatyāgo yuktaḥ kāryānurodheneti । satyam---kintu astyatrādhikā-
śaṅkā । yathāśaktiprayoge nitye karmaṇi yajamānāntarapraveśamapi
manyate pūrvapakṣavādī । pat‍nyabhiprāyaṃ caikaśeṣābhidhānam
tasmādanutkarṣaḥ ।</p>
﻿<pb n="b804"/>
<ab type="sutra" n="19">na prakṛterekasaṃyogāt ।। 19 ।।</ab>
<p>atrābhidhīyate---yajamānāntarapraveśastāvanna saṃbhavati । kutaḥ ?
yajamānasya hi yathā śak‍nuyādityucyate । tatra yanna saṃbhavati
tasyaiva gauṇārthatā, tyāgo vā, na punaryajamānāntaropādānena saṃpat ।
sati caivaṃ na yajamānādvitvaṃ bahutvaṃ vā bhavati prakṛtau । yadapyuk‍taṃ
pat‍nyabhiprāyā dvayoryajamānayoḥ bahubhya iti cābhidhānopapattiriti ।
tadapyayuktam । tasmānna pat‍nyabhiprāya iti itaretarayogo ghaṭate ।</p>
﻿<pb n="b805"/>
<p>ādhāne tu lakṣaṇayā, asaṃbhavāt śrautasya yathā ca pat‍nyā
sahetaretarayogo nāsti yāge tathā ṣaṣṭhe vakṣyāmaḥ । satriṇāmeva
hi saḥ । tasmādatrāpi pūrvavadutkarṣaḥ ।</p>
<ab type="sutra" n="20">।। 10 ।। jāghanī caikadeśatvāt ।। 20 ।।</ab>
<p>kena punaḥ prasaṅgenedamadhikaraṇamāyātam ? anena prasaṅgena ।
sthitaṃ tāvat prakaraṇāt vākyaṃ balīyaḥ sannidhāne
﻿<pb n="b806"/>
cāsannidhāne ca kāryasya । atredaṃ sandihyate---kimayaṃ vākyārtha
utāyaṃ iti vākyārtha eva saṃśayaḥ । kiṃ jāghanyuddeśena pat‍nīsaṃyājā
vidhīyante uta viparītamiti । pūrvapakṣī tāvat jāghanyuddeśena
pat‍nīsaṃyājavidhānaṃ manyate । kutaḥ ? evaṃ śrauto'rtho-
vihito bhavati । anyathā hi vākyārthavidhānaṃ syāt ।
nanu cāsmin pakṣe vākyārtha eva vihito bhavati anyadanya-
smin‍nucyate । anabhijño bhavān vacanavyaktīnām । na brūmo
vākyārthasya vidhisaṃbandho nāsti iti kiṃ tu vidheyo vākyārthaḥ ।
etaduk‍taṃ bhavati---na sannikṛṣṭatyāgena viprakṛṣṭārthavidhānaṃ yuktamiti ।
ayaṃ cāparo lābhaḥ jāghanyā paśupādānakalpanā na kṛtā bhavati ।
tasmādatrāpyutkarṣaḥ ।</p>
﻿<pb n="b807"/>
<p>codanā vā'pūrvatvāt ।।</p>
<p>atrābhidhīyate---jāghanyevātra pat‍nīsaṃyājeṣu vidhīyate ।
kutaḥ ? yāgavidhāne hi pat‍nyartho vidhātavyo bhavati । nanu cātra
pat‍nīsaṃyājāścodakena saṃnihitā eva । satyam---vidhīyamānatvena tu
prakaraṇāntare prayojanānyatvamiti karmāntarāpattiḥ । nanu cāsannidhānaṃ
tatra karmāntaratve hetuḥ na vidhīyamānatā, na cānanyārthatvamatra, jāgha-
nīyasaṃbandhārthatvādvākyasya । tasmānnāyaṃ vākyabhedaparihāra upa-
labhyate । ucyate---anabhijño devānāṃ priyaḥ śāstra-
bhedasya । vidhānasannidhirhi vihitavidhāne bhedamuparuṇaddhi,
﻿<pb n="b808"/>
na padārthamātrasannidhiḥ । uddeśyatve hi bhavati padārthamātrasannidhirapya-
vagamahetuḥ, padārthamātrasavyapekṣatvāt uddeśya bhāvasya । tasmāda‍yukto
vākyabhedaḥ । yatpunaridaṃ bhāṣyakāreṇobhayathā saṃbandhividhāna-
mupanyastaṃ tatkimartham ? ucyate । nāntarīyakasākṣādvidhānaviveka-
pradarśanārtham । pradarśanamidānīṃ kimarthaṃ ? anyatarāprāp‍tyarthaṃ
neha prakaraṇe ubhayasyāvāptirupapadyate । tasmāt anyatara-
dvidheyam । sā ca jāghanyeva, pat‍nīsaṃyājānāṃ prāptatvāttasmādanutkarṣaḥ ।
﻿<pb n="b809"/>
yatpunaridamuk‍taṃ na paśuṃ prayuṅk‍ta iti asmadīyepi pakṣe laukikyāḥ
prayuk‍tervidyamānatvāt‍tulyam ।</p>
<ab type="sutra" n="24">।। 11 ।। 1santardanaṃ prakṛtau krayaṇavadanarthalopāt syāt ।। 24 ।।</ab>
<p>atrāpyutkarṣāśaṅkā dīrghaśacdasyānanvayāt । dhṛtyā ityartha-
vādānupapatteśca । anutkarṣavādī tu latādairdhyeṇāpyanuvādaṃ manvānaḥ
dīrghasya vā somasya iti prakṛtāvevaitadvidhānamiti manyate । rāddhānta-
vādī punaḥ somāpekṣaivātra dīrghatā mantavyā na latāpekṣeti
ca nātirekādvinā'rthavādopapattiḥ iti saṃsthāsvityuktavān ।
nanu cāsminnapi pakṣe prakaraṇādutkarṣa eva । saṃsthā hi vikārāḥ ।
﻿<pb n="b810"/>
yāgābhiprāyo'yamutkarṣaḥ kāryāpekṣayā tūtkarṣa evetyadoṣaḥ । yatpuna-
ridamuk‍taṃ sīsena krīṇātītivadvikalpa iti । nanu ca tatra
samuccayo'nayoḥ na vikalpaḥ daśabhireva krīṇātīti । bidhānavikalpa-
maṅgīkṛtyaitannidarśanam, na prayogavikalpam ।</p>
<ab type="sutra" n="32">।। 12 ।। 1saṅkhyāyuk‍taṃ kratoḥ prakaraṇāt syāt ।। 32 ।।</ab>
<p>vākyārthasamavāyāpekṣiṇī prakaraṇādutkarṣacintā gatā, idānī-
mabhidhānavipratipattirvākya eva cintyate---kimayaṃ prathama-
śabdo jyotiṣṭoma eva vartate uta jyotiṣṭomaprayoga iti ।
﻿<pb n="b811"/>
<q>‘eṣa vāva prathamo yajño yajñānāṃ’</q> iti śravaṇāddhi spaṣṭaiva yajñavacanatā
gamyate <q>“1evaṃ ca prakaraṇamanugrahīṣyate”</q> iti pratiṣedhavidhyabhiprāyaṃ
tat ।</p>
<ab type="sutra" n="33">2naimittikaṃ vā kartṛsaṃyogāt liṅgasya tannimittatvāt ।। 33 ।।</ab>
<p>atrābhidhīyate---satyamasmāt prayogāt avagamyate kintu
ya etenāniṣ‍ṭvā'thānyena yajeteti prayogādapi prāthamyamavagamyate
﻿<pb n="b812"/>
nāniṣ‍ṭvā'thānyena yajeteti । kathaṃ ? kartṛsaṃbandhitayā śrūya-
māṇatvāt । kartuśca prayogeṇa saṃbandho na prayojyena । prayogapare
ca vākye eṣa vāva prathamo yajño yajñānāṃ yajjyotiṣṭoma iti śrutiḥ
na punaḥ prayojyaniṣṭhā । kvacidasya prayogo'vagamyate jyotiṣṭoma-
śabdasyaiva । ataḥ prayoga evāyaṃ iti na prathame prayoge pravṛñj‍yā-
dityarthaḥ । yajñaśabdaśca prayojyaviṣayatvāt prayoge'pyupapadyata eva ।
﻿<pb n="b813"/>
prathamaprayojyo yajñānāmityarthaḥ । evaṃ ca prakaraṇa eva pravargya-
vidhirupapanno bhavati ।</p>
<ab type="sutra" n="34">।। 12 ।। 1pauṣṇaṃ peṣaṇaṃ vikṛtau pratīyetācodanātprakṛtau ।। 34 ।।</ab>
<p>pauṣṇaṃ peṣaṇaṃ uttaravivakṣayetyuk‍tam ।</p>
<ab type="sutra" n="35">।। 13 ।। 2tatsarvārthamaviśeṣāt ।। 35 ।।</ab>
<p>idamidānīṃ cintyate kiṃ yāvatpauṣṇaṃ tatsarvaṃ prapiṣṭaṃ kartavyaṃ uta
carureveti । tatra pūrvapakṣavādī viśeṣāgrahaṇāt sarvārthamiti manyate ।
nanu ca puroḍāśe prāptatvāt na śakyate vidhātuṃ; na, pauṣṇatayā aprāpteḥ
﻿<pb n="b814"/>
tasmāt sarvārtham । nanu hṛdayādyākṛtivināśaḥ paśau bhavatu,
vacanāt । kimiva vacanaṃ na kuryāt । atrocyate---puroḍāśe
tāvat prāptatvānna vidhiḥ । nanu pauṣṇatayā'prāptirityuktam । kāryata
eva prāptiriṣyate na saṃbandhitayā anyathā hyarthavādapadānāmapi
kāryārthataiva syādityuktam । nanu caivaṃ sati prakaraṇādvākyaṃ durbala-
mityuktam । kārye satyanvayakalpanā ato balavattā uktā vākyasya ।
﻿<pb n="b815"/>
tasmānna vidhānaṃ puroḍāśe saṃbhavati । paśau tarhi saṃbhavati । na
hi । tarhi sāpekṣatvaprasaṅgāt śāstrasya । na ca nirapekṣe saṃbhavati
sāpekṣāśrayaṇaṃ yuktamityuktaṃ śabdavidbhiḥ । tasmāt carāveva peṣaṇaṃ
śabdāt pratīmaḥ । yatpunaridamuk‍taṃ 1yadyapītyevamādinā bhāṣya-
kāreṇa evamapi sāpekṣatvaṃ naiva parihartuṃ śakyata ityabhiprāyaḥ ।
anvārohamātraṃ caitata । pūrvameva hyukto hetuḥ । nanu ca carāvapi
carutaiva hīyeta viśadasiddhaudane prayogadarśanāt । na, piṣṭakacarāvapi
pak‍tisāmānyāt ityabhihitaḥ caruśabdaprayoga iti carāveva
peṣaṇamiti siddham ।</p>
﻿<pb n="b816"/>
<ab type="sutra" n="39">।। 15 ।। 1ekasminnekasaṃyogāt ।। 39 ।।</ab>
<p>atra bhāṣyakāreṇa indrapītāgneyaśabdābhyāṃ viśeṣo darśitaḥ
pūṣā prapiṣṭabhāgo bhavatīti । tathā adantako hīti hetuvacanaṃ somā-
pauṣṇe nemapiṣṭaścaruriti । somāpauṣṇe nemapiṣṭa ityanuvādo yuktaḥ ।
nemapiṣṭavidhāne hi pauṣṇopalakṣaṇāt carurityavivakṣitaṃ syādityeva-
mādyadhikāśaṅkānirākaraṇārthamidamadhikaraṇam । atrocyate---katha-
māsāmāśaṅkānāṃ nirākaraṇaṃ ? kāryaprayuktatvāddharmāṇāmityuk‍to
hetuḥ । kathaṃ punaḥ kāryeṇa saṃbandho devatāpadayuktānāṃ bhavatīti
﻿<pb n="b817"/>
niṣprayojanatvāddevatāyāḥ kāryārthatvācca yāgasyeti lakṣaṇopapadyate ।
devatā cedupalakṣaṇaṃ na dvidevatākeṣūpalakṣayituṃ kṣamaḥ । adevatā hi
sā tatra । adantakatvādīnāṃ tu hetuvannigadatvenārthavādatvamuktam ।
arthavādāśca guṇavādena vyākhyeyāḥ । nemapiṣṭaśabdasya nyāyā-
petatvāt dvidevatākeṣu viśiṣṭavidhānaṃ bhaviṣyati । tasmādeka-
devatākeṣu peṣaṇamiti siddham ।</p>
<trailer>iti bṛhatyāṃ tṛtīyādhyāyasya
tṛtīyaḥ pādaḥ</trailer>
﻿<pb n="b818"/>
<head>tṛtīyādhyāyasya caturthaḥ pādaḥ ।।</head>
<ab type="sutra" n="1">।। 1 ।। 1nivītamiti manuṣyadharmaḥ śabdasya tatpradhānatvāt 3-4-1 ।।</ab>
<p>kathaṃ punaḥ vidhinā tvekavākyatvāditi sthite'rthavādatve puna-
rvidhānāśaṅkā । ekavākyatve hi na vidhidvayamavakalpata iti na nivī-
tatvādividhisaṃbhavaḥ । pākṣikīṃ prāptiṃ manvāno vidhiṃ manyata iti cet ।
tadapyayuktam । tasyāpi vacanāntareṇa prāptatvāt upapadyata evārtha-
vādaḥ । ucyate---prakaraṇāṅgatayā'prāptiṃ manvānenedamadhikaraṇaṃ cinti-
tam । vidhānepi prakaraṇāṅgatā na saṃbhavatīti sthitamarthavādatvam ।
﻿<pb n="b819"/>
nanu cātithyādāvaprāptirvidyata iti yuk‍tam । na । tadanvayāna-
vagamāt । manuṣyamātrasaṃbandhitāyāṃ tu prāyādibhirupapannatvāt
arthavādataiveti siddham ।</p>
<ab type="sutra" n="10">।। 2 ।। 1digvibhāgaśca tadvatsambandhasyārthahetutvāt ।। 3-4-10 ।।</ab>
<ab type="sutra" n="11">।। 3 ।। paruṣiditadhṛtapūrṇavidagdhaṃ ca tadvat ।। 3-4-11 ।।</ab>
<p>tadvadityayamatideśaḥ kimabhyadhikaṃ paśyataḥ ? anyathā
hyupavīte prāptiḥ, anyathā dikṣu, anyathā paruṣi dinādiṣviti
viśeṣapradarśanārtho'yamatideśaḥ ।</p>
﻿<pb n="b820"/>
<ab type="sutra" n="12">।। 4 ।। 1akarmakratusaṃyuktaṃ saṃyogānnityānuvādaḥ syāt ।। 3-4-12 ।।</ab>
<p>uk‍taṃ nivītādhikaraṇena kratudharmatayā nivītādi pratīyate manu-
ṣyaśravaṇāditi । prāyeṇa ca prāptatvādanuvāda iti । atrāpīdānīṃ
tadvadevānuvādaṃ manvānasya pūrvaḥ pakṣaḥ । nanu ca tatra manuṣyaśabda-
śravaṇādyuk‍to'nuvādaḥ prāyikīṃ ca prāptimāśritya arthavādaḥ । ucyate ।
atrāpi pūrvaprāptapratiṣedhāt gamyata eva pumān yasyāsau pratiṣedhaḥ ।
pratiṣedhaśās‍tre hi sarvatra pratiṣidhyamānakriyākarturevādhikāraḥ
﻿<pb n="b821"/>
ataḥ pūrvaprāptasyaivāyamanuvādaḥ । vidyate ca prāptiḥ arthataḥ ।
prāptimātratayā ca pratiṣedhopapatteḥ na prakaraṇārthatā । nanu cāyamanu-
vādaḥ kasya vidheḥ śeṣaḥ ? na kasyacidapīti brūmaḥ । prāp‍tiranuvādatve
hetuḥ nārthavādatā ।</p>
﻿<pb n="b822"/>
<p>ekavākyatvena hi arthavādo bhavati na prāp‍timapekṣate
yathā jārtilayavāgvā juhuyāditi । tasmānnānuvādaḥ । nanu cedaṃ
śrutivākyaṃ tasyāḥ smṛtermūlaṃ bhaviṣyati । na bhavitu-
marhati । atra hi śrūyamāṇasya prakaraṇārthatā'vasīyate na puruṣārthatā
anuvādapakṣe punaḥ puruṣārthatayaiva prāp‍teḥ siddhā puruṣārthatā । nanu ca
﻿<pb n="b823"/>
kratvarthatayāvagamyamānasya kathaṃ puruṣārthatayā'nuvādo yuktaḥ kalpa-
yitum । ucyate---kraturapi hi puruṣārtha eva । atastatsaṃbandhi-
tayāpi puruṣasyecchātaḥ prāpnotyevānṛtavadanamiti na doṣaḥ tatsaṃbandhā-
vagateḥ । upanayottarakālabhāvitvācca kratūnāṃ siddho'nuvādaḥ ।</p>
<ab type="sutra" n="13">1vidhirvā saṃyogāntarāt ।। 3-4-13 ।।</ab>
<p>atrābhidhīyate । āyuṣmataivok‍taṃ na smṛtivākyasyedaṃ mūlatāṃ
pratipadyata iti । evaṃ cet tvayaivedaṃ saṃyogāntaramabhyupagataṃ saṃyogā-
﻿<pb n="b824"/>
ntaratve ca nānuvādaḥ śakyate vak‍tum । nanu ca pratiṣedhe
pratiṣidhyamānakriyākarturevādhikāra ityuktam । satyamuktam । na tu
tat prakaraṇe śakyate vak‍tum । kimiti ? padārthamātra eva
pratiṣedhopapatteḥ laukikeṣu punaḥ puruṣecchāta eva pravṛttirviṣayatāṃ
pratipadyate pratiṣedhasyeti tatkriyākarturevādhikāro yuktaḥ । iha
punaḥ kratvarthatayaiva pravṛttirgamyate padārthasyeti na tasya karturadhikāraḥ
śakyate vak‍tum । nanu ca kartaivākhyāteṣu pradhānatayāvagamyate ।</p>
<pb n="b825"/>
niyogābhedāt‍tu prayājādīnāmaṅgatvabhavagamyate । saveṣāmekaphalānu-
bandhatvāt । saṃskārakarmaṇāmapi kratvarthasya saṃskāryatayā'vagateḥ
yuk‍taivāṅgatā । pratiṣedhe punaḥ pratiṣedhyasya akratvarthatvāt
ākhyātena ca kartrabhidhānāt kartureva pratīyate । na ca tatsaṃbandhā-
vagatirviruddhā । kratorapi puruṣārthatvāt upanayanottarakālabhāvi-
tvācca tadarthapratipatteḥ siddho'nuvāda ityuktam ।</p>
﻿<pb n="b826"/>
<p>atrocyate---syādetadevaṃ yadyākhyātānāṃ kartā'bhidheyaḥ syāt,
na punarākhyātānāṃ kartrabhidhānaśaktiḥ śakyate kalpayitum ।
kriyābhidhānādeva sarvakārakāvagateḥ । kathaṃ tarhi bhagavataḥ pāṇineḥ
sūtraṃ laḥ karmaṇi ca bhāve cākarmakabhyaḥ cakārāt kartari ceti । saṅkhyā-
vidhānārthametaditi pradarśitam । saṅkhyāviśeṣavidhānāśrayaṃ ca yak
śabiti ca । anyakārakasaṅkhyābhidhānamidānīṃ kimiti na bhavati ?
tulye'vagamyamānatve । na lokaḥ paryanuyok‍tuṃ śakyate । durjayo
hi mahājanaḥ; laukikaprayogamūlaṃ cedaṃ śāstraṃ bhagavataḥ pāṇineḥ
﻿<pb n="b827"/>
prayuktasya hi niyamamācaṣṭe । nāprayuktasyābhidhānam । tasmāda-
paryanuyogo'yam । ataḥ kratvarthapadārthamātrapravṛttyāśrayamevedaṃ pratiṣedha-
śāstram । nanu ca pratiṣedhyagatā pravṛttiḥ na kratvarthatyuktam । aco-
ditatvāt । naiva tādarthyena coditatvaṃ saṃbandhahetuḥ upakārakatayāpi
saṃbandhitopapadyata eva । saṃbandhini ca vidhiḥ kratvartho bhavatītyuktaṃ
payo brataṃ brāhmaṇasyetyevamādiṣu । nanu copakārakaviṣayatayā
pratiṣedhasya kratvarthapuruṣārthayorna kaścidviśeṣaḥ । yathāsti viśeṣa-
stathoktam ।</p>
﻿<pb n="b828"/>
<ab type="sutra" n="14">।। 5 ।। 1ahīnavatpuruṣadharmastadarthatvāt ।।3-4-14 ।।</ab>
<p>kaḥ punaḥ nivītaṃ manuṣyāṇāmityanena viśeṣaḥ jañjabhyamānasya ?
ayamasti viśeṣaḥ nārthavādāt parihāraḥ saṃbhavati । avākya-
śeṣatvāt । nāpyanuvādo nānṛtaṃ vadeditivat । nāpyatrārthaprāptasya
viṣayatvasaṃbhavo nānṛtaṃ vadeditivat । na hi jañjabhyamānatāṃ
kadācidapi prāp‍noti anṛtavadanavat । tasmājjañjabhyamāna-
mātrasya mantravidhānamidaṃ na prakaraṇe'vasthāpayituṃ śakyate ।
﻿<pb n="b829"/>
nanu caivaṃ sati phalakalpanā syāt । bhavatu vacanāt, ko doṣaḥ ?
ato vākyāt prakaraṇabādhaḥ siddho yathā dvādaśāhīna-
syeti । atrābhidhīyate---na phalakalpanāmarhatyetadvacanam । kutaḥ ?
vākyaṃ hi padārthasaṃbandhamātre prabhavati na kārye । kāryaṃ hi
niyogasamadhigamyameva prakṛtaścāyaṃ dārśapaurṇamāsiko niyogaḥ ।
sarvamevedaṃ viniyogakāraṇam । na ca kāryāntarakalpanā
﻿<pb n="b830"/>
klṛpte sati saṃbhavati iti prakaraṇa eva niveśaḥ । nanu ca jañjabhya-
mānatā na kratvarthatayā'nṛtavadanavat saṃbhavati । mābhūt jañjabhya-
mānatā kratvarthā । kartustu kratvarthatā prakaraṇasaṃbandhe heturbhaviṣyati ।
tasmāt kratoḥ kartuḥ dharmo'yamiti siddham । ahīne punaḥ
kāryatvād‍yuktaḥ utkarṣaḥ ।</p>
<ab type="sutra" n="17">।। 6 ।। 1śaṃyau ca sarvaparīdānāt ।। 3-4-17 ।।</ab>
<p>śaṃyau punaḥ śatena yātayāditi phalaśruteḥ na prakaraṇa-
kalpanā nyāyyā । svavākyasthā hi kāryāvagatiḥ balīyasī
﻿<pb n="b831"/>
tasmāt puruṣamātradharmau'yaṃ na brāhmaṇāyāvagureditivat । nanu
jañjabhyamānepi <q>‘prāṇāpānāvevātman dhatta’</q> iti phalaśravaṇabhastyeva ।
na । dhatta iti vartamānopadeśāt na sādhyatayāvagamyate । iha punaḥ
yātayāta iti bhaviṣyadarthatāṃ liṅavagamayatīti viśeṣaḥ ।
tasmānmūlasmṛteḥ prāptasyānuvāda iti ।</p>
﻿<pb n="b832"/>
<ab type="sutra" n="18">।। 7 ।। prāgaparodhānmalavadvāsasaḥ1 ।। 3-4-18 ।।</ab>
<p>malavadvāsasā saha saṃvādapratiṣedhe sandehaḥ kiṃ kratvarthaḥ saṃvādaḥ
uta puruṣārtha iti । kiṃ prāptaṃ ? nānṛtaṃ vadeditivat kratau saṃbhavāt
kratvartha iti prāpte । ucyate---na prāptatvāt । kratvarthatayā hi
<q>“tāmaparudhya yajeta”</q> । iti prāpta evāyamasaṃvādaḥ। tasmāt
puruṣārthaḥ vākyaṃ ca prakaraṇādvalīya ityuktameva ।</p>
﻿<pb n="b833"/>
<p>nanu puruṣārthatayāpi prāpta evāyamasaṃvādaḥ <q>“nākalyāṃ
nārīmabhiramayenna rajasvalāṃ”</q> iti । asyāḥ smṛteridameva mūlaṃ
bhaviṣyatīti । anuvādo vā sarvathā tāvat kratvarthatā
nāsti । nanu ca saṃvādamātrapratiṣedho'yam । ucyate--<q>‘nāsyā
annamadyāt abhyañjanaṃ vāva striyā annaṃ”</q> ityupagamanapratiṣedha
evāyamiti ।</p>
﻿<pb n="b834"/>
<ab type="sutra" n="28">।। 8 ।। aprakaraṇe tu taddharmastato viśeṣāt ।। 28 ।।</ab>
<p><q>‘hiraṇyaṃ bhāryaṃ’</q> ityanārabhyavādāt puruṣārtho'yam । na hyatra
kratussannihito'vagamyate । tasmātpuruṣārthaḥ । nanu ca prayojanavataḥ
saṃskāro, na niṣprayojanasya saṃskāryatā yuktā dvitīyānirdeśācca
hiraṇyasaṃskāra evāyaṃ yuktaḥ saṃskṛtaṃ kratorupakariṣyatīti ।
atrābhidhīyate---syādetadevaṃ yadi saṃskṛtasya hiraṇyasya karmārthatā
upapadyate---na tāvat prakṛtaṃ karmāsti । na ceha karmacodanā, dravya-
devatāsaṃyogābhāvāt । tasmāt dravyasaṃskārānarthakyāt puruṣa-
dharme'yam । nanu cātra phalaṃ kalpayitavyam ? niyogānāṃ
kāryārthatvāt prakṛtasya kāryāsyāvidyamānatvāt na doṣaḥ kalpanāyām ।
﻿<pb n="b835"/>
tasmāddhiraṇyadhāraṇaṃ karturdharmaścodyata iti sthitam । yadi kartṛ-
saṃskāratvena phalaṃ kalpyate kimiti dravyasaṃskāratayā kratūpakāro na
kalpyate । ayamasti viśeṣaḥ ekavākyāvagatena hyarthavādena
kartṛsambandhe phalakalpanā upapadyate na punaraprakṛtena kratunā artha-
viprakarṣāt । ayaṃ cāparo viśeṣaḥ sarvatra draṣṭavyaḥ kartṛsambandhe
hyadhikārasiddhiḥ adhikṛtasya ca phalakalpanā nyāyyā । na punaḥ
dravyasambandhe prayojanakalpaneti sak‍tuṣu darśitam ।</p>
﻿<pb n="b836"/>
<ab type="sutra" n="31">।। 9 ।। śeṣo'prakaraṇe'viśeṣāt sarvakarmaṇāt ।। 31 ।।</ab>
<p>yena karmaṇertset iti aviśeṣāt sarvakarmārthateti pūrvapakṣavādī
manyate । nanu cānāhitāg‍nerāhavanīyābhāvāt nāyaṃ homaḥ
saṃbhavati anāhavanīya evāyaṃ bhaviṣyati pradhānānurodhāt । na
guṇānurodhena pradhānasyāṅtyāgo yuktaḥ । guṇa eva hi tattyāgaḥ
﻿<pb n="b837"/>
pradhānānurodhenetyaṅgavido manyante । satyamevaitat । kintvatra ayaṃ
nyāyo na saṃbhavati । kasmāt ? vaidike tāvadāhavanīyabādho
nopapadyate । na ca laukikasyaivāṅgamiti śakyate vak‍tuṃ tvayaivoktama-
viśeṣāditi । ato bhāvābhāvayorvirodhāt bhāvata eva viśeṣā-
vadhāraṇaṃ yuktam na punaḥ abhāvataḥ । anavagame hetuḥ asau । na punaḥ
viśeṣāvagame hetuḥ । tasmādvaidika eva jayāhoma iti siddham ।</p>
<ab type="sutra" n="34">।। 10 ।। doṣāttviṣṭirlaukike syāt śāsrāddhi vaidike na doṣaḥ syāt1 ।। 34 ।।</ab>
﻿<pb n="b838"/>
<p>pauṇḍarīke śrūyate---yāvato'śvān pratigṛhṇīyāt iti । kiṃ
laukike'śvapratigrahe iyamiṣṭiḥ uta vaidika iti saṃśayaḥ । laukike
dośadarśanāt śūdrādanyasmādvā pāpakarmaṇaḥ kṛte doṣo bhavatīti ।
<q>“1na doṣasaṅkīrtanaṃ prāyaścittaviṣayaviśeṣaṇam । kintu prāyaścittastu-
tyarthena”</q> iti । kimidaṃ prāyaścittaviṣayaviśeṣaṇaṃ kiṃ vā stutyartheneti़
idamidam । asyārthasyāpanuttaye yadā prāyaścittaṃ tadā viṣaya-
viśeṣaṇam । yadā tu kāryāntarārthaṃ tadā stutyarthena doṣa-
nirghātārthaṃ cedam । tasmāt laukike bhavitumarhati । <q>“2nanu
vaidikepi apratigrāhyāt pratigṛhṇato doṣo'styeva । ucyate ।
﻿<pb n="b839"/>
bhavedetadenaṃ yadi pratigrahasya karturiṣṭirbhavet । sā khalu
yathā hetukartuḥ tathā uttare'dhikaraṇe vakṣyāmaḥ”</q> । asambandha-
midaṃ bhāṣyam । yadi laukike pratigrahīturiṣṭiḥ na bhavati tataśca
vaidike'pi aśvaṃ apratigrāhyāt pratigṛhṇato doṣo'stīti satyapi
doṣanirghātārthe prāyaścitte kasmāllaukika eva pratigrahītuḥ prāyaścittā-
śaṅkā । atha upakramāvagatārthavādadarśanāt dāturiṣṭirityucyate
laukike'pi tulyam । atha laukike pratigrahapakṣepi dāturevetyabhiprāyaḥ
śūdrādanyasmādvā pāpakarmaṇaḥ iti bhāṣyaṃ asambaddham । kathaṃ voparitane-
'dhikaraṇe pūrvaḥ pakṣaḥ । vedo vā prāyadarśanādityupakrameṇopasaṃhārāva-
dhṛtteḥ । atrābhidhīyate-nedamasaṃbaddham । ayamabhiprāyaḥ pūrvapakṣavādinaḥ ।
﻿<pb n="b840"/>
laukike'śvapratigrahe doṣaśravaṇaṃ viṣayaviśeṣaṇatayaivopapatteḥ । yasmā-
dasmin pakṣe pratigrahītureveṣṭiḥ । dāturyadīyamiṣṭiḥ syāt tato
dānasyāṅgaṃ vā kalpayitavyaṃ phalāntaraṃ vā । dānāṅgatā tāvanna saṃbhavati
nimittatvenāsyopakṣayāddānasya । atha viparivṛttyā punaraṅgitvaṃ
dānasya tadā idamevāyuktam । guṇavādenāpyarthavādopapatteḥ । pāpa-
pramocanasya phalatayā vā vākyenāvagateḥ । na ca dātuḥ pāpaṃ
śakyate kalpayitumiti । tasmālaukike pakṣe pratigrahītureveṣṭiḥ
﻿<pb n="b841"/>
coditatvālloke vede ca dānasya । rāddhāntavādī tu yathāśrutasya
pāpasyāśvapratigraho na nidānatayā pramāṇāntareṇa prasiddhaḥ । nāpi
vacanāt । vākyabhedaprasaṅgāt । tasmāt pāpamātravacanamidaṃ
vaidikepyupapadyata eva, rakṣaṇapoṣaṇādinā duḥ khadarśanāt । phalaṃ
ca na kalpayitavyaṃ bhavati karmāṅgatayopapatteḥ । prakaraṇaviniyojyatayā
karturvā bhavatu pratigrahīturvā ।</p>
﻿<pb n="b842"/>
<ab type="sutra" n="30">।। 11 ।। acoditaṃ ca karmabhedāta1 ।। 30।।</ab>
<p>yuktaṃ tāvat yadā kartuḥ tadā karmāṅgaṃ; yadā pratigrahītuḥ tadā
kathaṃ ? upakramopasaṃhāravaśāt pratigrāhayeditivat vipariṇāmāt
kalpyatām । ṛtvijo yājanīyāḥ upavāsavat ।</p>
<p>yatpunaridamuk‍taṃ---kathaṃ punaḥ vedo vā prāyadarśanāditi
sthite'dhikaraṇe uparitane'dhikaraṇe pūrvaḥ pakṣaḥ । doṣapradarśanādeveti
manyate । arthavādabhūto'pi doṣaḥ pratigrahīturevāñjasyenopapadyate ।
upakramo'pi laukikapakṣavata dāturapi tāvat aśvapratigrahe doṣaḥ
kiṃ punaḥ pratigrahīturiti vyākhyāyate । rāddhāntavādī tu avaśyaṃ
﻿<pb n="b843"/>
tāvat nirvāpayediti vipariṇāmaḥ kalpyaḥ । tasmādvaramupakrama-
darśanāt pratigrāhayedityevaṃ manyate । ato nedaṃ punaruktam ।</p>
<ab type="sutra" n="32">।। 12 ।। pānavyāpacca tadvat1 ।। 32 ।।</ab>
<p>tadvadityātideśiko'pi viśeṣaḥ । ayaṃ viśeṣaḥ doṣadarśanam ।
nanu ca pūrvasminnadhikaraṇe doṣadarśanādeva laukika ityuktam ।
satyamanupapattistatroktā doṣasya । iha tu glānirvamanādupapadyata
evendriyāṇāmityadhikāśaṅkā । ata eva vamanārthaṃ taditi parihṛtam ।
﻿<pb n="b844"/>
glānyarthameva yat na tasya glānirdoṣatvena śakyate kalpayitumiti ।
tasmāt pūrvavadevedaṃ karmaphalakalpanābhayāt coditasomapānavamana-
nimittakamityarthaḥ ।</p>
<ab type="sutra" n="34">।। 13।। tatsarvatrāviśeṣāt1 ।। 34 ।।</ab>
<p>kiṃ yāvantassomavāminaḥ tāvatāṃ vamane etatprāyaścittaṃ uta
svāmina eveti । aviśeṣāt sarvārthamiti prāpte । ucyate
---svāmina evedaṃ prāyaścittam । kutaḥ ? na yajamānasya ṛtvijāṃ
caikā codanā saṃbhavati । ekatra yajeteti codanā anyatra yājayediti
﻿<pb n="b845"/>
na caikasmin vākye ubhayametat bhavati । kasmāt ? avipariṇatā eṣā
codanā । sā ca svābhivamana evāvagamyate । tasmāt phalavatsanni-
dhāvaphalaṃ tadaṅgamiti bhavati tadidamuktam । nānyadīyo yāgo'nyasyo-
pakarotīti । tasmānna ṛtvigvamananimittamiti । na hyanyasya
coditamanyasyopakārotītyarthaḥ । ataḥ svāmivamananimittameveti
siddham ।</p>
<ab type="sutra" n="37">।। 14 ।। 1sarvapradānaṃ haviṣastadarthatvāt ।। 3-4-37 ।।</ab>
﻿<pb n="b846"/>
<p>ihedānīṃ sandihyate । <q>‘āg‍neyo'ṣṭākapāla’</q> iti kiṃ kṛts‍nasya
haviṣastyāgaḥ uta dvirhaviṣo'vadyatīti tāvanmātrasyaiva tyāga iti ।
nanu cātra sandeha eva nopapadyate āg‍neyo'ṣṭākapāla iti pari-
samāptā codanā । dvirhaviṣo'vadyatīti saṃskāracodanā haviṣaḥ
agnestṛṇānyapacinotītivat । nanu ca juhotītyapi śrūyate
haviṣo'panītasya pratipattirbhaviṣyati । yathā yāgottarakālaṃ
sviṣṭakṛdādayaḥ । atrābhidhīyate---naitadevam । juhotiḥ yāgāśca
saṃbandhidravyasādhyāḥ । sakalasya ca parityāge homo
yāgāśca sviṣṭakṛdādayaḥ nopapadyante ।</p>
﻿<pb n="b847"/>
<p>aṣṭākapālaviṣayāścodanāḥ । ata upapadyate saṃśayaḥ ।
asmiṃśca saṃśaye kasya pakṣasyādhyavasānaṃ yuk‍taṃ ? pūrvapakṣavādī
tāvanmanyate---apratipakṣatvādāgreyacodanāyāḥ tatsavyapekṣatvāccotta-
rāsāṃ pūrvaiva balīyasīti । tadidamuktam । <q>“sarvapradānaṃ haviṣasta-
darthatvāt”</q>। kathaṃ tarhi caturavattaṃ juhotīti sviṣṭakṛte sama-
vadyatīti । gauṇo vā yajyartho juhotyarthaśca grahītavyaḥ, taddharmakaṃ vā
dravyāntaramutpādyam । dvirhaviṣo'vadyati havirdharmakādavadyatītyarthaḥ ।</p>
<ab type="sutra" n="40">kṛtatvāt‍tu karmaṇaḥ sakṛtsyāt dravyasya guṇabhūtatvāt।। 3-4-40।।</ab>
<p>atrābhidhīyate---satyamevaṃ yathā bhavānāha। yadi
āgneyo'ṣṭākapāla iti tyāgaparyantastaddhitaḥ syāt।
﻿<pb n="b848"/>
sāsya devateti saṃbandhimātratayā'vagateḥ ekadeśatyāgādapyupapadyata
eva saṃbandhitā । tadidamuktam---<q>“akṛts‍nasaṃbandhepi taddhitasaṃbandha-
syopapattiḥ darśitastato grahītavyamiti saṃbandhaḥ"</q>। sati caivamāgneya-
codanāyāmupapannāyāṃ na caturavattaṃ juhoti sviṣṭakṛte samavadyati iti
gauṇī vṛttiḥ śakyate kalpayitum । havirdharmakasya vā dravya-
syotpādaḥ । tathā caturavattenaiva kṛtaḥ śāstrārthaḥ āg‍neyo'ṣṭāka-
pāla iti sviṣṭakṛdādidarśanaṃ copapannam । yatpunaridamāśaṅkitaṃ
dva‍yavadānasya saṃskāratvānna sarvaparityāge virodha iti tadidamāśaṅkā-
mātrameva haviṣo yāgārthatvādityuktam ।</p>
﻿<pb n="b849"/>
<ab type="sutra" n="42">।। 15 ।। aprayojakatvādekasmātkriṃyeran śeṣasya guṇabhūtatvāt ।। 42 ।।</ab>
<p>iha śeṣakarmāṇyudāharaṇaṃ---kiṃ sakṛt kṛtvoparantavyam uta
yāvaccheṣamāvṛttiḥ iti । pūrvapakṣavādī kṛtatvācchāstrārthasya sakṛ-
tkaraṇaṃ manyate । nanu pratipradhānaṃ guṇā āvartanta iti śeṣasyā-
prādhānyādāvṛttikevātrāvagamyate । ayamabhiprāyaḥ pūrvapakṣavādinaḥ
---pradhānopakārāya hi śeṣasya saṃskāraḥ, sakṛt kṛtena ca kṛtaṃ kāryamiti
nāvṛt‍tiṃ manyate । na hi śeṣatvāt saṃskāryatvam । nanu ca
grahādāvapyevameva prāpnoti । prāpnotyeva yadyatra na samādhīyate । tatra
tarhi kā cintā ? ekatvasyāvivakṣetyuktam । atrābhidhīyate
---yāvaccheṣamāvṛt‍tiḥ । nanu ca kṛtatvācchāstrārthasya sakṛt ityuktam
﻿<pb n="b850"/>
ucyate । śeṣasaṃskāradvāraṃ hi pradhānasyopakāryatvamuktam । na ca
śeṣe viśeṣo'vagamyate । ayamayaṃ ayaṃ veti । ato'guhyamāṇa-
viśeṣāt, pratipradhānamāvṛt‍tiḥ liṅgāni darśitāni ca bhāṣye ।
yatpunaraprayojakatvāt śeṣāṇāmiti pūrvaḥ pakṣaḥ tadevedaṃ na śeṣatvāt
saṃskāryatvamiti yaduk‍taṃ, na punarguṇabhāvaṃ śeṣasya manyate । na hi
śeṣasya prayojakatvamaprayojakatvaṃ copapadyate । tasmāt sa eva pūrvaḥ
pakṣaḥ ।</p>
<ab type="sutra" n="46">।। 16 ।। ekasmāccedyārthākāmyamaviśeṣāt ।। 46।।</ab>
<p>pūrvādhikaraṇapūrvapakṣe anuṣṭhānacinteyam । atrāviśeṣādyataḥ
kutaściṃditi pūrvaḥ pakṣaḥ ।</p>
﻿<pb n="b851"/>
<p>mukhya eva nimit‍te saṃbhavati na naimit‍tikopaghātaḥ śakyate
kartumiti rāddhāntaḥ । jaghanyānāṃ tu kṛtatvāt naimit‍tikasya
(nimittāvagatiḥ) yuk‍taivākriyā śeṣakāryāṇām । iti ।</p>
<ab type="sutra" n="48">।। 17 ।। bhakṣāśravaṇāddānaśabdaḥ parikraye ।। 48 ।।</ab>
<p>idaṃ brahmaṇa iti dvyavadānopasaṃhārādyāgasya śeṣeṇa parikrayaṃ
manyate pūrvapakṣavādī । rāddhāntavādī tu tasyāvadeyayogyatayaivotpat‍teḥ
yāgārthataiveti nārthāntare viniyogamarhatīti । kathaṃ tarhi
sviṣṭakṛdādiyāgaḥ ? atyaktatvāccheṣasya vacanāccopapadyate ।
﻿<pb n="b852"/>
nanu ca dānamapi vacanādbhaviṣyati । satyam---yadi vacanamasti ।
ta tvatra dānaṃ śrūyate tādarthyaśrutistūpakārādapyupapadyata evetyupa-
kāro darśitaḥ । śeṣabhāvastu viparīta evetyanavada‍yam ।</p>
<trailer>iti bṛhatyāṃ tṛtīyasyādhyāyasya caturthaḥ pādaḥ</trailer>
﻿<pb n="b853"/>
</section>
<section>
<head>tṛtīyādhyāyasya pañcamaḥ pādaḥ ।।</head>
<ab type="sutra" n="1">।। 1 ।। ājyācca sarvasaṃyogāta1 ।। 3-5-1 ।।</ab>
<p>yāvaddhaviḥ kiñciccoditaṃ sarvasmāccheṣādavadyatīti sthitam ।
upāṃśuyāje saṃśayaḥ---kiṃ dhruvāsthādaviśeṣādaṅgapradhānasādhāraṇādana-
vadeyaṃ sviṣṭakṛte utāṅgapradhānaśeṣamapi pradhānaśeṣamityavadeyaṃ gṛhītā-
dvā jauhavāt camasavat । aviśeṣādavadeyamiti prāpte । na sādhāraṇe,
śeṣatvābhāvāt । śiṣṭamapi hi tatsādhāraṇameva । pradhānaśeṣācca
sviṣṭakṛdavadānam । na ca tatkevalapradhānaśeṣa iti śakyate vak‍tuṃ
﻿<pb n="b854"/>
sādhāraṇatvādeva । yat‍tu gṛhītasyaiva pratipattiścamasavaditi
tadayuk‍taṃ, caturavattaṃ juhotīti śravaṇāt śeṣayitavye pramāṇābhāvāt ।
sviṣṭakṛdavadānavacanameva pramāṇamiti cenna । aprayuk‍te śeṣe'rtha-
vatvāt । yat‍tu camasavadityuk‍taṃ, tanna । anuvaṣaṭkāraśruterananya-
viṣayatvāt (na sviṣṭakṛdavadānam । na ca tatpradhānaśeṣa iti
śakyateṃ vak‍tum) camasasya grahaṇamātraśruteḥ । darśanaṃ pratyuktam ।</p>
<ab type="sutra" n="13">।। 2 ।। sākaṃ prasthāyye sviṣṭakṛdiḍaṃ ca tadvat1 ।। 13 ।।</ab>
<p>kena viśeṣeṇāyamatideśaḥ ? prakṛtivaditi
prāpteḥ kāryārthatayā śeṣaṃ manyate pūrvapakṣavādī ।
﻿<pb n="b855"/>
vacanāt kāryaṃ balavaditi rāddhāntaḥ ।</p>
<ab type="sutra" n="14">।। 3 ।। sautrāmaṇyāṃ ca graheṣu1 ।। 14 ।।</ab>
<p>sautrāmaṇyāṃ <q>‘ucchinaṣṭi na sarvahutaṃ juhoti’</q> iti punarapi
śeṣāśaṅkāyāṃ sviṣṭakṛdi़ḍaṃ manyate pūrvapakṣavādī । tasyānyatra
viniyogāditi rāddhāntaḥ ।</p>
<ab type="sutra" n="16">।। 4 ।। 2dravyaikatve karmabhedāt pratikarma kriyeran ।। 16 ।।</ab>
<p>sarvapṛṣṭhe tu pratipradhānaṃ śeṣasaṃskārādāvṛttiṃ manyate ।
﻿<pb n="b856"/>
agṛhyamāṇaviśeṣatayā kṛtaḥ śāstrārtha iti rāddhāntaḥ । nanu
sādhāraṇe naiva sviṣṭakṛdastītyuktam । satyaṃ, akṛtatvātkāryāntarāṇāṃ
guṇaprādhānyācceti viśeṣaḥ ।</p>
<ab type="sutra" n="18">।। 35 ।। aindravāyave tu vacanāt pratikarma bhakṣaḥ syāt1 ।। 18 ।।</ab>
<p>nanu cātra pūrvapakṣa eva nāsti vacanāt ।
na hi pūrvapakṣe vacanasyānyārthatā śakyate vak‍tum ।
atocyate । ayamabhiprāyaḥ pūrvapakṣavādinaḥ somasaṃskārārtha-
tvādbhakṣasya dviriti prayogāntarāpekṣo'nuvādo bhaviṣyati ।
﻿<pb n="b857"/>
rāddhāntavādī tu vacanātkāryakalpaneti vacanādityuktavān ।</p>
<ab type="sutra" n="19">।। 6 ।। 1some'vacanādbhakṣo na vidyate ।। 19 ।।</ab>
<p>some śeṣabhakṣo'sti nāstīti saṃśayaḥ । nanu saṃśaya
evāyamayuktaḥ somasya śeṣabhāvāt । yuktaṃ puroḍāśādīnāṃ
dvirhaviṣo'vadyati iti vacanāt tatra yāgopasaṃhārāt śeṣavattvam
tasya ca bhakṣaḥ । iha tu tadabhāvāt bhakṣaśaṅkaiva nāsti । kathaṃ
tarhi vacanānyetāni <q>‘ dviraindravāyavasya bhakṣayati’</q> <q>‘sarvataḥ parihāramā-
śvinaṃ’</q> <q>‘anuvaṣaṭa‍karoti’</q> iti ca । atrāpi ca bhavāneva praṣṭavyaḥ atha
vā bhavantvarthakarmāṇi । kathaṃ tarhi <q>‘aindravāyavasya’</q> ‘āśvinaṃ iti ca ।
﻿<pb n="b858"/>
taddharmalakṣaṇārtho bhaviṣyati । tasmādanupapannamevedaṃ somebhakṣo-
vidyate uta neti । athaitebhyo'pi vacanebhyaḥ śeṣayitavyaṃ
iti kalpyate । na, aprayojakatvāccheṣāṇām । saṃskāryapradhānaṃ hi
saṃskārakarma bhavati । na cāpradhānaṃ prayuṅk‍te । tasmāt vaktavyo'tra
nyāyaḥ । ucyateḥ---nātra sarvahome pramāṇamasti । aindravāyavādiṣu
hi tādarthyena grahaṇam । gṛhītasyaikadeśenāpi kṛte kṛtaivaindravāyavatā,
kimiti sarvasya homaḥ । nanu ca sarvasya yāgārthatā śrūyate <q>‘somena
yajeta’</q> iti । tatrāpi ekedeśainaiva somenetyupapannatvāt । tathā
﻿<pb n="b859"/>
ca asya grahaṇaṃ ṛjīṣādeśca tyāgaḥ । yadyevaṃ kimiti <q>‘dvirhaviṣo-
'vadyati’</q> ityetasmādevopasaṃhāraḥ । yathakathaṃcit tatrāpyupasaṃhāra-
siddheḥ । niyamārthaṃ taditi cet । sarvapradānaṃ tarhi pūrvapakṣavādino na
ghaṭate kiñca ekadeśenāpyupapadyata iti naitāvatā sarvaṃ na hotavyam ।
sarvahomenāpyupapadyata eva । tasmādvaktavyo viśeṣaḥ ।</p>
<p>ayamabhidhīyate---kṛte śāstrārthe punaḥ karaṇaṃ tāvanna vidyate । eka-
deśena kṛtaḥ śāstrārtha iti pradarśitam । kathaṃ tarhi sarvapradānāśaṅkā ?
﻿<pb n="b860"/>
avakhaṇḍyāvakhaṇḍyadātavyamiti vacanārthavagamāt । na yāgārtha-
tvāt dravyasyetyupasaṃhāraḥ । ataḥ ekadeśena niyama evāyam ।
ata eva laukikāḥ pāyasādi devatoddeśena kṛtvā tata uda‍dhṛtya
kiñcit devatoddeśena tyak‍tvā śeṣaṃ yatheṣṭaṃ viniyuñjate । tasmā-
dupapadyate saṃśayaḥ---kiṃ bhakṣaṇenaiva śeṣapratipattiḥ uta neti । vacanā-
bhāvāt na bhakṣaṇeneti pūrvaḥ pakṣaḥ । bhakṣaṇaviśeṣavidhānāt astīti
dvitīyaḥ । anyathā hi viśeṣavidhānaṃ nopapadyate । yadi viśeṣavidhānaṃ
nopapadyate kāmaṃ mopapādi, na punarvacanādṛte bhakṣaḥ śakyate pratipat‍tum
yadā bhakṣayati tadā dviriti evamevopapatteḥ, evaṃ tarhi tānyeva
vacanānīti rāddhāntaḥ yāvadvacanaṃ vacanam ।</p>
﻿<pb n="b861"/>
<ab type="sutra" n="22">।।7।। 1camaseṣu samākhyānāt saṃyogasya tannimittatvāt ।। 22 ।।</ab>
<p>camaseṣu idānīṃ vacanābhāvānnāstīti pūrvaḥ pakṣaḥ । taccamasa-
taivānyathā nopapadyate । ayamasya camasa iti vacanaṃ yathaiva viśeṣa-
vidhānamanyathā nopapadyata iti pūrvatra । dravyāntaracamanaṃ takṣaṇādi
ca na kalpanāmarhati iti pradarśitaḥ ।</p>
<ab type="sutra" n="8">।। 8 ।। udgāṃtṛcamasamekasya śrutisaṃyogāt2 ।। 8 ।।</ab>
﻿<pb n="b862"/>
<p>prodgāṃtṝṇāmityatra kiṃ punaḥ kāraṇaṃ na gānaṃ lakṣayati samā-
khyaiva kimiti lakṣayati ? ucchabdasyāvivakṣā prāpnoti gānakāriṣu
lakṣyamāṇeṣu । tathā ca darśitam---anyadeva gānaṃ anyadevodgānamiti ।
samākhyāne tu nāyaṃ doṣaḥ । nanu codgānaṃ nāma gānameva nāsti
﻿<pb n="b863"/>
bhaktirhi sā । sā codgīthavācyā । yaḥ punarudgāyedityeva-
mādiṣu prayogaḥ udgīthaṃ gāyediti tatrārthaḥ । ucchabdo hi
tatra bhaktilakṣaṇārthaḥ । gānaṃ tu gānameva । tasmādudgātetyṛ-
tvigviśeṣanāmaivaitat । na punaḥ udgānasya kartā udgātā । ata
eva samākhyaivātra lakṣayituṃ prabhavati na gānakriyeti rāddhāntitam ।
ata eva apasubrahmaṇyavādino'pi apanyāyavādina eva । nātra
﻿<pb n="b864"/>
stutyādiśravaṇamiva saṅkocakapramāṇamasti । nanu prodgātṝṇāmiti
triṣveva bahuvacanopapatteḥ kimiti samubrahmaṇyānāṃ bhakṣa iti ?
yadi bahuvacanopapattyarthaṃ satyameva । atrodgātṛśabdaḥ tadarthakāriṣu
vartata ityuktam ।</p>
<ab type="sutra" n="27">।। 9 ।। grāvastuto bhakṣo na vidyate'nāmnānāt1 ।। 27 ।।</ab>
<p>uk‍taṃ vacanāt samākhyānācca bhakṣaṇam । idānīṃ vacanārtha-
vipratipattau sampratipattyarthametānyadhikaraṇānyārabhyante । sarve hāri-
yojanasyānte lipsinta iti camasināmeveti pūrvapakṣa-
﻿<pb n="b865"/>
vādinā śaṅkitam । vākyaśeṣāt । asandigdhatvāt prakṛta-
vacanatayā sarvaśabdasya nopaṃsahāro yukto vākyaśeṣāditi rāddhāntaḥ
pakṣaḥ ।</p>
<ab type="sutra" n="31">।। 10 ।। vaṣa‍ṭakārācca bhakṣayet1 ।। 31 ।।</ab>
<p>atra vaṣaṭa‍kartuḥ prathamabhakṣa iti guṇaśravaṇāt na bhakṣa-
vidhānamiti āśaṅkya viśiṣṭavidhānāditi rāddhāntaḥ । nanu
cātra viśiṣṭavidhānaṃ nāsti । na hi prāthamyaṃ nāma bhakṣaṇasya
kārakaṃ yena yāgaviśiṣṭā kriyā vidhīyeta ।</p>
﻿<pb n="b866"/>
<p>ata eva pūrvapakṣavādī na viśiṣṭavidhānamatra saṃbhavatītyāśaṅkatavān ।
kathaṃ tarhi rāddhāntaḥ? prathamabhakṣa iti padadvayasya caikārthyābhidhā-
nāt abhihitavidhānāccaikārthyaṃ manyate । tadayuktam ।
samāsepi hi tada‍bhūtādhikaraṇanyāyāt apagatirnāsti । satya-
mevaṃ, tathāpi pūrvottarapadasaṃbandhāyattā samāse ca padārthāntarasaṅgatiḥ
﻿<pb n="b867"/>
iti yuktamuk‍taṃ samāse ca vidadhato nānekaguṇavidhānaṃ duṣkara-
mityataḥ siddhamatna viśiṣṭavidhānam।</p>
<ab type="sutra" n="32">।। 11 ।। hāmābhiṣavābhyāṃ ca1।। 32 ।।</ab>
<p>abhiṣutya hutvā bhakṣayati ityapi bhakṣavidhānam। homābhiṣavayoḥ
prāptatvāt।</p>
﻿<pb n="b868"/>
<p>aṅgatayā ca vidhānānupapatterbhakṣa eva vidhātavyaḥ ।</p>
<ab type="sutra" n="33">।। 12 ।। pratyakṣopadeśāccamasānāmavyak‍taśśeṣe1 ।। 33 ।।</ab>
<p>hotṛcamasa ityevamādyābhiḥ śrutibhiḥ samākhyābhiḥ sakala-
camasasaṃbandhāvagateḥ abhiṣutya hutvetyanyatra camasebhyo bhakṣa iti
manyate । evaṃ prāpte ucyate । abhiṣavahomanimitto bhakṣaścamaseṣu
bhavatyeva । nanu ca hotṛcamasa iti sakalacamasāvagatirityuktam ।
satyamuk‍taṃ na punarabhiṣavanimittatāṃ bādhitumarhati । prāpakāṇyetāni
vacanāni na hotṛcamasa ityasyāṃ saṃbandhāvagatau saṃbandhāntaranivṛttiḥ
śakyate'vagantum । prāptimātrāvagateḥ । prāptau hi satyāṃ kasye-
damiti vivakṣāyāṃ anyanivṛttiḥ pratīyate । yathā āgneya ityuk‍te
﻿<pb n="b869"/>
naindrāgnasyāvagatiḥ । iha punaḥ prāptiphalatvādvākyasya nānyanivṛttiḥ
śakyate'vagantum । nanu ca prāptāvapi sakalāvagatervirodho vidyata
eva । satyaṃ yadi samākhyayā prāptiḥ iha punaḥ praituhotuścamasaḥ iti
vacanāt । kalpyaṃ caitat abhiṣutya hutvetyanena ।</p>
<ab type="sutra" n="36">।। 13 ।। ekapātre kramādadhvaryuḥ pūrvo bhakṣayet1 ।। 36 ।।</ab>
<p>sthitaṃ camasino'bhiṣotāro hotāraśca bhakṣayanti iti ।
atredānīṃ kaḥ prathamaṃ bhakṣayediti vicāryate । adhvaryuḥ
bhakṣayati hastagatatvāt yasya haste sa jayatīti nyāyāt ।
﻿<pb n="b870"/>
nanu vaṣaṭa‍kartuḥ prathamabhakṣa iti । vacanāt kathamadhvaryorbhakṣaḥ ? bhakṣa-
mātravidhānādapi vaṣaṭa‍kartureva prathamaṃ bhakṣa iti manvānasya
punaridamadhikaraṇam । pradarśitaṃ ca prāthamyādvaṣaṭa‍kārasyeti । vaca-
nāccetyupasaṃhṛtam ।</p>
<ab type="sutra" n="40">।। 14 ।। vacanādanujñātabhakṣaṇam1 ।। 40 ।।</ab>
<p>kiṃ anujñātetaiva bhakṣayitavyaṃ uta ananujñāteneti prāptidarśa-
nārthamidamadhikaraṇam । asati vacane'niyamaḥ । vacanāt‍tu niyama
﻿<pb n="b871"/>
eva । niyame sati kiṃ laukikena śabdenānujñāpanaṃ uta vaidikeneti ।
mantrānāmnānāt vaidikeneti niyamaḥ । idamapi mantraprāpti-
darśanārthameva ।</p>
<ab type="sutra" n="42">।। 15 ।। tatrārthāt prativacanam1 ।। 42 ।।</ab>
<p>idānīṃ prativacane saṃśayaḥ kiṃ mantreṇa prativacanaṃ uta lauki-
kena śabdeneti । kathaṃ punarupahūta iti mantrāmnānāt sandehaḥ
upahrayasvetyasyaiva śeṣaṃ manvānasya । na hyanujñāpanāt pūrvapaṭhitaṃ
prativacanasamarthamapi prativacanāyālaṃ bhavatītyabhiprāyaḥ । rāddhānta-
vādī tu pūrvataivātra bādhyata iti rāddhāntitavān ।</p>
﻿<pb n="b872"/>
<ab type="sutra" n="43">।। 16 ।। tadekapātrāṇāṃ samavāyāt1 ।। 43 ।।</ab>
<p>paṭhite jñāpane prativacane ca kimekapātrāṇāmevānujñāpanaṃ utā-
viśeṣeṇeti । avidhānādaviśeṣaṃ manyate pūrvapakṣavādī । dṛṣṭārtha-
tayā tu rāddhāntaḥ ।</p>
<ab type="sutra" n="44">।। 17 ।।yājyāpanayanenāpanīto bhakṣaḥ pravaravat2 ।। 44 ।।</ab>
<p>yājyāmātrāpanayanaṃ manvānasya pūrvapakṣavādino hotureva bhakṣa
ityabhiprāyaḥ । kimanavānaśrutiḥ niṣadya yajatītivat vacanaṃ na
paśyati । na na paśyati, yājyāmātre । evametada‍dvayamapyupapadyata
﻿<pb n="b873"/>
ityabhiprāyaḥ । yājyābhidhānena yajeḥ kartṛtvamupapadyata ityarthaḥ ।
rāddhāntavādī tu manyate । satyamupapadyate na punarvaṣaṭa‍kārāpanaye kiñcana
pramāṇamasti iti savaṣaṭa‍kārameva yājyāprayogamātrepyupapadyata iti
vyāpāramaṅgīkṛtya kartṛtvaṃ yuktamiti । yat‍tu pravaro nāpanīyata iti
tadatraupadeśikatvāt yathā pravaro nāpanīyate tathā pradarśitam ।</p>
<ab type="sutra" n="47">।। 18 ।। phalacamaso naimittiko bhakṣavikāraḥ śrutisaṃyogāt ।। 47 ।।</ab>
<p>kiṃ phalacamaso bhakṣavikāra utejyāvikāra iti । asmin
saṃśaye brūmaḥ naivātra saṃśayaḥ tamasmaibhakṣaṃ prayacchet iti bhakṣasaṃba-
﻿<pb n="b874"/>
ndhitvena vidhānāt । bhakṣe somaṃ vikāroti na yāge । na ca
yāgavikāraḥ śakyate vak‍tum । utpattiśiṣṭatvāt somasya ।
vidhīyamāne tu karmāntarāpattiḥ । tataśca bhakṣavikāro'pi na syāt
dūre ijyāvikāratā । atrābhidhīyate---nejyāvikāramantareṇa bhakṣaṃ
vikartuṃ samarthaḥ phalacamasaḥ । ijyāśeṣasya hi somasya bhakṣaḥ । na
cāśeṣabhūte bhakṣyamāṇe sa vikṛto bhavati । tasmādijyāśeṣataiva phala-
camasasyāpi mantavyā । nanu cotpattiśiṣṭatvāt somasya yāge vidhānaṃ
na saṃbhavatītyuktam । yāgānuvādena vidhāne hi apratyabhijñāna-
﻿<pb n="b875"/>
muktam । na punaḥ kāryeṇāpi saṃbandhe । kāryata evāyaṃ saṃbandhaḥ ।
nanu ca bhāṣyakāreṇa yāgasaṃbandhābhāvaṃ codayitvā yāja-
yediti saṃbandha uktaḥ yajinā । yāgānvayapradarśanārthaṃ taduktam
na punaranūdya vidhānāyetyadoṣaḥ । bhakṣaṃ kuryāditi copasaṃhāraḥ
imamevārthaṃ prakaṭīkaroti । tasmādijyāvikāraḥ phalacamasa iti
siddham । guṇavidhānāni ca pradarśitāni ।</p>
<ab type="sutra" n="52">।। 20 ।। anuprasarpiṣu sāmānyāt1 ।। 52 ।।</ab>
<p>daśadaśa ekaikaṃ camasamanuprasarpantīti vidhānāt śataṃ brāhmaṇāḥ
somān bhakṣayantītyanuvādaṃ manvānasya nābhakṣo rājeti pūrvaḥ pakṣaḥ ।
﻿<pb n="b876"/>
satyamevaṃ yadyanuvādaḥ syāt । na cānuvṛtte rājani anuvādaḥ
śakyate vak‍tum । ayathārthānuvādaprasaṅgāt । nanu cānuvāde
ayathārthatvaṃ adoṣaḥ bhūyastvena lakṣaṇā bhaviṣyati । satyaṃ yadye-
kāntato'nuvādaḥ iha punarvidheyatayāpyupapadyata eveti nāyathārthatvaṃ
śakyate । tasmāt dvayamapyetadvidhīyate śataṃ brāhmaṇāḥ daśa ekaikaṃ
camasaṃ iti ca । nanu ca <q>‘samaṃ syādaśrutatvāt’</q> iti nyāyena śate
vibhajyamāne ekaikatra daśadaśaprāpteḥ daśa daśa ekaikaṃ camasamanu-
prasarpanti ityanuvādaḥ ।</p>
﻿<pb n="b877"/>
<p>na ekaikatra śataprāpteḥ pratyuddeśaṃ vākyasamāpteḥ । tasmāda-
bhakṣo rājā brāhmaṇavidhānāditi । yatpunaratra śataṃ brāhmaṇāssomān
ityanekārthavidhānaṃ manyate, tadayuktaṃ, yasmāt karmāntaravidhānenāpi
prākṛtakāryārthatāṃ daśame vakṣyāmaḥ ।</p>
<trailer>iti bṛhatyāṃ tṛtīyasya
pañcamaḥ pādaḥ</trailer>
﻿<pb n="b878"/>
</section>
<section>
<head>bṛhatyāṃ</head>
</section>
<section>
<head>tṛtīyādhyāyasya ṣaṣṭhaḥ pādaḥ ।।</head>
<ab type="sutra" n="1">।। 1 ।। sarvārthamaprakaraṇāt1 ।। 1 ।।</ab>
<p>kiṃ punaratra kāraṇaṃ pakṣadvayopanyāsasya । kasya pakṣadvayopanyā-
sasya ? । codakādanārabhyavidhiḥ balīyān sāmānyatodṛṣṭatvācceti ।
prathamasya tāvatpakṣasya idaṃ prayojanaṃ naivātra dviruktatā vidyate ।
upadeśātideśābhyāṃ prakṛtivikṛtyoḥ sruksaṃbhavān । evaṃ tarhi
sāmānyato darśanena prakṛtyarthateti । aparasya pakṣasyopanyāsaḥ prāya-
﻿<pb n="b879"/>
darśanavat । ayaṃ tāvadanantaraḥ pakṣo nirākriyate । na sāmā-
nyato dṛṣṭaṃ śabdārthāvagatau hetuḥ । nāpi prāyadarśanam ।
prakṛtāviva vikṛtāvapi saṃkṣepavistāropadeśadarśanāt । idānī-
maparasya pakṣasya nirasanaṃ codakāpekṣaścet anārabhya vidhiḥ ।
prakṛtau pūrvamupadeśo'pekṣaṇīyaḥ upadeśāpekṣatvādatideśasya ।
upadeśena cedupasaṃhṛto'nārabhyavidhiḥ nātideśamapekṣate ।
﻿<pb n="b880"/>
kāryata eva vikṛtau prāptatvāt । ato dviruktatā'saṃbhavāt advirukta-
tvāditi sthito hetuḥ । yastu yāgasaṃbandhopanyāsaḥ1 asāvavaśyaṃ
bhāvī codaka iti pradarśayitum । avaśyaṃbhāvitve cādviruktatvasya
siddhiruktā ।</p>
<ab type="sutra" n="1">।। 2 ।। prakaraṇaviśeṣāt‍tu vikṛtau virodhi syāt2 ।। 1 ।।</ab>
<p>nanu cānārabhyādhītaṃ sāptadaśyaṃ, yacca prakaraṇādhītaṃ
pāñcadaśyaṃ ubhayamapi śrutyaiva sāmidhenīsaṃbandhitayā
﻿<pb n="b881"/>
codyate । ko'ya prakaraṇopanyāsaḥ । naivātra(yotra) prakaraṇaṃ vini-
yojakaṃ yena prakaraṇavidhirbalīyān bhavati । athāyamabhiprāyaḥ
prakaraṇasavyapekṣā eva śrutyādayo viniyojakāḥ iti । satyaṃ grāha-
kalakṣaṇaprakaraṇasavyapekṣāḥ na tu viniyojakamapekṣante । grāhakasa-
vyapekṣā cānārabhyavidherapi tulyaiva । ato'trāpi dvirukterasaṃbhavāt
prakṛtāveveti yuktam ।</p>
<p>astyatra viśeṣaḥ । prakṛtatve hi pāñcadaśyasya grāhakapratyabhi-
jñānaṃ saṃbhavati । avyavāyāt । anārabhyavidheḥ punaḥ kāryato
grāhakāvamarśaḥ ।</p>
﻿<pb n="b882"/>
<p>evaṃ ca sati na klṛpte kalpanā saṃbhavati iti na prakṛtau
niveśaḥ । pratipattyavirodhinī hi kalpanā na pratipannopamardinī ।
tasmādvikṛtāvanārabhya vidhānamiti sūktam ।</p>
<ab type="sutra" n="10">।। 3 ।। naimittikaṃ tu prakṛtau tadvikāraḥ saṃyāgaviśeṣāta1 ।। 10 ।।</ab>
<p>kathaṃ punaratra pūrvapakṣāśaṅkā । itthamāśaṅkā kratvarthe bādhyamāne upa-
deśaḥ pīḍito bhavati । nacopadeśāśādṛte prakṛtau sāda‍guṇyāvagatirbhavati ।
﻿<pb n="b883"/>
vikṛtau punaḥ kāryata eva sāda‍guṇyāvagatiḥ ityekakārya-
tvāt puruṣārthenāpi kratoḥ sāda‍guṇyaṃ śakyate vak‍tuṃ kārya-
viśeṣāt । tasmāt puruṣārthānāṃ vikṛtau niveśaḥ । satyamevaṃ
yadi prakṛtāvapi kāryaviśeṣo na syāt । iha tu dṛṣṭārthatvādupadeśasya
tulyaḥ kāryaviśeṣaḥ । (kārya)viśeṣāvagamācca sāmānyato balīyastvaṃ
viśeṣopadeśasyeti prakṛtāveva niveśaḥ ।</p>
<ab type="sutra" n="11">।। 4 ।। iṣṭyarthamagnyādheyaṃ prakaraṇāt1 ।। 11 ।।</ab>
<p>kathaṃ punaratreṣṭeḥ prakaraṇaṃ ? iṣṭerapi naivādhikāraśrutirasti ।
﻿<pb n="b884"/>
ādhānasyaiva hi sādhikārasya vidheḥ prakaraṇam । tasmānneṣṭeḥ prakaraṇaṃ
iti śakyate vak‍tum । kathaṃ tarhi pūrvaḥ pakṣaḥ ? bhavato vā
ko'bhiprāyaḥ । na kiñcitpratibhāti । atrābhidhīyate---dvayamapya-
trodāharaṇam । kimādhānaṃ uteṣṭaya iti । dvayoḥ prādhānyamayukta-
miti manvānasya iṣṭeścāṅgabāhulyāt prādhānyāropeṇa pūrvaḥ pakṣaḥ ।
rāddhāntastu dvayorapyadhikārābhāvāt । agnyarthatayā ca
viniyogopapatteḥ dvayoragnyarthatvam । tathā ca liṅgadarśanam ।</p>
﻿<pb n="b885"/>
<ab type="sutra" n="14">।। 5 ।। tatprakṛtyarthaṃ yathā'nye'nārabhyavādāḥ ।। 14 ।।</ab>
<p>kimidānīṃ prakṛtyarthamādhānaṃ uta sarvārthamiti । etaduk‍taṃ
bhavati---kiṃ kratvarthanāmag‍nīnāmādhānaṃ uta āhitānāṃ kratvarthateti ।
kaścātra viśeṣaḥ ? ayamasti viśeṣaḥ---yadi kratvarthānāmādhānaṃ tataḥ
parṇamayītvavat prakṛtigāmitvamādhānavidheḥ । atha tu āhitānāṃ
kratvarthatā tadā homādimātraśeṣatayā'g‍nīnāṃ sarvārthamādhāna-
mityucyate । kiṃ punaratra yuktam ? parṇatādivat kratusaṃbandhānāmevāgrī-
nāmādhānamiti । āhitāg‍neradhikārāt āhitānāṃ kratvarthateti ।
﻿<pb n="b886"/>
yathā vā āhitāgnerādhikārastathā ṣaṣṭhe vakṣyāmaḥ । vasantādikāla-
vidhiścaivamupapanno bhaviṣyati ।</p>
<ab type="sutra" n="16">।। 6 ।। tāsāmagniḥ prakṛtitaḥ prayājavat1 ।। 16 ।।</ab>
<p>kathaṃ punaḥ pavamāneṣṭiṣu pavamāneṣṭisaṃskṛtā agnayaḥ āśaṅkya-
nte । yā api hi tāḥ agnyarthā iṣṭayaḥ tā api
pavamāneṣṭaya eva । tasmādanāśaṅkanīyamevedamāśaṅkitam । atrocyate
---idamevātra cintyate । kimayamatideśaḥ prakṛtau yāva-
dupakārakaṃ tāvadatidiśati uta yathākāryamatideśa iti ।
﻿<pb n="b887"/>
tatra pūrvapakṣavādino'bhiprāyaḥ । yāvadupakārakaṃ tāvadati-
diśatīti । rāddhāntavādī punaḥ yathākāryamati-
deśaḥ । upadeśetu viparītam । tasmānnaitadupadeśavad
draṣṭavyam । upadeśaviśeṣapradarśanārthaṃ caitadupadeśalakṣaṇe cintitam ।
﻿<pb n="b888"/>
anyathā hi anvārambhaṇīyādhikaraṇenaiva gatam syāt । agnyartha-
tayā ca pavamāneṣṭīnāṃ upadeśānyatve yatnaḥ iti viśeṣaḥ ।</p>
<ab type="sutra" n="18">।। 7 ।। tulyaḥ sarveṣāṃ paśuvidhiḥ prakaraṇāviśeṣāt1 ।। 18 ।।</ab>
<p>kathaṃ punaridamadhikaraṇaṃ prārabdham । yathaiva bhāṣyakāreṇa । na tathā
śakyate vak‍tum । tasmādyadi tāvadidaṃ jyotiṣṭomākhyaprakaraṇaṃ tadā
﻿<pb n="b889"/>
śrutyādībhireva paśuyāgasaṃbandhāt viśasanādīnām । kimidaṃ
prakaraṇaviśeṣāditi sarvārthatocyate । atha prakaraṇe aviśeṣaḥ
paśūnāmityaviśeṣatocyate kathaṃ tarhi sūtraṃ---asti tu prakaraṇe viśeṣa
iti । nacāvāntaraprakaraṇaṃ nāma kiñcidasti jyautiṣṭomikamahāprakaraṇe ।
prakaraṇāntare cābhyupagamyamāne('rthe) na tāvatprakaraṇamagrīṣomīyā-
derupapadyate । kimityeva hi tadā jyotiṣṭomasaṃbandho'bhyupagataḥ
syāt । evaṃ ca dīkṣaṇīyāderitikartavyatābhāva eva hīyeta ।
﻿<pb n="b890"/>
﻿<pb n="b891"/>
darśapūrṇamāsayośca prayājāderitikartavyatāprasaṅgaḥ prakaraṇaviniyo-
jyatayā ।</p>
﻿<pb n="b892"/>
<p>tataśca <q>‘avyaktāsu tu somasye’</q>ti somikī itikartavyatā
prāpnoti dīkṣaṇīyāderiva dārśapūrṇamāsikī । kimiti vā na bhavati ?
﻿<pb n="b893"/>
uktamavāntaraprakaraṇābhāvāditi । na hyekasmin prayogavacane
nānākimityāṅkṣā saṃbhavati । ekaścāyaṃ prayogavacanaḥ setikarta-
vyatākasya prayogasyaikaśabda‍yāditi vakṣyati ।</p>
<p>kathaṃ tarhi dīkṣaṇīyāderātideśikā dharmāḥ ? mā bhūvan,
na punaḥ kimityākāṅkṣādvayamekasmin prakaraṇe saṃbhavati ।
﻿<pb n="b894"/>
evaṃ sthite yadidamucyate prakaraṇātsavanīyasyeti sthānāccāgnīṣo-
mīyasyeti sarvamidamandhapadam । tasmāt mahatā prayat‍nenātra bhāṣyaṃ
vyākhyeyam । atrābhidhīyate---prakaraṇaṃ tāvadidaṃ jyotiṣ‍ṭomasya ।
aupavasathye'hani dharmāścodyante । na ca paśavastasminnahani sarve
sannihitāḥ sannihitavacanaṃ coddeśakaṃ padam । ataḥ kasyāyamuddeśaka
iti cintyate viśasanādividhiṣu । tatra prakaraṇāviśeṣāt sarve
paśavo jyotiṣṭomārthatayā prakṛtā iti sarvārthatāṃ manyate ।</p>
<p>apareṇa pūrvapakṣiṇā ahassāmānyasannidhānāt‍tu (sannikṛṣṭa iti)
sannidhiviśeṣo vidyata iti asti tu prakaraṇaviśeṣa ityuktam ।
﻿<pb n="b895"/>
prakṛtalakṣaṇaṃ ca prakaraṇamatrābhipretam । ataḥ sthānādag‍nīṣomīyasyeti
yuktam । (siddham) । aprakṛtasiddha‍yarthaṃ ca sautye'hani vidhānaṃ
savanīyasyetyevamāda‍yupapannam । nanu sannidhānaviśeṣeṇāg‍nīṣomī-
yārthatve siddhe jyotiṣṭomaprakaraṇe cāmnānasyārthavatve tasminneva
prakaraṇe paśudvayasyātideśaḥ । na hyekaḥ prayogavacanaḥ upadeśena
atideśena ca tāneva dharmān gṛhṇāti । asya codyasya parihāraṃ
atideśa eva vakṣyāmaḥ kṛts‍navidhānādapūrvaḥ soma ityatra । asmin
﻿<pb n="b896"/>
punaradhikaraṇe upadeśaviśeṣo nirūpitaḥ । upadeśaviśeṣatvāccheṣa-
lakṣaṇasya । kaḥ punaḥ aupavasathye'hani savanīyeṣu vidhīyamāneṣu
āśvinakāle vākyabhedaḥ? nanvidaṃ pūrvapakṣī codayati । kathaṃ ca
sautyehani savanīyeṣu vidhīyamāneṣu vākyabhedaṃ rāddhāntavādī
codayati । kiñca ubhayatra vākyabheda eva coditaḥ । ucyate ।
anekaguṇavidhānameva vākyabhedaṃ pūrvapakṣavādī manyate । rāddhānta-
vādyapi vapāpracāramātrotkarṣaṃ manvānaḥ punarālambhavidhāne ca vākya-
bhedameva coditavān । āg‍neyyaudāsīnyamuktavān ।</p>
﻿<pb n="b897"/>
<p>kiṃ punaranayorvākyabhedayordūṣaṇam । rāddhāntavāda‍yuktameva
dūṣaṇam । aparihāryaṃ hi tatra vākyāntaratvam । pūrvapakṣavāda‍yuktasya
tu viśiṣṭavidhānādapi siddhiḥ <q>“saṃskāro'yaṃ paśuyāgaprayuktaḥ
na jyotiṣṭomaprayukta”</q>1 iti । kimidaṃ jyotiṣṭomaprayuktaṃ iti ?
nanu ca sarvamevedaṃ jyotiṣṭomaprayuktam । tatprakaraṇāmnānāt ।
ucyate । viniyogābhipnāṃyo'yaṃ granthaḥ । na punaḥ prayojyābhiprāyaḥ ।
﻿<pb n="b898"/>
na prakaraṇaviniyojyatayā prayuktiḥ(ityarthaḥ) । kiṃ tarhi ? śrutyaiva
viniyoga । <q>‘prakaraṇavantaśca’</q> iti । śaknoti hi svasthānepi
prayogavacanaḥ prayok‍tumiti darśayati । ata eva ca prakaraṇasthāne
api prakṛtābhiprāyeṇaivetyuktam । darśanācchidrāpidhāne pratyuk‍te ।</p>
<ab type="sutra" n="28">।। 8 ।। 1dohayoḥ kālabhedādasaṃyuk‍taṃ śrṛtaṃ syāt ।। 28 ।।</ab>
<p>pūrvavadatrāpi sannidhānaviśeṣamaṅgīkṛtya pūrvaḥ pakṣaḥ।
﻿<pb n="b899"/>
rāddhāntastu naiva dadhipayasoḥ kālabhedena vidhānamasti । yadi paraṃ
krame kālabhedaḥ sa ca prakaraṇe pratyarthini na viniyojaka
ityuktam ।</p>
<ab type="sutra" n="30">।। 9 ।। 1tadvat savanāntare grahāmnānam ।। 30 ।।</ab>
<p>atrāpi pūrvavadeva sannidhānaviśeṣāśaṅkā pūrvapakṣavādinaḥ ।
rāddhāntastu na dharmāṇāṃ savanaviśeṣe vidhānamiti sarvārthatā ।</p>
﻿<pb n="b900"/>
<ab type="sutra" n="31">।। 10 ।। 1raśanā ca liṅgadarśanāt ।। 31 ।।</ab>
<p>raśanāyāstvagnīṣomīyaprakaraṇa2 eva vidhānamiti pūrvaḥ pakṣaḥ ।
rāddhāntastu satyaṃ tatprakrame vidhānaṃ yūpastveka iti sarvārthato raśanā-
yāstaddharmāṇāṃ ca । tathā ca liṅgamuktam ।</p>
<ab type="sutra" n="32">।। 11 ।। 3ārācchiṣṭamasaṃyuktamitaraissannidhānāt ।। 32 ।।</ab>
<p>aṃśvadābhyayostu prakaraṇe avidhānāt uddeśakasya ca sannihita-
vacanatvāt na taddharma iti pūrvaḥ pakṣaḥ । rāddhāntastu na sanni-
hitamātravacanamuddeśakaṃ prayojanavatsannihitavacanaṃ hi tat ।
﻿<pb n="b901"/>
abhinnaṃ cātna prayojanam । prakṛtānāmaprakṛtānāṃ ca grahaṇām । tasmāt
prayojanābhedāta prayojanāvacchinnagrahajātīye grahaśabdo na prakṛtatvena
saṅakocamarhati । maitrāvaruṇe tu nirdeśāt yuktam । iha tu viparīto
nirdeśa ityapi darśitam ।</p>
<ab type="sutra" n="35">।। 12 ।। agnyarthamaprakaraṇe tadvat ।। 35 ।।</ab>
<p>kaḥ punaranayoradhikaraṇayorviśeṣaḥ ? ayamasti viśeṣaḥ ।
tatra hi ekadravyasaṃbandhitvād‍yukto viśeṣaḥ। iha punaḥ ekaikeṣṭakā-
vyāpārasaṃbandhitayāpi dharmavidhayo'rthavanto bhavanti । tadayuktam ।
﻿<pb n="b902"/>
tatrāpi hi ekaikagrahavyāpārabhedo vidyata eva । evaṃ tarhi citi-
bhedāt abhyadhikāśaṅkā । rāddhāntastu yadyapi citibhedaḥ tathāpi
citau dharmāṇāmapratiṣṭhitatvāt ।</p>
<ab type="sutra" n="36">।। 13 ।। naimittikamatulyatvādasamānavidhānaṃ syāt ।। 36 ।।</ab>
<p>idamidānīṃ cintyate---kiṃ naimittikānāṃ dharmavidhayaḥ samānā
uta kāryavanto bhavantīti । tatra tulyatvāt prakaraṇasya samānā dharma-
vidhaya iti pūrvaḥ pakṣaḥ । satyaṃ tulyaṃ prakaraṇam dharmavantastu nityāḥ
﻿<pb n="b903"/>
naimittikāśca godohanādayaḥ । tad‍dvāraṃ ca prakaraṇasya grāhakatvamiti
sthitam । naimittikaṃ ca nityakāryāpannaṃ bhavati । ataḥ kāryataḥ
siddheḥ na punarupadeśamarhati iti । dviruktatādoṣaścoktaḥ ।</p>
<ab type="sutra" n="37">।। 14 ।। pratinidhiśca tadvat ।। 37 ।।</ab>
<p>athedānīṃ pratinidhau kā vārtā । tatra kāryataḥ prāptiriti pūrva-
pakṣavādī manyate kāryeṇākṣipratvātpratinidheḥ । atrābhidhīyate---satyaṃ
kāryeṇākṣiptaḥ pratinidhiḥ upadeśasaṃpadā tulyaḥ, nānyasādhyatayā,
﻿<pb n="b904"/>
tasmādaupadeśika eva dharmasaṃbandhaḥ na kāryasādhanatayā dravyāntaraṃ
nīvārāḥ ।</p>
<ab type="sutra" n="40">।। 15 ।। niyamārthā guṇaśratiḥ ।। 40 ।।</ab>
<p>yatra punaḥ śrūyate pratinidhiḥ tatra śrutāśaṅkatayā pūrvaḥ pakṣaḥ ।
śrutopapattyartho'yaṃ niyama iti rāddhāntaḥ ।</p>
<ab type="sutra" n="41">।। 16 ।। saṃsthāstu samānavidhānāḥ prakaraṇāviśeṣāt ।। 41 ।।</ab>
<p>nanu cedaṃ phalacamasena gatamevādhikaraṇam । na naimitti-
kasya dharmā bhavantyupadeśata iti । ucyate---astyatrādhikā---
﻿<pb n="b905"/>
śaṅkā । kā punarasau ? iyamasau । ukthyādayo hi grahaṇa-
viśeṣāḥ । te ca saṃskārāḥ svayamitikartavyatābhūtāḥ na ceti-
kartavyatā itikartavyatayā saṃbadhyate । kiṃ tarhi ? yāgena ।
﻿<pb n="b906"/>
sarvagrahaṇasaṃskāryadravyakaścāyaṃ sa eva yāgaḥ somena
yajeteti । nānyotpattirvidyate । sa cedyāgaḥ grahaṇāntare-
ṣvapi itikartavyatāpi saiva । na ca grahaṇaviśeṣo
yāgasyetikartavyatāprāptau nimittaṃ; kiṃ tarhi prayoga-
codanaiva । na ca grahaṇāntareṣu prayogāntaracodanā yāgasya ।
guṇānāmeva hi tatra phalāya codanā na yāgasya, yathā
godohanena paśukāmasya praṇayediti na darśapūrṇamāsayoḥ
﻿<pb n="b907"/>
prayogaścodyate । tasmādbhavantu grahaṇāni grahaṇadharmopadeśaśūnyāni phala-
camasavat na punaryāgo'pi yāgadharmaśūnya iti śakyate vak‍tum । 
sarvasaṃskāreṣvekaprayogasya coditatvāt । prayogagrāhyatvācceti-
kartavyatāyā ityuktam । ata eva cāgniṣṭomagrahaṇaṃ samuccayaśca
pradarśitaḥ । paśūnāmadṛṣṭārthatayā samuccaya eva nyāyyaḥ । atrocyate
-savanīyasamākhyayā sarvapaśūnāṃ tulyakāryāvagamāt । atrābhidhīyate
---satyamevaṃ syādyadi saṃsthantāreṣu ukthyādiṣu prayogacodanayaiva
labhyate । yathā godohanena darśapūrṇamāsayoḥ । iha tu agniṣṭoma-
﻿<pb n="b908"/>
paryantaiva yāgasya prayogacodanā । ata ūrdhvaṃ grahā ukthyādaya
eva codanāmākṣipanti yathā grahāḥ āvṛttim nimitte । evaṃ
cenna yāgacodanayā dharmāḥ śakyante grahītuṃ ukthyādiṣu । ataḥ
phalacamasavat nityānityasaṃyogavirodho yuktaḥ । kāryataśca dharmaprāptiḥ
tasmāt samuccayagrahaṇaṃ vacanāt bhaviṣyati । agniṣṭomaśabdaścānu-
vādaḥ । tathā homādīnāmabhāvadarśanamupapannaṃ bhavati ।</p> 
<trailer>iti bṛhatyāṃ tṛtīyādhyāyasya
ṣaṣṭaḥ pādaḥ</trailer>
<pb n="b909"/>
﻿<pb n="b910"/>
</section>
<section>
<head>tṛtīyādhyāyasya saptamaḥ pādaḥ ।।</head>
<ab type="sutra" n="1">।। 1 ।। prakaraṇāviśeṣādasaṃyuk‍taṃ pradhānasya ।। 1 ।।</ab>
<p>barhirdharmāśca kimaṅgapradhānārthā uta pradhānārthā eveti sandehe
prakaraṇāt pradhānārthā ityuk‍tvā upakārakatvenāṅgapradhānārthatāmāha ।
tadayuktam । śrutyādimirhi tādarthyamavagamyate nopakāreṇa ।</p>
<p>ucyate---śrutyādaya evopanyastā barhiṣi havīṃṣyāsādayatīti ।
upakārakagrahaṇaṃ tarhi kimarthaṃ ? kadācit tadabhāvāt śruteḥ saṅkocaḥ
syāt । asti cāsāvekarūpa upakāro nāmeti tadabhidhānam ।
﻿<pb n="b911"/>
evaṃ tarhi vākyenaiva śeṣāvagatiḥ । kimiti tarhi barhirmātre(ṇa)
na bhavati ? grāhakatve sati śeṣatvamityuktam । grāhakaśca dārśapaurṇa-
māsikaprayogavidhiḥ sannidhānāt । liṅgadarśanamuktam ।</p>
<ab type="sutra" n="2">।। 2 ।। phalasaṃyogātsvāmiyuktaṃ pradhānasya 2 ।। 2 ।।</ab>
<p>iha purūṣasaṃskārā udāharaṇam । te kiṃ karkṛbhūtasya utādhi-
kṛtasyeti । kartṛbhūtasya । evaṃ karmāṅgatopapadyata iti pūrvaḥ pakṣaḥ ।
﻿<pb n="b912"/>
kimityaṃśopanipātinī itikartavyateti saptamādye vakṣyāmaḥ ।
ākāṅkṣādvayasya tatprasūteḥ । tatra yadarthaḥ kartṛbhāvaḥ saṃskāro'pi
tadartha eva yuktaḥ । adhikāraniṣpattyarthatvācchāstrasya । tasmādadhi-
kṛtasyasaṃskāra iti yuktam ।</p>
<ab type="sutra" n="7">।। 3 ।।cikīrṣayā ca saṃyogāt1 ।। 7 ।।</ab>
<p>barhirdharmādhikaraṇena kimatrānyatvaṃ yenedamādhikaraṇamārabhyate ।
﻿<pb n="b913"/>
pradhānacikīrṣāṃ dhurvapakṣavādī manyate । yadarthā cikīrṣā tadarthā-
nyaṅgānītyabhiprāyaḥ ।</p>
<ab type="sutra" n="8">।। 4 ।। tathābhidhānena1 ।। 8 ।।</ab>
<p>abhimarśane tu sākṣātpradhānaśabdasaṃyogāt pūrvaḥ pakṣaḥ । satyaṃ,
pradhānaṃ cikīrṣyate । tat‍tu sāṅgaṃ adhikāranirvṛttāviti rāddhāntaḥ ।
evamabhimarśanamapi adhikārasādhanasyaiveti ubhayoraṅgapradhānārthatā ।</p>
﻿<pb n="b914"/>
<ab type="sutra" n="5">।। 6 ।। dīkṣādakṣiṇaṃ tu vacanātpradhānesya1 ।। 11 ।।</ab>
<p>dīkṣādakṣiṇamapi sāṅgādadhikāranirvṛt‍teḥ sāṅgasyetyāśaṅkya
vacanātpradhānasyeti rāddhāntaḥ । yuk‍taṃ tāvat vacanāt dīkṣā
prādhānasya । dakṣiṇā punaḥ yadā pradhānasyaiva kathamapi tadā
kathamaparikrītairaṅgāni kriyante । kena vok‍tamaparikrītairaṅgāni kriyanta
iti prākṛtamānatikāraṇaṃ bhaviṣyatyeva । yadyevaṃ na tarhi prasaṅgaḥ ।
yathā prasaṅgaḥ tathā prasaṅgalakṣaṇa eva vakṣyāmaḥ । darśanamuk‍tam ।</p> 
<ab type="sutra" n="13">।। 6 ।। tathā yūpasya vediḥ2 ।। 13 ।।</ab>
<p>ardhamantarvedīti kiṃ vediḥ yūpāṅgamuta neti saṃśaye
﻿<pb n="b915"/>
śruteraṅgamiti pūrvaḥ pakṣaḥ । bahirvedipadaikavākyatvāt na śrutyartha-
vidhānaṃ saṃbhavatīti deśalakṣaṇā । ubhayavidhāne vākyabheda-
prasaṅgāt ।</p>
<ab type="sutra" n="15">sāmidhenīstadanvāhuriti havirdhānayorvacanātsāmidhenīnām1 ।। 15 ।।</ab>
<p>kaḥ punaḥ pūrveṇāsyādhikaraṇasya viśeṣaḥ ? ayamasti viśeṣaḥ
padāntarāsaṃbaddhaṃ hyatra havirdhānaṃ śrūyate nāntarvedivat bahirvedipada-
saṃbaddham । tasmādaṅgāṅgibhāva iti pūrvapakṣavādī manyate śruteḥ
﻿<pb n="b916"/>
vijñānaviparītaṃ hi virūddhamabhidhīyate । rāddhāntavādītu ubhayo---
ranyārthatvāt deśalakṣaṇasaṃbandha eva nyāyya iti manyate । tathā
ca <q>‘havirdhānaṃ’</q> <q>‘sāmidhenya’</q> iti ca samākhyāpi na pīḍitā syāt ।
anyathāhi havirdhānaṃ sāmidhenīnāṃ sāmidhenyo vā havirdhānasyeti
devadattasyedaṃ yajñadattasyeti yathaitadasaṃbaddhaṃ tathedamapi syāt । tasmāda-
trāpi pūrvavat deśaviśeṣalakṣaṇaiveti yuktam । āgneyyadhikaraṇavacca
sāmānyaviśeṣasaṃbandhe vākyabhedaḥ syāt ।</p>
<ab type="sutra" n="18">śāstraphalaṃ prayok‍tari tallakṣaṇatvāt tasmātsvayaṃ prayoge syāt1 ।। 18 ।।</ab>
<p>kathaṃ punaratra parikrayādiṣu śrūyamāṇeṣu saṃśayaḥ ।
﻿<pb n="b917"/>
ayamabhiprāyaḥ kartṛgāmikriyāphalamatra śrūyate । atastadvirodhāt
gauṇaṃ adṛṣṭārthaṃ vaha manyate । kathaṃ tarhi samākhyāḥ ādhvaryavamityeva-
mādyāḥ ? granthasaṃyogādupapannā bhaviṣyanti । tasmātsvayaṃ kartṛ-
taiva nyāyyeti pūrvapakṣavādī manyate । aniyamavādī tu parīkrītairapi
kriyamāṇaṃ tenaiva kṛtaṃ bhavati । sa hi teṣāṃ prayoktā । prayok‍tuśca
kartṛtvasmaraṇam । na punarāhatyaiva kartṛtvam । utsargastu svadravya-
tyāgalakṣaṇatvāt svayameva kartavyaḥ । evaṃ kartṛtve upapanne na
parikrayasya gauṇatā, adṛṣṭārthatā vā kalpayituṃ śakyate । samā-
﻿<pb n="b918"/>
khyāśca mukhyārthāḥ na granthadvārikāḥ kalpitā bhaviṣyanti । na hi
adhyetāro'dhvaryuśabdavācyāḥ adhyayanakāle । kathaṃ punaraniyamaṃ
manyate । ayamabhiprāyaḥ yadā svayamanutsāhī tadā parikrayaḥ yadāsau
parikrayaḥ tadā anyaireveti manyate । rāddhāntavādī tu manyate
nityavadānnānāt parikrayasya yadā svayaṃ na śak‍nuyāt tadā
parikrayeṇeti na śakyate kalpayitum । nanu ca sāmarthyādbhaviṣyati
lokavata । na hi śrutau pratyarthinyāṃ sāmarthyaṃ prabhavatītyuktam ।
loke tu dṛṣṭārthatvāt yathārthamiti yuktam ।</p>
﻿<pb n="b919"/>
<ab type="sutra" n="9">।। 9 ।। 1tatrārthāt kartṛparimāṇaṃ syodaniyamo'viśeṣāt ।। 21 ।।</ab>
<p>evaṃ sthite parikrītakartṛtve anyatrotsargāt aniyamaṃ
saṅkhyāyāḥ pūrvapakṣavādī manyate । ekasminnapi samākhyāvaraṇayo-
rupapatteḥ । rāddhāntavādī tu utpattau tāvat samākhyāto bhedaṃ manvānaḥ
na punareka eva saṃjñī । codanāvagamyatvāt saṃjñānām, codanā-
bhedācca yāvaccodanaṃ saṃjñibhedaniyamamuktavān । evaṃ darśapūrṇamā-
sādiṣvapītyuktam ।</p>
﻿<pb n="b920"/>
<ab type="sutra" n="25">।। 10 ।। 1camasādhvaryavaśca tairvyapadeśāt ।। 25 ।।</ab>
<p>camasādhvaryavaśca kiṃ ṛtviksaṅkhyāsaṅkhyeyāḥ uta saṅkhyāntara
paricthedyāḥ । nanu ca hotṛkāṇāṃ camasādhvaryava iti vyapadeśāt
anyairbhavitavyam । parasparavyapadeśādapyetadupapadyata iti pūrvaḥ
pakṣaḥ । na hi ṣaṣṭha‍yantānāṃ parasparasaṃbandho vidyata iti rāddhāntavādī
vyatirik‍taṃ manyate । utpattau ca saṃjñābhedāt । tasmādanye te
iti ।</p> 
<ab type="sutra" n=" ">।। 11 ।। 2utpattau ca bahuśruteḥ ।।</ab>
<p>idamidānīṃ sandihyate---kimaniyatā uta bahava iti
﻿<pb n="b921"/>
prātipadikārthasiddheraniyatā iti । aniyame'pi bahuvacanopapatteḥ ।
na, nityavadvahuvacanasya śrūyamāṇatvāt । utpattau ca bahuvacanasya
vivakṣitatvāt । asiddhārthalakṣaṇaṃ hi prātipadikaṃ na vacanama-
pekṣate । notpādyavacanam । tasmādvahavaḥ ।</p>
<ab type="sutra" n="27">।। 12 ।। 1daśatvaṃ liṅgadarśanāt ।। 27 ।।</ab>
<p>sthite bahutve kimaniyamaḥ uta niyataiva kācit bahuvacanā-
bhidheyā saṅkhyā uta tritvasaṅkhyaiveti । kapiñjalādhikaraṇena tri-
saṅkhyaiveti prāpte darśanāda‍daśapeye, svāmidaśatvācca daśaiveti niyamaḥ ।
﻿<pb n="b922"/>
anyatrāpi śrūyamāṇā niyatā saṅkhyā aniyatopadeśaṃ niyantumarhati
avirodhāt । tathā coktaṃ kāraṇādatikrama iti ।</p>
<ab type="sutra" n="28">।। 13 ।। 1śamitā ca śabdabhedāt ।। 28 ।।</ab>
<p>evaṃ sthite śabhitāpi śabdabhedāt camasādhvaryuvadbhidyate ।
saṃjñābhedaścopapanno bhavati । evaṃ prāpte'bhidhīyate-nātra bhedaḥ utpatti-
nibandhano hi bheda uktaḥ । na cāsyotpattirasti । kathaṃ tarhi saṃjñānyatvaṃ ?
﻿<pb n="b923"/>
naiveyaṃ saṃjñā asya, virodhāt । kiṃ tarhi ? yaugikābhidhānameva ।
evaṃ cādhvaryavamiti samākhyopapannā bhaviṣyati ।</p>
<ab type="sutra" n="30">।। 14 ।। 1upagāśca liṅgadarśanāt ।। 30 ।।</ab>
<p>kena punarviśeṣeṇāyamadhikaraṇātideśaḥ ? ayaṃ viśeṣaḥ
upagā iti gānakāriṇāṃ saṃbandhāt camasādhvaryava iva hotra-
kāṇāmiti pūrvapakṣavādī manyate । utpatteraśravaṇādityatidiṣṭo
rāddhāntaḥ । liṅgamuktam ।</p>
﻿<pb n="b924"/>
<ab type="sutra" n="31">1vikrayī tvanyaḥ karmaṇo'coditatvāt ।। 31 ।।</ab>
<p>somavikrayī punaḥ kaḥ ? teṣāmevānyatama iti manyate । nanu
cācodito vikrayaḥ । coditasya ca ṛtvijaḥ kartṛtvenopādīyante ।
krayopādānaśeṣatvaṃ vikraye manvānasya pūrvaḥ pakṣaḥ । rāddhāntavādī tu
lobhādevākṣepasiddheḥ dravyārjanavanna śeṣaṃ manyate । tasmādanā-
rtvijametat । ato'nya iti rāddhāntitam ।</p>
<ab type="sutra" n="32">।। 16 ।। karmakāryāt sarveṣāmṛtviktvamaviśeṣāt ।। 32 ।।</ab>
<p>nanu cātra rāddhānto na ghaṭate । kathaṃ na ghaṭate ?
﻿<pb n="b925"/>
utpattāvapi hi parisaṅkhyaiva prāpnoti । camasādhvaryūṇāmapyutpatti-
śravaṇāt । atha parisaṅkhyaiveṣṭā, ṛtuyajananimittanirasanamanarthakaṃ
syāt । atrocyate---utpattau naiva parisaṅkhyā prāpnoti । ekaikatra
udgātrādiśabdatulyatvāt ṛtvika‍śabdasya nātrāpahnavanīyaṃ kiñci-
dasti । ṛtuyajananimitte punarapahnavaḥ prāp‍noti । na cāsau
śakyate । evaṃ coparitanamadhikaraṇamupapannaṃ bhavati ।</p>
﻿<pb n="b926"/>
<ab type="sutra" n="36">।। 17 ।। 1niyamastu dakṣiṇābhiḥ śrutisaṃyogāt ।। 36 ।।</ab>
<p>ke ta iti । ṛtvigbhyo dakṣiṇāṃ dadātīti prakramya yān
saṃkīrtayati te ta iti rāddhāntaḥ । tathā ye yajamānāsta ṛtvija
iti darśitam ।</p>
<ab type="sutra" n="37">।। 18 ।। 2svāmisaptadaśāḥ karmasāmānyāt ।। 37 ।।</ab>
<p>saptadaśa ṛtvija iti śrūyate । tatra kiṃ saha yajamānen saptadaśa
uta yajamānavyatiriktā anye saptadaśeti karmakarasaṅkhyaiṣā । na ca
svāmī karmakaraḥ । ekadharmayuktānāṃ cāvāntarasaṅkhyopapadyate ityanya
eveti yuktam ।</p>
﻿<pb n="b927"/>
<p>atrocyate---svāmisaptadaśāḥ saptadaśaḥ svāmī yeṣāṃ te
tayoktāḥ । nanu ca karmakarasāmānyaprayuk‍taivaiṣā'vāntarasaṅkyā ।
kena vok‍taṃ neti । kathaṃ tarhi svāmisaptadaśāḥ saptadaśa । na
svāmitayā yajamānaḥ saptadaśaḥ । kiṃ tarhi ? kartṛtayaiva । yajamānā-
pekṣaiṣā saṅkhyā nādhikāritayā । nanu ca sadasyaṃ vṛṇīta iti
varaṇotpat‍tibhaṅgīkṛtya eṣāṃ saṅkhyā, na ca yajamāna utpadyate ।
ucyate---ṣoḍaśānāmeva varaṇenotpat‍tiḥ । nanu ca sadasyaṃ vṛṇīta iti
sadasyaḥ saptadaśo bhaviṣyati yadi brahmaṇyevāyaṃ sadasyaśabdo vartate ।
﻿<pb n="b928"/>
tasmāt svāmisaptadaśāḥ parigṛhyante । atha kasmādekaścama-
sādhvaryuḥ na parigṛhyate ? na te yajamānena varitavyā ityuktam ।
tasmāt karmakaraṇasāmānyāt yajamāna evetyuktam ।</p>
<ab type="sutra" n="39">।। 19 ।। 1te sarvārthāḥ prayuktatvādagnayaśca svakālatvāt ।। 39 ।।</ab>
<p>idamidānīṃ sandihyate---kiṃ sarvārthā ṛrtvijaḥ yāvatpuruṣakāryaṃ
yajamānasya tāvattaiḥ kriyate uta yāvadvacanamiti । <q>“agnayaśca
svakālatvā”</q>diti । kimidaṃ ? nanu cādhānasya sarvārthatāṃ vadatā
agnīnāṃ sarvārthatvamuktam । kimidaṃ punaḥ sarvārthatocyate ? saiveyaṃ
﻿<pb n="b929"/>
sarvārthatā'tra sādhyate svakālatvāditi । nanu ca svakālatvāt
yāvadagnikāryaṃ tatsarvamagnimirityucyate yathā yāvatpuruṣakāryaṃ tatsarva-
mṛtvigbhiriti । tataḥ kim ? tadeva nopapadyate samadhigatametat
agnayaśca svakālatvāditi । na hi svakālatvādyāvadagni-
kāryaṃ tadarthatā siddha‍yati । kiṃ tarhi ? svakālatvena
sarvakarmārthatā siddha‍yati na hi pratikarmotpattirbhavatītyarthaḥ ।
﻿<pb n="b930"/>
evaṃ tarhi bhavataivok‍tam । yasmādyasyaiva hetuḥ sa eva pratijñātārthaḥ ।
tasmāt sūtradvayamevaitat । ādhastyasūtrasya parihāro'yamucyate ।
idaṃ tu sthitameva । na hyatra vacanāni nityānuvādatayā kalpyante ।
tasmādyavadvacanamevaitat ṛtvijāṃ kāryam ।</p>
<ab type="sutra" n="41">।। 21 ।। 1tasyopadeśasamākhyānena nirdeśaḥ ।। 41 ।।</ab>
<p>idamidānīṃ cintyate । yadyena samākhyāyate tat
tenaiva kartavyaṃ uta kiñcidanyenāpi iti । eṣa tāvadutsargaḥ
yadyena samākhyāyate tattena kartavyamiti । ucyate---vacanāt
﻿<pb n="b931"/>
samākhyānācca apavādaḥ । kathaṃ tarhi samākhyāḥ ? brāhmaṇagrāma-
vadityadoṣaḥ । darśanamuktam ।</p>
<ab type="sutra" n="43">।। 22 ।। 1praiṣānuvacanaṃ maitrāvaruṇasyopadeśāt ।। 43 ।।</ab>
<p>maitrāvaruṇaḥ preṣyati cānucāheti kiṃ praiṣamātraṃ anuvacanamātraṃ
maitrāvaruṇena kartavyaṃ, uta saṃyuktameveti । saṃyuktasya vidyamāna-
tvānnāsaṃyuk‍taṃ parigṛhyate । caśabdaścaivaṃ samarthito bhavati ।
darśanamuktam ।</p>
﻿<pb n="b932"/>
<ab type="sutra" n="46">।। 23 ।। 1camasāṃścamasādhvaryavassamākhyānāt ।। 46 ।।</ab>
<p>kiṃ camasaiścamasādhvaryavo juhvati utādhvaryureveti । samākhyai-
vānyathā nopapadyata iti pūrvaḥ pakṣaḥ । rāddhāntastu---adhvaryuśabda-
syotpat‍tinimittatvāt । adhvaryuriva camaseṣu bhavantīti cama-
sādhvaryavaḥ tasmādadhvaryurjuhotīti । kathaṃ tarhi adhvaryuriva bhavati ?
anyatra vyāpṛte tasmin tatkāryakaratvāt । darśanamuktam ।</p>
<ab type="sutra" n="50">।। 24 ।। 2vedopadeśāt pūrvavadvedānyatve yathopadeśaṃ syuḥ ।। 50 ।।</ab>
<p>śyenavājapeyāvudāharaṇam । kiṃ śyenaḥ udgātrā kartavyaḥ
samākhyānāta adhvaryuṇā ca vājapeyaḥ uta ṣoḍaśabhirapīti ।
﻿<pb n="b933"/>
viśeṣasamākhyānāta udgātrā'dhvaryuṇā ceti prāpte upakāradarśanāt
ṣoḍaśabhirapīti vadāmaḥ । klṛpto balīyānityuktau hetuḥ ।</p>
<trailer>iti bṛhatyāṃ tṛtīyādhyāyasya
saptamaḥ pādaḥ</trailer>
﻿<pb n="b934"/>
</section>
<section>
<head>tṛtīyādhyāyasya aṣṭamaḥ pādaḥ ।।</head>
<ab type="sutra" n="1">।। 1 ।। 1svāmikarma parikrayaḥ karmaṇastadarthatvāt ।। 1 ।।</ab>
<p>samākhyayā ādhvaryavamiti prāpte adhikāraśrutivirodhāt
yājamānamiti rāddhāntaḥ । vacanādanyeṣāmṛtvijāmapi parikrayaḥ
syāt ।</p>
<ab type="sutra" n="2">।। 2 ।। saṃskārastu puruṣasāmarthye yathāvedaṃ karmavadva‍yavatiṣṭheran ।।</ab>
<p>vapanādīnāṃ samākhyayā nādhikāro virudhyata iti pūrvaḥ pakṣaḥ ।
﻿<pb n="b935"/>
rāddhāntavādī tu puruṣasaṃskāraṃ manvāno na saṃskartuṃ puruṣāḥ pari-
krīyante । kiṃ tarhi kārayitum, ataḥ sāmarthyāt samākhyābādhaṃ
manyate । yatra punaḥ śrutyaiva saṃskāraścodyate na tatra sāmarthyā-
nnivṛttiḥ yathopavāsaṃ vakṣyati । athobhayānugrahāya samānavidhānaṃ
kasmānna bhavatīti cet ? ṛtvikṣu kriyamāṇo yajamānena kṛtaḥ
kārito vā na bhavati ।</p>
﻿<pb n="b936"/>
<p>kimiti na kṛtaḥ kārito vā ? 1sādhāraṇyādeva । nanu ceḍā-
bhakṣaṇavat svayaṃ ca karoti kārayati ca । na । tatra kartṛtvenā-
viśeṣāt । iha tu prādhānyāviśeṣādanupapattiḥ । tasmādyājamāna-
iti siddham । vacanādvā yajamānapañcamā iti ।</p>*****
<ab type="sutra" n="9">।। 3 ।। 2tapaśca phalasiddhitvāllokavat ।। 9 ।।</ab>
<p>kimatrātidiśyate ? rāddhāntaḥ । kā punaratra pūrvapakṣā-
śaṅkā ? iyamasti kleśarūpatvāt tapasaḥ । parikrayaśca
kleśāpanuttaye dṛṣṭārtho bhavati ।</p>
﻿<pb n="b937"/>
<p>na saṃskārasāmānyāditi rāddhāntaḥ । darśanamuktam । upa-
vāsaśca vacanādityetadapyuktam ।</p>
<ab type="sutra" n="12">।। 4 ।। 1guṇatvācca vedena na vyavasthā syāt ।। 12 ।।</ab>
<p>hiraṇyamālyādiṣu tu guṇatvādeva padārthasya na samākhyayā
kartṛtvaṃ niyamyata iti sarvartvijāṃ pratipradhānāvṛttyā guṇo bhavitu-
marhati । yatra punaḥ kartṛtayaiva saṃbandhaḥ yathokthyādiṣu tatroktaḥ
samākhyayā niyamaḥ ।</p>
﻿<pb n="b938"/>
<ab type="sutra" n="13">।। 5 ।। 1tathākāmo'rthasaṃyogāt ।। 13 ।।</ab>
<p>kāmasaṃyoga idānīṃ śrūyamāṇaḥ kimārtvijo bhavatu guṇaphala-
saṃbandheṣu uta yājamāna iti । kiṃ yuktam ? ārtvijaḥ ।
kutaḥ ? ṛtvika‍padārthāśritatvāt guṇaphalasaṃbandhasya kāmasaṃyogo'pi
ṛtvijāmeva । ato guṇakāmeṣu ṛtvijāmadhikāra iti । atro-
cyate । yajamāna evādhikriyate sāṅge karmaṇyadhikṛtatvāt । nanu
cāsāvārtvijapadārthaḥ । neti brūmaḥ । tatkartṛko hi saḥ na punaḥ
tasya saḥ । yasya ca karma tadāśritamapi tasyaiveti yajamāna
evādhikriyate । evaṃ cātmanepadābhidhānamupapannaṃ bhavati ।
﻿<pb n="b939"/>
yatra ca punaḥ vacanādārtvijo'dhikāraḥ tatrānyadīyapadārthāśritepi
guṇe vyāpṛtasya phalaṃ bhavati iti kalpyate ।</p>
<ab type="sutra" n="15">।। 6 ।। 1mantrāścākarmakaraṇāstadvat ।। 15 ।।</ab>
<p>idānīmāśīrmantrā udāharaṇam । kiṃ yājamāna utārtvijā
iti । ārtvijāssamākhyayeti prāpte brūmaḥ---liṅgādyājamānā iti ।
liṅgaṃ hi samākhyāto balīya ityuktam । proṣitasamidādhānadarśanaṃ
ca liṅgam । nanu ca mama yajamānasyetyevamādi liṅgamupapadyate ।
﻿<pb n="b940"/>
ayameva doṣaḥ yadutādhyāhāro nāma । tasmādvak‍tureva mametyupapannaṃ
bhavati ।</p>
<ab type="sutra" n="17">।। 7 ।। dva‍yāmnāteṣūbhau dva‍yāmnānasyārthavattvāt ।। 17 ।।</ab>
<p>kecinmantrāḥ yājamāne cādhvaryane cāmnātāḥ । tatra saṃśayaḥ kiṃ
dvābhyāṃ vaktavyāḥ utādhvaryuṇaiveti । kathaṃ punaḥ dva‍yāmnānāta dvābhyāṃ
ca samākhyātāḥ ekena vaktavyā iti । ekakāryatvānmantrāṇā-
miti pūrvapakṣavādī ekaprayojyatāṃ manyate । rāddhāntavādī tu
ekasyānuṣṭhānasmaraṇādanyasya ca pratyavekṣaṇāt āmnānadvayasyāpi
arthavattvāt dvābhyāmapi prayoktavyāḥ । samākhyādvayaṃ cānugṛhītaṃ
bhaviṣyati ।</p>
﻿<pb n="b941"/>
<ab type="sutra" n="18">।। 8 ।। 1jñāte ca vacanaṃ na hyavidvān vihito'sti ।। 18 ।।</ab>
<p>k‌lṛptīryajamānaṃ vācayatīti śrūyate । kiṃ vidvāneva vācayi-
tavyaḥ utāvidvānapīti saṃśayeḥ । kathaṃ punaḥ viduṣo'dhikārasiddheḥ
aviduṣo'dhikārāśaṅkā ? vācayatītyetasmādeva hi na viduṣo
vācayatīti dṛṣṭārthatā saṃbhavatīti । evaṃ tarhi aviduṣa eva vācanaṃ
bhavatu । bhavatu ko doṣaḥ ? viduṣo'dhikārahāniḥ prāpnoti ।
nādhikāraṃ nivārayāmaḥ aviduṣo'pyastīti । idaṃphalamidamadhi-
karaṇam । atrocyate---nādhikāramākṣep‍tumidaṃ vacaḥ । bruvantameva
hi vācayatīti bravīti । nābruvataḥ pravṛttimāha । viduṣaśca
﻿<pb n="b942"/>
prakṛtyarthe pravṛttiḥ nāviduṣaḥ śrutaḥ । ato yathādhikāraṃ vācanamiti
siddham ।</p>
<ab type="sutra" n="19">।। 9 ।। 1yājamāne samākhyānāt karmāṇi yājamānāni syuḥ ।। 19 ।।</ab>
<p>iha dvandvānyudāharaṇam । kiṃ yajamānena kartavyāni utādhva-
ryuṇeti saṃśayaḥ । ekatra padārthāmnānāt । anyatra samabhyā-
śīkaraṇāt । tatra viśeṣasamākhyayā yājamānāni । padārtha-
pūrvakatvāt samabhyāśasya । atrocyate । padārthāstāvadādhvaryavā eva
﻿<pb n="b943"/>
akriyamāṇe padārthe na yajamānena samabhyāśaḥ śakyate kartumiti
ādhvaryava eva । viśeṣasamākhyāpravṛttistu darśitā ।</p>
<ab type="sutra" n="21">।। 10 ।। 1vipratiṣedhe karaṇaḥ samavāyaviśeṣāt itaramanyarateṣāṃ
yato viśeṣaḥ syāt ।। 21 ।।</ab>
<p>ṛtvigantarakāryopadeśe kimātmīyaṃ karma karotu uta ati-
diṣṭamiti saṃśaye atidiṣṭaṃ pratyakṣavidhānāditi siddham ।</p>
<ab type="sutra" n="23">।। 11 ।। 2praiṣeṣu parādhikārāt ।। 23 ।।</ab>
<p>praiṣapraiṣārthau kimekena kartavyau uta dvābhyāmiti ।
﻿<pb n="b944"/>
prāptakālabhrāntyā ekeneti pūrvaḥ pakṣaḥ । yuṣmadarthaparityāga-
kāraṇābhāvāditi rāddhāntaḥ ।</p>
<ab type="sutra" n="23">।। 12 ।। 1adhvaryuśca darśanāt ।। 23 ।।</ab>
<p>idānīṃ kimadhvaryuḥ praiṣārthaṃ karotu utānya iti saṃśayaḥ । artha-
vādadarśanādanya iti prāptam । mantraliṅgadarśanāt samākhyānārtha-
saṃbhavāccādhvaryuḥ । arthavādastu guṇavādena parihṛtaḥ ।</p>
﻿<pb n="b945"/>
<ab type="sutra" n="25">।। 13 ।। 1ṛtvikphalaṃ karaṇerṣvathavattvāt ।। 25 ।।</ab>
<p>kaḥ punarāśīrmantrairasya viśeṣaḥ ? samākhyātaḥ sthite'dhvaryu-
kartṛtve agnyanvādhānasya śratyā mantravidhānam । na ca guṇānu-
rodhena pradhāna (kartṛtva)bādhaḥ śakyate vak‍tum । tasmādādhvaryavo mantra
iti sthite kasyāśīriti cintyate । liṅgādadhvaryoḥ । vaktā hi
uttamapuruṣeṇa saṃbadhyate । nanu karmasaṃbaddhaphalasaṅkīrtanāt karmārthatā
mantrāṇām । na । karmaprayuktayaśaḥ prakāśayataḥ upapannaiva karmārtha-
teti pūrvapakṣavādī manyate । rāddhāntavādī tu yaścārthādartho na sa
codanārtha iti manvānaḥ karmasaṃbaddhameva phalaṃ prakāśayan mantraḥ
﻿<pb n="b946"/>
karmortho bhavati । yajamānasaṃbaddhameva phalam । yajamānasya mameti
mantrārthaḥ ।</p>
<ab type="sutra" n="28">।। 14 ।। 1karmārthaṃ tu phalaṃ teṣāṃ svāminaṃ pratyarthavattvāt ।। 28 ।।</ab>
<p>yatra punaḥ dṛṣṭārthameva tat kimṛtvijāmeva uta atrāpi karma-
phalameveti । uk‍tena nyāyena karmaphalameveti vadāmaḥ । atrocyate ।
yaścārthādartho na sa codanārtha iti anupakāramaṅgīkṛtyaitaduktam । yat
punaḥ karmaṇa upakaroti tadupādānaśeṣatayā bhavatyeva karmārthamiti
nākarmārthatā mantrāṇām ।</p>
﻿<pb n="b947"/>
<ab type="sutra" n="29">।। 15 ।। vyapadeśācca ।। 29 ।।</ab>
<p>yatra ca vyapadiśyata eva tatra bhavatyeva phaladarśanam---tannau
saheti ।</p>
<ab type="sutra" n="30">।। 16 ।। dravyasaṃskāraḥ prakaraṇaviśeṣāt ।। 30 ।।</ab>
<p>vedirvedidharmāścetyuktamuttaravivakṣayeti ।</p>
<ab type="sutra" n="31">।। 17 ।। nirdeśāt‍tu vikṛtāpūrvasyānadhikāraḥ ।। 31 ।।</ab>
<p>sthitamaṅgapradhānārthaṃ prakṛtau barhiriti । vikṛtāvidānīṃ
cintyate---kimatrāpi aṅgapradhānārthe barhiṣi dharmā bhavanti
codakena uta prākṛtakāryaprayukta eveti । tatra prakṛtivadvikṛtā-
vapoṃti pūrvapakṣavādī manyate ।</p>
﻿<pb n="b948"/>
<p>rāddhāntavādī tu kāryamukhenāṅgapradhānārthasaṃbandhitayā sāmānyena
prakṛtivadvikṛtāviti dharmāṇāṃ vikṛtau nirūpaṇam । na yathā
prakṛtisaṃvandhitayā । saṃbandhasāmānyena hi sarvatropadeśaḥ
syāt । tataścohadarśanaṃ nopapadyate । tasmātsiddhaṃ na yūpabarhiṣi
dharmāḥ kartavyāḥ । añjanājye na ājyadharmāḥ ।</p>
<ab type="sutra" n="32">।। 18 ।। 1virodhe ca śrutiviśeṣādavyaktaḥ śeṣe ।। 32 ।।</ab>
<p>anekatra śeṣabhāvo na nyāyyaḥ iti paribhojanīyādanyat
kartavyam ।</p>
﻿<pb n="b949"/>
<ab type="sutra" n="33">।। 19 ।। 1ayanayastvekadeśasya ।। 33 ।।</ab>
<p>pūrvādhikaraṇanyāyenānekatra śeṣabhāvo na nyāyya iti manvānasya
pūrvaḥ pakṣaḥ । dvayavadānopasaṃhārāt pratipatteśca rāddhāntaḥ ।</p>
<ab type="sutra" n="34">।। 20 ।। 2vikṛtau sarvārthaḥ śeṣaḥ ।। 34 ।।</ab>
<p>idānīṃ vikṛtābupāṃśutvādayo dharmāścintyante । kiṃ
tatrāpi prakṛtivat aṅgapradhānārthatā dharmāṇāṃ uta neti
saṃśayaḥ । prakṛtivadaṅgapradhānārthatā dharmāṇāmiti pūrvaḥ pakṣaḥ ।
﻿<pb n="b950"/>
naupadeśikātideśikaiḥupadeśaḥ saṃbadhyata iti । upadeśāpekṣa-
tvādatideśasya sāpekṣatvaṃ rāddhāntaḥ । kiṃ punaḥ kāraṇaṃ na
saṃbadhyata iti ? upadeśāpekṣatvādatideśasya sāpekṣanirapekṣayoḥ
nirapekṣaṃ balīya iti nyāyavidaḥ ।</p>
<ab type="sutra" n="36">।। 21 ।। 1sannidhānaviśeṣādasaṃbhave tadaṅgānām ।। 36 ।।</ab>
<p>śyene tvaupadeśikasaṃbandhābhāvāt ātideśikaireva saṃbandha iti
viśeṣaḥ ।</p>
﻿<pb n="b951"/>
<ab type="sutra" n="39">।। 22 ।। 1tatkāle vo liṅgadarśanāt ।। 39 ।।</ab>
<p>idānīṃ liṅgadarśanabhrāntyā sutyākālānāmevātra vidhānamiti
pūrvaḥ pakṣaḥ । aviśeṣāt sarveṣāmiti rāddhāntaḥ ।</p>
<ab type="sutra" n="42">।। 23 ।। māṃsa tu savanīyānām ।। 42 ।।</ab>
<p>tarasāḥ savanīyāḥ puroḍāśā bhavantīti । atra savanīya-
puroḍāśayoḥ vivakṣāyāṃ vākyabhedaprasaṅgāt kasyāyathārthatvamiti ।
dṛṣṭavyabhicārāt puroḍāśasya ayathārthatvamiti rāddhāntitam ।</p>
<trailer>iti bṛhatyāṃ tṛtīyādhyāyasya
aṣṭamaḥ pādaḥ</trailer>
﻿<pb n="b952"/>
﻿<pb n="b953"/>
</section>
<section>
<head>caturthādhyāyasya prathamaḥ pādaḥ ।।</head>
<ab type="sutra" n="1">।। 1 ।। 1athātaḥ kratvarthapuruṣārthayorjiṃjñāsā ।। 1 ।।</ab>
<p>kratvarthapuruṣārthayorjijñāsā kimiti pṛthak pratijñāyate ?
aidamarthyalakṣaṇameva hi śeṣatvam; śeṣaḥ parārthatvādityuktam । kratvartha-
tāpi tadantaḥpātinī pratijñātaivāthātaḥ śeṣalakṣaṇamityanena ।
tasmāt punaḥ pratijñāyāḥ prayojanaṃ na vidmaḥ ।</p>
﻿<pb n="b954"/>
<p>atha mataṃ na śrutyādibhiḥ puruṣārthatā'vagamyate tasya lipsārtha-
lakṣaṇeti vakṣyati । kratvarthagrahaṇaṃ tarhi pratyuktam । na ceyamapi
puruṣārthatālakṣaṇā śakyate vak‍tum । na ca śabdādṛte yāgaḥ svargārtha
iti jñānamutpadyate । na ca tatsādhyaḥ svargaḥ puruṣārtha iti svato'ya-
mapyasamādhiḥ । yadapi śrutyādīnāṃ saṅkīrtanaṃ tadapi kasmai prayojanā-
yeti na vidmaḥ । śrutyādibhiśśeṣalakṣaṇaṃ nānyena pramāṇena । ataḥ
śeṣalakṣaṇamityetāvataiva tathā । tataḥ śrutyādisaṅkīrtanaṃ mandaprayo-
janamiva pratibhāti । yadapi kratvarthapuruṣārthayoḥ prayojakāprayo-
jakādīnantarbhāvayan pratijñātān kathayati tadapyasamañjasa iva ।
kutaḥ ? antarbhāvo hi svarūpato lakṣaṇataḥ kāryato bhavati ।
﻿<pb n="b955"/>
trayamapyatra nāsti । svarūpaṃ tāvat pṛthagabhidhānādeva bhinnam ।
lakṣaṇamapi svarūpabhedādeva bhinnam । lakṣaṇabhedādṛte na svarūpabhedaḥ
kāryamapi yaddarśitaṃ bhāṣyakāreṇa tadayuktam । pradeśāntaraviruddha-
ścārthavādastāvat stutyarthaḥ prādhānyamapi upakāryopakāranibandhanam ।
prayojakamapi prayojyaṃ prati prādhānyamātmanaḥ pratipādayati । na
punarātmanaḥ parārthatām । tadidaṃ rātriprayāṇamivādeśakaṃ bhāṣyaṃ
vyāmohamupajanayati ।</p>
﻿<pb n="b956"/>
<p>atrocyate---dvayamapyetad‏yuk‍taṃ bhedopanyāso'ntarbhāvaśca yathā
tatra । yatpunaḥ tādarthyaṃ śeṣatve heturiti satsu śrutyādiṣu
tadityuktam । nanu caivaṃ sati kratvarthatā pratyuk‍tetyapyuktam ।
bhavedetadevaṃ yadi vainiyogikamucyate । iha tu upādānanibandhana-
meva pratijānāti । kimupādānaṃ nāma ? niyogākṣepa upādānam ।
tatkṛtaṃ ca prokṣaṇādeḥ kratvarthatvam । viniyogāt punaḥ vrīhyarthataiva ।
﻿<pb n="b957"/>
bhedārthapratijñānaṃ tarhi kimiti ? kimitivā'ntarbhāvaḥ । avagati
hetubhedādbhedaḥ upakārasāmānyādantarbhāvaḥ । prayojakaḥ kaścit
puruṣārtha iti kaścid‌grahaṇaṃ kiñcitprayojakasyāpyapuruṣārthatājñāpanārthaṃ
yathā---kasya ? ācāryakaraṇavidheḥ svādhyāyasya ।</p>
<ab type="sutra" n="2">1yasmin prītiḥ puruṣasya tasya lipsārthalakṣaṇāvibhak‍tatvāt ।। 2 ।।</ab>
<p><q>“tasya lipsārthenaiva bhavati na śās‍treṇa”</q> iti viruddhamuktam ।
﻿<pb n="b958"/>
na śāstrādṛte svargaḥ sādhyatayā pratīyate । kartṛgāmitayā ca ।
saṃbandhaśāstramaṅgīkṛtyaitaduktam । arthaśca niyogasiddhiḥ taccopādāna-
mityuktam । nanu ca kratvarthatāpyupādānenaivoktā । viniyoge-
satītyuktam । arthādeva hi puruṣārtha iti viśeṣaḥ ।
kimidamavibhāgāditi ? puruṣasya kratusaṃbandhāvibhāgādityarthaḥ ।
﻿<pb n="b959"/>
etacca ṣaṣṭhe nipuṇataramupapādayiṣyāmaḥ । pariśeṣādviniyoge satīti
kratvarthatoktā bhavati ।</p>
<p>evaṃ vā । nanu guṇaphalacodanā etā ityuktam । ko'yaṃ
punarvicāraḥ ? ucyate---pradarśitamasmābhiḥ viniyogatastaduktamiti ।
iha punarupādānato dṛṣṭaprayojanasaṃbhavāt nādṛṣṭaṃ prayojanaṃ saṃbhavati
iti pūrvaḥ pakṣaḥ ।</p>
<p>na, yathāviniyogaṃ kāryāvagateḥ । viniyuktasyaiva hi kārya-
kalpanā nāviniyuktasyeti rāddhāntaḥ ।</p>
﻿<pb n="b960"/>
<p>ato viniyogataḥ upādānataśca puruṣārthataiva guṇaphalacodanā-
sviti sthitam । bādarigrahaṇaṃ punarupakārapradarśanārtham । na punaḥ
parārthatvāditi śeṣahetunivṛttyartham । kathaṃ ? viniyoge hi sa
uktaḥ । nanu bādariṇāpi viniyoga evāsāvupanyastaḥ । ata
evāsau nirākṛtaḥ । iha punaḥ kāryata evopādānamityupanyastam ।
﻿<pb n="b961"/>
ayathāviniyogatayā nirasyata ityavirodhaḥ । evaṃ vā । iha
dravyārjananiyamā udāharaṇam । tatra pūrvaḥ pakṣaḥ । niyamaniyo
mānāmadhikāraśūnyatvāt kāmaśrutiniyogenaikavākyatvāt adhi-
kārasiddheḥ । evaṃ ca kṣāmavatyādīnāmapi spaṣṭaiva karmārthatopapannā bhavati
iti । tasmādanadhikāriṇe vidherānarthakyaṃ mābhūditi kratvarthatā ।
nanu kratvarthatve svatvameva na bhavatīti yāga eva na saṃvarteteti
pralapitamidaṃ kenāpi ।</p>
﻿<pb n="b962"/>
<p>ārjanaṃ svatvaṃ nāpādayatīti vipratiṣiddham । kathaṃ tarhi
kratvarthatā ? vanīvananavat tadarthaṃ svatvamityabhiprāyaḥ ।</p>
<p>atrocyate---neme adhikāraśūnyā niyamavidhayaśśakyante
vak‍tum । jīvanāya pravṛttā adhikṛtā bhaviṣyanti ।
﻿<pb n="b963"/>
na ca śabdādevādhikāraḥ adhikārādeva [hyadhikāraḥ] sa tu kvaci-
cchabdāvagamyaḥ kvacit pramāṇāntarāvagamyaḥ । ataḥ svatvasyā-
viśeṣāt sarvapuruṣārthanirvṛttau na viśeṣaśśakyate'vadhārayitum ।</p>
<p>1api ca yadi śāstrāt karmārthaṃ dravyaṃ tannānyatra viniyujyeta,
tathā''rjitaṃ, tatra sarvatantraparilopaḥ syāt2 । ko'rthaḥ ? kimidaṃ
tantram ? jīvanamiti cet aniyamāttarhi jīviṣyati । niyamasya
kratvarthatvāt । atha kratvantarāṇi tantraśabdābhidheyānyabhipretāni
tathāpi pratikratu niyamānna lopaḥ ।</p>
<p>atrocyate---kratvantarāṇyeva tantraśabdābhidheyānyabhipretāni ।
﻿<pb n="b964"/>
nacārjanasya viśeṣopādānatve pramāṇamasti । na ca sarvatantraṃ sarveṇa
dravyeṇa śakyate kartuṃ iti tantraparilopaḥ sarvakarmaṇām, ayaṃ
cāparo doṣaḥ nānyasya tantre pratate anyattantraṃ pratāyate iti darśanaṃ
nopapadyate । atha naivedaṃ kasyacidekasyāṅgamiti । evaṃ tarhi naivedaṃ
prayogavacanena gṛhyate, anupāttaprayogavacanasyāṅgataiva nāsti ।
asatyaṅgatve yasya kila aṅgatā nāsti tasyāprayogeṇānupa-
kārakatvamiti so'yamaṅgatā'bhāva evānupakārakatvena darśitaḥ1 ।
﻿<pb n="b965"/>
na cādhānavadbhavitumarhati । na ca dravyārthamevedamārjanaṃ ādhāna-
vadagnyarthameva bhavitumarhati, jīvanāya pravṛttasyādhikārāvagamāt ।
ataḥ puruṣārthamevedamārjanam । tasmāt kratvarthatve tantraparilopaḥ
sthito doṣaḥ । kṣāmavatyādīnāmāhitāgneradhikārāvagamāt bhavatu
kratvarthatā phalaṃ kalpayitum । puruṣārtha eva vā naimittiko'stu ।
tasmāt puruṣārthā dravyārjananiyamā iti sthitam । ato niya-
mātikramaḥ puruṣasyānarthaḥ na kratoḥ ।</p>
<ab type="sutra" n="3">।। 3 ।। tadutsarge karmaṇi puruṣārthāya śāstrasyānatiśaṅkyatvāt
na ca dravyaṃ cikīrṣyate tenārthenībhisambandhāt kriyāyāṃ puruṣaśrutiḥ ।। 3 ।।</ab>
﻿<pb n="b966"/>
<p>yasmin prītiḥ puruṣasya tasya lipsā arthalakṣaṇetyuktam ।
iha tu prīteraśravaṇāt arthataśca śravaṇādanavagamāt adhikāri-
śūnyatā vidheḥ । na cānadhikāraṃ puruṣārthaṃ bhavati iti tasya kratvartha-
syaivekṣaṇasyāyaṃ pratiṣedhaḥ niyamo vā । atrābhidhīyate---prītyu-
tsargepyetaduktam । adhikārāśravaṇepi adhikāro yuktaḥ kalpayitum
na punaḥ kratusaṃbandhakalpanā । kaḥ punaratra viśeṣaḥ ? ayamasti
viśeṣaḥ । yathaivādhikāre śrūyamāṇe gamyamānatatkartṛtaiva nyāyyā ।
﻿<pb n="b967"/>
evaṃ gamyamānakartravagamāt adhikārakalpanaiva nyāyyā । kathaṃ tarhi
kartradhikaraṇam ? tatra hi viniyogo'dhikārakalpanāyāḥ
pratipakṣaḥ । iha tu apratipakṣā'dhikārakalpaneti । kiṃ bhūtaḥ
punaratrādhikriyate ? <q>“etāvatā hainasā viyukto bhavati”</q> iti
śravaṇāt jīvata eva vā'dhikāraḥ ।</p>
﻿<pb n="b968"/>
<p>ato nityo'yaṃ jauvanānupālanīyo niyamaḥ svadharmatayā । nanu
ca prasajyapratiṣedho nyāyyaḥ । satyam, tasya vratamityanvayāvagate-
rlakṣaṇaiva nyāyyā । ādhānavadapyatra naiva dravyārthatā saṃbhavati ।
aviniyuktadravyasaṃyogāt । dṛṣṭasya ca saṃskārasyāvidyamānatvāt ।
kiṃ dṛṣṭārthatā śakyate vak‍tum ? bāḍhaṃ śakyate darpaṇapramārjanavat
loka evopayogadarśanāt । tasmāt puruṣārtho niyam iti yuktam ।
dṛṣṭārthāsaṃbhavena ca karkarīkarṇādayo'pi puruṣārthā ityuktam ।</p>
﻿<pb n="b969"/>
<ab type="sutra" n="7">।। 4 ।। dravyoṇi tvaviśeṣeṇānarthakyāt pradīyeran ।। 7 ।।</ab>
<p>uktaṃ <q>‘spha‍yaśca kapālāni ca’</q> <q>‘spha‍yenoddhanti’</q> ityetayoḥ
kiṃ viniyojakamiti । tatra pūrvapakṣavādī <q>“spha‍yenoddhanti”</q>
ityevamādibhirvākyaiḥ sākṣāt yajñasaṃbandhānavagamāt yajñā-
yudhānīti vidhyantaraṃ manyate । nanu vājapeyasya yūpa itivat
praṇāḍyāpi saṃbandha upapadyate । yuktaṃ yūpābhāvātkratostatra ।
﻿<pb n="b970"/>
iha punaḥ kiṃ nopapadyata ityabhiprāyaḥ । evaṃ prāpte'bhidhīyate---yajñā-
yudhānīti tāvat lakṣaṇā । lakṣaṇā cet sākṣādva‍yavadhāne ca na
kaścidviśeṣa pramāṇāntarānusāriṇī hi lakṣaṇā । na ca vidyamāne
pramāṇe pramāṇāntarakalpanā śakyā । spha‍yenoddhantītyubhaya
siddhatvāt । evaṃ ca vikalpadoṣaḥ parihṛto bhavati । liṅgaṃ cāpyupapannaṃ
bhavati ।</p>
﻿<pb n="b971"/>
<ab type="sutra" n="11">।। 5 ।। tatra caikatvamayajñāṅgamarthasya guṇabhūtatvāt ।। 11 ।।</ab>
<p>ekatvaṃ viniyogābhāvānna yajñāṅgamiti pūrvapakṣavādino'bhi-
prāyaḥ । kathaṃ punarekatvaṃ na viniyujyate ? vibhaktayo hi prāti-
padikārthasya svārthasaṃbandhamabhidadhati । tasmādekatvaṃ karaṇatvaṃ ca
prātipadikārthasyaiva । naikatvasya karaṇabhāvaḥ । karaṇasaṃbandhe sati
prātipadikārthasaṃbandho na syāt । yathā <q>‘arūṇayā’</q> iti na
dravyeṇa ataḥ pratīyamānamapyetanna kriyayā saṃbadhyate yathā pūrvo
dhāvatītyaparapratyayaḥ । liṅgadarśanāni caivamupapannāni bhavanti ।
evaṃ prāpte ucyate---na viniyogādeva kriyāṅgatā, kiṃ tarhi ?
﻿<pb n="b972"/>
upādānādapi hi śeṣatābhavati । yathaiva hi karaṇībhūtasyai-
vopādānaṃ evamekatvayuktasyāpi । na hyakārakasyopādānamasaṅkhyā-
yuktasyāpi saṃbhavati । tathā ca laukikāḥ gāmānayetyevamādiṣu
tathaiva pratipadyante । tadidamuktaṃ <q>“na śrutirbrūte (pramite)
vākyārtho nāsti”</q> iti1 । na viniyogo brūte upādānaṃ
nāstītyarthaḥ । nanu <q>‘na śrutirbrūte vākyārtho nāsti’</q> iti
anya evārthaḥ pratīyate । ko'rthaḥ ? ayamarthaḥ pratīyate ।
na śrutyā vākyārthasya virodho'stīti । śrutyarthāparityāgena
vākyāt kratvarthatāvagamyate । virodhe na daurbalyamuktam ।
﻿<pb n="b973"/>
uktamasmābhiḥ viniyogo na saṃbhavatīti karaṇasyevaikatvasyeti ।
kathaṃ tarhi vākyaśabdaḥ ? samabhivyāhāraparyāyo'yaṃ na viniyo-
jakaparyāyaḥ । tasmātsiddhamupādānataḥ śeṣatvaṃ saṅkhyāyā liṅgasya
ca । evaṃ darśanānyupapannāni pūrvapakṣadarśanaṃ cānuvādaḥ ।</p>
<p>evaṃ vā । liṅgādhikaraṇam punaḥ evaṃ veti
vadataḥ ko'bhiprāyaḥ aparicchedakatvaṃ liṅgasya pūrvapakṣavādī
manyate । paricchedikā hi saṅkhyā dravyasya parimāṇamācaṣṭe
﻿<pb n="b974"/>
śravaṇāviśeṣālliṅgamapyupādīyata iti rāddhāntaḥ । nanu cāpari-
māṇāpādakatvālliṅgaṃ nopādātavyamityuktam । nātra parimāṇa-
mupādāne upayujyate । viśeṣaniṣṭhatvādupādānasya । yathā'nuṣṭhāna-
viśeṣākāṅkṣā tathā kārakaviśeṣākāṅkṣāpi । atassaṅkhyāvadupādāna-
miti siddham । śeṣaṃ pūrvavat ।</p>
<ab type="sutra" n="18">।। 7 ।। 1āśrayiṣvaviśeṣeṇa bhāvo'rthaḥ pratīyeta ।। 18 ।।</ab>
<p>ihāśrayiṇaḥ padārthā udāharaṇam । nanu bhāṣyamayuktaṃ
kiṃ yajimātraṃ saṃskāro devatāyā uta yajinā'dṛṣṭaṃ
devatāyāṃ kriyata iti yasmātsaṃskāramātramadṛṣṭa[ma]kurvadanarthakam ।
﻿<pb n="b975"/>
dvividhamākhyātamuk‍taṃ paraprāptaniyogānuvādakam । avahantītyāg‍ne-
yādicodanāvagataniyogānuvādakaṃ svaniyogasaṃbandhitayā'dhikāra-
sādhanaṃ ca । ihedānīṃ sandihyate---kiṃ paraprāptaniyogānuvādātmakaṃ
uta svaniyogasaṃbandhitayādhikārasādhanamiti । kutaḥ saṃśayaḥ ?
aṃśena dṛṣṭasya saṃbhavaḥ aṃśenādṛṣṭasyeti pūrvapakṣavādī dṛṣṭe
saṃbhavatyadṛṣṭakalpanā na nyāyyeti paraprāptānuvādaṃ manyate । nanu
yajyartho'tra na niṣpadyate । anuṣṭhānād‌dṛṣṭopapattyartho
('dṛṣṭo)bhaviṣyatītyabhiprāyaḥ । atrābhidhīyate---dṛṣṭopapattyarthataiva
na ghaṭate । kasmāt ? niyogasiddheravivakṣitatvāt ।
﻿<pb n="b976"/>
niyogāddhi niyogārthe pravṛttiḥ । atha tadarthamutpattiniyogo
vivakṣyate siddhamapūrvārthatvam । paścādadhikāraniyogārthatve yāgasya
---nirūpaḍhe'ṅgasaṃbandhe sati tad‌dvāreṇa dravyadevatāgatadṛṣṭasaṃskāraniṣpa-
ttyarthamityanumanyata eva । na ca tṛtīyaprakāro'yaṃ niyoganiṣpatte-
stulyatvāt samidādivat । prayojanaṃ tu dṛṣṭamadṛṣṭaṃ vā bhavatu ।
prayojanavaśācca anuṣṭhānamananuṣṭhānaṃ vā bhavatu । sarvathā sidhyati
svaniyogārthatā ।</p>
﻿<pb n="b977"/>
<ab type="sutra" n="21">।। 8 ।। 1arthe samavaiṣamyamato dravyakarmaṇām ।। 21 ।।</ab>
<p><q>‘atikrāntastṛtīyaviṣayaḥ’</q> iti । ko'yaṃ tṛtīyaviṣayaḥ ?
pārārthyapratipattiḥ । sā'tikrāntā । idānīṃ punaḥ sthite pārārthye
kevalamupādānameva cintyate kena prayojanenopādānaṃ kena neti ।
nanu ca prāgapyasmāt prayojanakṛtaivopādānacintā । kena viśeṣeṇa-
damucyate idamidānīmiti । satyaṃ---kintu pārārthyamapi tannimitta-
kameva, na (vi)niyoganimittakam । ata idamuk‍taṃ tṛtīyaviṣaya
iti । tṛtīyasyāyaṃ viṣayaḥ na punaḥ tārtīyaiḥ pramāṇaiḥ śakyate-
'vagantum । ato vidhinimittakamevāsya pārārthyamiti caturthe
cintitam । etacca vyākhyātam---na śrutyādibhiḥ sarvasya
﻿<pb n="b978"/>
pārārthyaṃ śakyate pratipādayitumiti । etadevātra kathyate । tathā ca
yāgaphalayoradhikārāt pārārthyaṃ vakṣyati । ata eva vādarereṣā
bhrāntiḥ dravyaguṇasaṃskāreṣveva śeṣatvamiti । śrutyādīnāṃ tatra
dravyādau saṃbhavāt upādānādhikārayoḥ sāmarthyamapaśyato'va-
dhāraṇāt । ata evedaṃ lakṣaṇāntaramucyate śeṣāvagamatulyatvepi ।</p>
<ab type="sutra" n="12">।। 9 ।। ekaniṣpatteḥ sarvaṃ samaṃ syāt ।। 12 ।।</ab>
<p>ataḥ prabhṛtīdānīṃ kevalopādānavyāpāra eva cintyate ।
śeṣatā tu viniyogata eva । nopādānataḥ । pūrva-
pakṣavādī tu kevalopakāradarśanādevopādānamāha, na śeṣatā-
'pekṣaṇīyeti manyate । yathaivopādānaśeṣeṣu paś‍vekatvādiṣu ।
﻿<pb n="b979"/>
tasmādubhayaṃ prayojakamiti । atrābhidhīyate---nātra prayojakatvaṃ
vājinasya । kutaḥ ? śeṣabhūtasya hi prayojanākāṅkṣā । sā ca
yasya śeṣabhūtā tenaiva prayojanena nivṛtterna prayojanāntaraṃ prayoja-
katvenāpekṣate । kathaṃ tarhi aśeṣabhūtasyopādānaśeṣatvaṃ, ekatvādeḥ
aśeṣabhūtasya prayojanākāṅkṣaiva nāstīti । aśeṣatve upādāna-
syaivānupapatteḥ । atrocyate---śeṣasyāvagamāt anyathānavagamāt
avagamapūrvakatvāccopādānasya । kiṃ ca śeṣabhūtasya prayojyatvānya-
thānupapatteḥ । na hyanavacchinnamupādātuṃ śakyata ityuktam ।
﻿<pb n="b980"/>
yatpunarna śeṣabhūtaṃ na ca śeṣasthamavagamyate na śeṣopādānenā-
pekṣyate na tat prayojyaṃ bhavitumarhati । yathā na dadhyānayanaṃ
na vājinaśeṣabhūtaṃ tathā pradarśitaṃ bhāṣye । tathā ca liṅgaṃ
pradarśitam ।</p>
<ab type="sutra" n="25">।। 10 ।। padakarmāprayojakaṃ nayanasya parārthatvāt ।। 25 ।।</ab>
<p>kaḥ punarādhastyenādhikaraṇenāsya viśeṣaḥ ? ayamasti
viśeṣaḥ tatra hi dadhyānayanaṃ āmikṣānirvṛttisamakālameva
vājinamanuniṣpādayati । ato yuk‍taṃ vājinaniṣpatteḥ na
kāraṇāntarāpekṣā । iha punaḥ saptamaṃ padaṃ ityuk‍te bhavatyā-
kāṅkṣā kasyeti । prakṛtatvādekahāyanyā iti gamyate ।
﻿<pb n="b981"/>
tasmādubhayārthāmekahāyanīṃ manyate । evaṃ prāpte'bhidhīyate---satyaṃ
yadi kasyetyākāṅkṣopapadyate anirjñātasaṃbandhāntare saṃbandhinyu-
padiśyamāne bhavatyākāṅkṣāpūrvikā prajñā । yatra punassaṃbandhyantarapūrvaka
evopadeśaḥ । tatra yathānirjñātasaṃbandhipurassara evopadeśaḥ iti
darśitamaśvapratigrahe । ataḥ krayārthaivaikahāyanī saptamapadasaṃbandhinīti na
prayujyate । atra bhāṣyam---<q>‘prasaṅgamupajīvatā’</q> iti । nanu cedaṃ prayojana-
lakṣaṇam । kaḥ prasaṅgasyāvasaraḥ ? vidyamāne hi prayojakatve prasaṅga
uktaḥ । iha tu prayok‍tṛtaiva nāstīti । ucyate---śās‍traprasaṅga-
maṅgīkṛtyaitaduktam । na prayogaprasaṅgamityadoṣaḥ ।</p>
﻿<pb n="b982"/>
<ab type="sutra" n="26">।। 11 ।। 1arthābhidhānakarma ca bhaviṣyatā saṃyogasya tannimittatvāt
tadartho hi vidhīyate ।। 26 ।।</ab>
<p><q>‘puroḍāśakapālena tuṣānupavapati’</q> iti nātra śāstra-
prasaṅgaḥ saṃbhavatīti prayok‍tṛtvaṃ pūrvapakṣavādī manyate
tuṣopavāpasyāpi na ca nāntarīyakaḥ śakya upavāpo vak‍tum
vājinavat । tasmādubhayaṃ prayojakamiti । atrābhidhīyate
---satyaṃ viniyoge nāsti śāstraprasaṅgaḥ । nāpi nāntarīyaka-
﻿<pb n="b983"/>
bhāvaḥ । kintūpāttasyāyaṃ viniyoga iti nopādānakalpa-
nā kramate । tadidamuktam---<q>“bhaviṣyatā saṃbandho'yaṃ na bhūtavartamānā-
bhyāṃ”</q> iti । yadi punaḥ bhūtavartamānābhyāṃ saṃbandhaḥ kimupādānaṃ
syāt ? ucyate---na bhūtasya, tasya bhaviṣyadarthatayā anupātta-
syaiva pālanaṃ bhaviṣyati । pālanabhūtamevopādānaṃ yataḥ । vartamāna-
syāpi yaḥ saṃbandhī tasyānyatra viniyogo na saṃbhavatītyarthādanya-
dupādeyam । bhaviṣyadarthatve punaḥ anyārthamevopāttasya viniyogaḥ
saṃbhavatīti siddhamaprayojakatvam । tuṣopavāpastu kartavyo na
kartavya iti nāsyādhikaraṇasyāyaṃ viṣayaḥ ।</p>
﻿<pb n="b984"/>
<ab type="sutra" n="17">।। 12 ।। paśāvanālambhāllohitaśakṛtorakarmatvam ।। 27 ।।</ab>
<p>āsminnadhikaraṇe hṛdayādyavadānavacanaṃ lohitaśakṛtsaṃpravyādha---
vacanaṃ ca tulyam । prakṛtapaśuviṣayatayā <q>‘agnīṣomīyaṃ paśumālabheta’</q>
iti dvayorapi prayojakatāṃ manyate pūrvapakṣavādī ।</p>
<p>atrābhidhīyate---<q>‘hṛdayasyāgre'vadyapi’</q> iti yāgo-
pasaṃhṛtiriyam । aṅgaistṛtīyasavana iti śravaṇāt ।
﻿<pb n="b985"/>
śakṛtsaṃpravyādhastu tāvanmātraparyavasāyitvāt prakṛtāśrayatvācca ।
pratipattiśca na prayojikā । na pratipādyaṃ pratipattyarthamupādīyata
iti nyāyāt । ato na prayojakaṃ paśoḥ śakṛtādīti ।</p>
<ab type="sutra" n="28">।। 13 ।। ekadeśadravyaṃ cotpattau vidyamānasaṃyogāt ।। 28 ।।</ab>
<p>nanu cātraṃ pūrvapakṣa eva nopapadyate । upāttadravyaviṣayatvāt
iśukhaṇḍavaccheṣāvagateḥ । satyamevaṃ, kintvatra puroḍāśasyānyārtha-
tvāt nānyatra kāryāntare viniyoga upapadyata iti ।
﻿<pb n="b986"/>
ato dravyāntaramupādeyamiti pūrvapakṣavādī manyate । rāddhāntavādī tu
na dva‍yavadānamātropasaṃhāraḥ dvayavadānamātreṇaivāg‍neyayāganirvṛttimupa-
saṃhāramanyatra viniyogopapattyarthamuktavān । yadyanyasmai dīyate
dīyamānaṃ hi tadā saṃpradānārthamiti tannopapadyate । tasmānna yāga-
kāryādanyatra viniyogassaṃbhavati । yāgakāryatayā punaḥ nānyārthatā
śakyate vak‍tum । ato nāg‍neyādicodanāyā viroṃdhaḥ । tasmāda-
pratipakṣekṣukhaṇḍanyāyenānupādānaṃ siddham śeṣadarśanāt tathā samava-
dānaśrutirityuktaṃ bhāṣye ।</p>
<ab type="sutra" n=" ">।। 14 ।। 1abhidhāraṇe viprakarṣādanuyājavatpātrabhedaḥ syāt ।।</ab>
﻿<pb n="b987"/>
<p>kiṃ punaḥ puroḍāśakapālenātra viśiṣyate ? dravyopādānaṃ
tāvat tadvannāstīti sthitameva । dhāraṇasya tūpādānaṃ haviṣaḥ
prādhānyānnānyārthatayā virudhyata iti pūrvaḥ pakṣaḥ । kathaṃ
punaḥ haviṣaḥ prādhānyaṃ dvitīyāśravaṇādabhidhāraṇasya tadarthatvāt
prayājaśeṣasya ca puroḍāśakapālavat tadarthatvāt ।
siddhāntastu na prādhānyaṃ haviṣāṃ dṛṣṭārthatayā''jyasyaiveti yuktam ।
﻿<pb n="b988"/>
tasmāt pratipattireveyaṃ prayājaśeṣasyeti । kathaṃ tarhi havīṃṣya-
bhidhārayatīti bahuvacanaṃ ekena haviṣā'bhidhāraṇanirvṛtteḥ । agṛ-
hyamāṇaviśeṣatvāt bahuvacanamaviruddham । ato dravyopādānavat
dhāraṇopādānamapi na yuk‍taṃ sannihita eva haviṣi pratipattisiddheḥ
iti ।</p>
<p>nanu dvitīyātṛtīyayoranyārthatā grahītuṃ na śakyā yathārthatayāpi
vacanāvirodhāt । satyaṃ, yadyavirodhī vacanasya syāt । iha tu
﻿<pb n="b989"/>
prayājaśeṣaśabdena virudhyate pratipat‍tau punaḥ nāyaṃ virodha iti
prātipadikārthānurodhinī guṇabhūtārthavādinī vibhaktiriti yuktam ।
atrāpyanyārthataiva nyāyyā dvayoḥ karmaṇorekasmin vākye saṃbandhānu-
guṇaḥ saptamyartho draṣṭavyaḥ । darśanamuktam ।</p>
<ab type="sutra" n="40">।। 15 ।। 1samānayanaṃ tu mukhyaṃ syālliṅgadarśanāt ।। 40 ।।</ab>
<p><q>‘atihāyeḍo barhiḥ prati samānayate’</q>
ityatra sandehaḥ---kimuparitanaprayājadvayārthamevedaṃ samānayanaṃ
﻿<pb n="b990"/>
tattaścaupabhṛtasyājyasya prayājānūyājārthasya taddharbhāṇāṃ ca prayojakam ।
uta miśrīkaraṇārthamevedaṃ jauhavasaṃskārārtham । tataśca paraprayukta-
dravyasādhyatvāt aprayojakamājyasya dharmāṇāṃ ceti । tatra pūrva-
pakṣavādī samānayanamātraśravaṇāt miśrīkaraṇamātraṃ manyate । aṣṭā-
vupabhṛti gṛhṇātīti ca sarvaprayājārthatāṃ manyate । kutaḥ ?
viśeṣāśravaṇāt । tasmādadṛṣṭārthamevedaṃ samānayanamiti ।</p>
<p>evaṃ prāpte'bhidhīyate---prayājadvayasādhanārthamevedaṃ samānayanam ।
kutaḥ ? evaṃ dṛṣṭārthatā samānayanasya bhavatiupabhṛti ca
prayājārthasya grahaṇasya ।</p>
﻿<pb n="b991"/>
<p>nunu cāviśeṣeṇa tadaupabhṛtaṃ sarvārthaṃ śrūyate । śrutānu-
sāreṇa cādṛṣṭārthatā nyāyyā । nāviśeṣaśrutiḥ sāmarthyena viśeṣe-
'vasthāpyamānā śabdārthatāṃ jahāti । tasmāt śabdasyāpratirodhi---
tvāt dṛṣṭe saṃbhavati adṛṣṭakalpanā na nyāyyeti rāddhāntadarśana-
muktam ।</p>
<ab type="sutra" n="42">।। 16 ।। tatrotpattiravibhaktā syāt ।। 42 ।।</ab>
<p>kaḥ punaratra pūrvapakṣavādino'bhiprāyaḥ ? ubhayamubhayārthamiti
vadataḥ iti । ayamabhiprāyaḥ aviśeṣeṇa śravaṇāt---caturjuhvāṃ
gṛhṇātīti, viśeṣataśca kāryasiddheḥ prayājagrahaṇamanūyāja-
vannityānuvādaṃ manyate jauhave ।</p>
﻿<pb n="b992"/>
<p>atrocyate---yadyupādānata eva prāptiḥ syāt syādetadevaṃ
upādānamātrādubhayārthatāpratīteḥ । evaṃ tarhi anūyājamātrārtha-
mevaupabhṛtaṃ bhavatu । kevalānūyājārthaśravaṇāt । ucyate---prāptārtha-
tvādasya viniyojakasya kevalānūyājasaṃbandhino'nuvādaṃ manyate ।
kutaḥ prāptiḥ ? prayājānūyājabhyastadgṛhṇātītyubhayārthatvāt ।</p>
<p>nanu samānayanādhikaraṇe sthite kathamidānīmāśaṅkyate । tatra
hi uparitanaprayājārthamaupabhṛtaṃ samānīyata iti vadatā ubhayārthatva-
muktam । kathaṃ kevalānūyājārthatā āśaṅkyate । ucyate---sthite
etasmin tadbhavati anyathā'dṛṣṭārthameva samānayanaṃ saṃskāramātraṃ
syāt ।</p>
﻿<pb n="b993"/>
<ab type="sutra" n="46">।। 17 ।। 1tadaṣṭasaṅkhyaṃ syāt ।। 46 ।।</ab>
<p>aṣṭāvupabhṛti gṛhṇāti iti śrūyate । atra saṃśayaḥ kiṃ dve
ete caturgṛhīte utāṣṭagṛhītamekamevedamiti । nanu samānayanādhi-
karaṇa idamuktam dvauṃ prayājau yaṣ‍ṭumekamidaṃ caturgṛhītaṃ samānīyata
iti । kayā yuktyā ? evaṃ ca dṛṣṭārthatā bhaviṣyatītyanayā yuktyetyarthaḥ ।
tadevedamākṣipyate । aṣṭasaṃṅkhyāśravaṇāt । dṛṣṭārthatā ca samānayana-
syopapadyata eva āghāre prācīne prayājatraye ca vyāpṛtasya jauhavasyā-
jyasya svakāryaṃ pratyaśak‍tasyānugrahāya samānīyata iti । ato'tra
﻿<pb n="b994"/>
pūrvapakṣavādī śrutatvādaṣṭasaṅkhyākameva grahaṇamiti manyate ।
rāddhāntastu bhinnaviṣayatvāt catussaṅkhyāṣṭasaṅkhyayoḥ nānya-
tarasyāprāptiḥ śakyate varṇayitum avirodhāt । kathaṃ punaraṣṭasaṃkhyā
catussaṅkhyāṃ niṣyādayati home ? yasmād‍dve ete caturgṛhīte saṃyo-
ginī, prayājānūyājebhya ityubhayārthatvena viniyogāt । ubhayośca
dvābhyāṃ caturgṛhītābhyāṃ prayojanamaṣṭagrahaṇena saṃpādyate aṣṭāvupabhṛti
gṛhṇātīti । dve ete caturgṛhīte iti darśanaṃ ca pūrvavat samarthitaṃ
bhavati । catugṛhītānyājyāni bhavantīti hetuvannigadaśca
samarthito bhavati ।</p>
<trailer>iti bṛhatyāṃ caturthādhyāyasya
prathamaḥ pādaḥ</trailer>
﻿<pb n="b995"/>
﻿<pb n="b996"/>
</section>
<section>
<head>caturthādhyāyasya dvitīyaḥ pādaḥ ।।</head>
<ab type="sutra" n="1">।। 1 ।। svarustvanekaniṣpattiḥ svakarmaśabdatvāt ।। 1 ।।</ab>
<p>ekamatrādhikaraṇaṃ vākyāntarābhiprāyeṇa varṇitam । dvitīya-
ntvekavākyamaṅgīkṛtya । yuktayaścaikavākyavicāre vākyāntarā-
pekṣiṇyāṃ ca mīmāṃsāyāṃ tulyā iti pradarśitam । yuktiśca
śrutyā vidhānam ।</p>
﻿<pb n="b997"/>
﻿<pb n="b998"/>
<ab type="sutra" n="7">।। 2 ।। śākhāyāṃ tatpradhānatvāt ।। 7 ।।</ab>
<p>kimarthamidamadhikaraṇamasmin prayojakāprayojakalakṣaṇe ?
nātra vidhitaḥ pūrvapakṣo rāddhānto vā'vagamyate ।
atrocyate---vidhita eveyaṃ cintā । kiṃ vṛkṣaprāgde-
śāt śākhopādānamuta vihāraprāgdeśādānayanopādānamiti ।
﻿<pb n="b999"/>
viniyogavadabhidhānamanuvartate upādānamiti pūrvaḥ pakṣaḥ ।
rāddhāntastu---aparihāryalakṣaṇamidamābhidhānamiti śākhaivopādeyā
prācīnānayanameva deśaviśiṣṭam । ayaṃ cāparo viśeṣaḥ ।
avaśyopalakṣayitabyā śākhā pakṣadvayepītyayameva pakṣo nyāyyaḥ ।</p>
<ab type="sutra" n="7">।। 2 ।। śākhāyāṃ tatpradhānatvāt ।। 7 ।।</ab>
<p>atra parivāsanopādānaṃ śākhopādānaṃ vā cintyate, avi-
﻿<pb n="b1000"/>
śeṣāt । kiṃ punaratra yuktam ? ubhayaṃ parivāsanasya
prayojakaṃ mūlamagraṃ ca dvayorapi śākhābhidhānatvāt । nanu
ca kriyādvayamatra śrūyate parivāsayati karoti iti ca ।
tataḥ kim ? idaṃ tataḥ bhavati । śākhāparivāsanasya karma
karoterupaveṣaḥ । tasmānnopaveṣaḥ karmakārakasya prayoktā । ucyate
---śākhāśabdaḥ samūlamagramācaṣṭa ityuktamasmābhiḥ । tatra mūlamupaveṣaṃ
karoti । agramapi kāryāntare viniyuktamiti dvayoḥ prayojakatvam ।
﻿<pb n="b1001"/>
atrocyate---syādetadevaṃ yadi mūlamupaveṣaṃ karotīti saṃbandhaḥ । kathaṃ
tarhi saṃbandhaḥ ? upaveṣaṃ karotīti mūlata iti । kimato yadyevaṃ ?
etadato bhavati । anyato niṣpannānmūlādupaveṣa iti । tasmāt
yadyapi samūlamagraṃ śākhāśabdenocyate tathāpi na parivāsanamupa-
veṣārthaṃ iti siddham ।</p>
<p>kiṃ ca śākhāśabdābhidhānaṃ ca kāryāntareṣu agra
eva prayuk‍taṃ śākhayā vatsānapākaroti iti । ato viniyo-
gāta mūlaparivāsanārtho'yamagre śākhāśabdaḥ prayukta iti ।
﻿<pb n="b1002"/>
tasmānnopaveṣaḥ prayojakaḥ । prayojanamuktam ।</p>
<ab type="sutra" n="10">।। 3 ।। 1haraṇe tu juhotiryogasāmānyāt ।। 10 ।।</ab>
<p>nanu cedaṃ haraṇaṃ prastarapratipattyarthameva; yadyapi haratiḥ yajatyartho
māntravarṇiko devatāvidhiḥ tathāpi pratipattikarmaivaitat yathottamaḥ
prayājaḥ । pratipattau ca na dravyasya guṇabhāvaḥ । nanu ca yathottamaprayāje
ājyaṃ pratipattāvapi guṇabhūtaṃ tathātra śākhāpi bhaviṣyatīti cet ।
﻿<pb n="b1003"/>
naivam । dravyasyātra pratipattiḥ । tatra punardevatāsmaraṇārtho
yāga iti yukto dravyasya guṇabhāvaḥ ।</p>
<p>nanu cottamaprayājo naiva pratipattiḥ dravyaṃ hi yatra pratipādyate
tatpratipattikarma । kenedamuk‍taṃ kārakārtho yo yāgaḥ pratipattikarme-
tyucyate kvaciddeśavirecanāt saṃskāraḥ, kvacit smaraṇamiti ।
prayojanaviśeṣā hyete । ato na śākhā guṇabhūteti śakyate pūrva-
pakṣayitum । ucyate---pratipattāveva tṛtīyāśravaṇāt guṇabhāvaṃ pūrva-
pakṣavādī manyate, nāvaśyaṃ pratipattau sarvameva pradhānaṃ bhavati । yadyathā
śrūyate tattathaiva bhavitumarhati yathā juhvā juhotīti guṇabhūtaiva juhūḥ ।</p>
﻿<pb n="b1004"/>
<p>atrābhidhīyate । bhavedetadevaṃ yadyatra sahaśabdo na śrūyate ।
sahaśabdaśravaṇe tu tulyayogitvaṃ prastareṇa saha śākhāyā avagamyate ।
tasmācchākhāpi pratipādyata eva । anyathā hi tulyayogo na syāt ।
ataśśākhāyāmapi dvitīyārtha eva prastaravad‌draṣṭavyaḥ । kathaṃ tarhi
tṛtīyā ? na ceyaṃ kārakalakṣaṇā kiṃ tarhi sahayogalakṣaṇārthā ।
prasiddhena ca sahayogo lakṣyata iti vibhaktivyatyaya uktaḥ ।
prasiddhatvāt prastarasya praharaṇe । śeṣamuktam ।</p>
﻿<pb n="b1005"/>
<ab type="sutra" n="14">।। 5 ।। 1utpattyasaṃyogātpraṇītānāmājyavadvibhāgaḥ syāt ।। 14 ।।</ab>
<p>apaḥ praṇayatīti kāryadvayāsaṃbandhamapāṃ praṇayanamutpannam ।
paścātkāryadvayaṃ śrutamityaviśeṣeṇa dvayoḥ prayok‍tṛtāṃ manyate । nanu
ca <q>‘apo ninayati’</q> iti dvitīyā śrūyate । anīpsitatvāt
kārakamātre bhaviṣyatītyabhiprāyaḥ । atocyate---nānīpsitatve
heturasti । kṛtaprayojanamapi hi tat pratipādyatayā iṣyata eva ।
﻿<pb n="b1006"/>
na cepsite saṃbhavati anīpsitāśrayaṇamupapadyate tatpurassarā-
vagateḥ । tasmāt saṃyavane kṛtārthānāmapāṃ pratipattireva ninayanam ।
iti siddhamaprayok‍tṛtvam ।</p>
<ab type="sutra" n="16">।। 6 ।। 1prāsanavanmaitrāvaruṇāya daṇḍapradānaṃ kṛtārthatvāt ।। 16 ।।</ab>
<p>maitrāvaruṇāya daṇḍaṃ prayacchatīti pratipattirapāmiveti pūrvaḥ pakṣaḥ ।
nanu ca karmaṇā yamabhipraiti sa sampradānamiti siddho guṇabhāvaḥ
﻿<pb n="b1007"/>
sasaṃpradānake karmaṇi । sampradānagaprītyutpādakatayaiva karmaṇo
guṇabhāvaḥ na punaḥ karmāntarasādhyatayā karmabhāvānupapatteḥ । kathaṃ
tarhi <q>‘daṇḍī praiṣānanvāha’</q> ityādidarśanam saṃpradāne yadṛcchayā
prāptasyāyamanuvādaḥ ityabhiprāyaḥ ।</p>
<p>atrābhidhīyate---maitrāvaruṇāya daṇḍaṃ iti vyapadeśāt daṇḍī
praiṣānanvāha ityevamādi ca darśanāt । arthakarmaivedaṃ na pratipattiḥ ।
﻿<pb n="b1008"/>
nanu ca yadṛcchayā prāptasyāyamanuvāda ityuktam । ayameva doṣaḥ
pākṣikatvaprasaṅgāt । kathaṃ tarhi dvitīyā ? tathā yuk‍taṃ cānīpsita-
mityuktam । tadayuktamiva pratibhāti । anupādeyaṃ hi tatrodā-
haraṇam ahiṃ laṅghayati iti । tathā ca sak‍tuṣu vibhaktivyatyaya
uktaḥ upādeyatvādanīpsitatvaṃ na bhavatīti । ucyate---suṣṭhūk‍taṃ
sak‍tuṣu homārthaṃ tatropādānam । iha tu na prayacchatyarthamupādānaṃ
upāttameva hi prayacchatīti । atastathāyuktamevedaṃ karmeti śakyate
vak‍tum nepsitatamam । nāpi vibhaktyantarayogyam tasmādartha-
karmeti sūktam ।</p>
﻿<pb n="b1009"/>
<p>kiṃ punaratra dhāraṇameva prayujyate utotpat‍tipīti cintāntara-
metat । asti tāvat prayok‍tṛtvamiti rāddhāntaḥ । adhikaraṇā-
ntaramuktam ।</p>
<ab type="sutra" n="20">।। 8 ।। 1saumike ca kṛtārthatvāt ।। 20 ।।</ab>
<p>kaḥ punaratra prayājaśeṣeṇa viśeṣaḥ ? nanu ca prayājaśeṣeṇeti
﻿<pb n="b1010"/>
prayājārthatā'vagamyate । somalipteneti karmārthatā(vagatiḥ) kimiti
na viśeṣaḥ । ucyate---somaliptenetyapi somayāgārthatayaiva soma-
saṃbandhaḥ । evaṃ tarhi avabhṛthaśruteḥ karmāntarayogaṃ somaliptasya
manvānaḥ śeṣabhāvaṃ manyate ।</p>
<p>atrocyate---karmāntarayogepi nānyaśeṣo'nyaśeṣatayā
pratipat‍tuṃ śakyate anyatra vyāpṛta ivānyatra । tasmātkarma-
śabdo lakṣaṇayaiva pratipattavyaḥ ।</p>
﻿<pb n="b1011"/>
<p>yantīti ca prakṛtyartho'ntarṇītaṇijartho vihito bhavati ।
anyathā'nuvādamātraṃ dhātvarthaḥ syāt । tadidamuktam---<q>“śrutiśca
vākyādbalīyasī”</q> iti ।</p>
<ab type="sutra" n="23">।। 9 ।। kartṛdeśakālānāmacodanaṃ prayoge nityasamavāyāt ।। 23 ।।</ab>
<p>nanu cānuvādakatvapakṣe apratipādakatvāt vākyānarthakyameva
prāpnoti । na brūmo viniyoge ānarthakyamiti । viniyoge itthameva
anvito vākyārthaḥ pratīyate । prayok‍tṛtvaṃ tu na saṃbhavati । kathaṃ
na saṃbhavati ? nityaprāptatvāt kārakagrāmasya । dravyasya hyatra niyamaḥ
﻿<pb n="b1012"/>
kriyate na kārakāṇām । na cākārakasya prayok‍tṛtvaṃ
saṃbhavati । tasmādviniyoga evāyaṃ(niyama) viṣayaviśeṣo'vagamyate
na prayok‍tṛvyāpāra iti pūrvaḥ pakṣaḥ ।</p>
<p>atrocyate---yadi dravyādanyat kārakatayā'vagamyate
tato yathā bhavānāha । iha tu dravyameva kāraka-
tayā'vagamyate । tasyābhidhānādvibhaktyutpat‍teḥ ।</p>
﻿<pb n="b1013"/>
<p>nanu ca kārakaṃ hi kriyāprayuktyaiva prayujyate । na ca kārakaśūnyaṃ
karmāsti । satyaṃ na kārakaśūnyaṃ karma na punaḥ sāmānyaṃ kiñcidasti
kārakaṃ nāma । yadeva hi vibhaktyā dravyaṃ guṇo vā samarpyate
tadeva kārakam । tasmādviniyogāt prayok‍tṛtvepi niyamaḥ
saṃbhavati । uktaṃ ca viniyogānusārī niyogaḥ sati saṃbhave
iti ।</p>
<ab type="sutra" n="25">।। 10 ।। 1tathā dravyeṣu guṇaśrutirutpattisaṃyogāt ।। 25 ।।</ab>
<p>yuktaṃ tāvat dravyasyopādānaṃ vibhaktibhistasya kārakatayā-
﻿<pb n="b1014"/>
'vagateḥ guṇastu tadviśeṣaṇamātrameva ś‍vetādiṣu । yatra punararuṇayeti
vibhaktyaiva kārakatvenāvagatiḥ tatra pūrvādhikaraṇenaivāvagatam । ato
dravyopādānārthatvāt guṇajātyoravivakṣeti pūrvapakṣavādī manyate ।
atrocyate---satyaṃ dravyopādānārthamidam । tadeva tu dravyaṃ tadrahitaṃ
na śakyate tadviśiṣṭamupādātumiti guṇajātyorapi dravyavadupādāna
siddhiḥ ।</p>
<ab type="sutra" n="26">।। 11 ।। 1saṃskāre ca tatpradhānatvāt ।। 26 ।।</ab>
<p>saṃskāre punaḥ ko viśeṣaḥ ? ayaṃ viśeṣaḥ । adhikāraśūnyo
hi saṃskāravidhirbhavati saṃskāryārthatvāt saṃskārasya, nātrādhikārārthaṃ
﻿<pb n="b1015"/>
karmāvagamyate । tasmādavivakṣaiveti pūrvābhyāṃ viśeṣaḥ । atrocyate
---satyamadhikāro nāvagamyate । adhikṛtadravyārthatayā tu pratīyate ।
tataḥ kim ? idaṃ tato bhavati ? saṃskāraviśiṣṭadravyaṃ adhikāra-
vidhiviśeṣaṇatayā'vagamyate । tataśca guṇavat tadapi adhikāra-
vidhinaivopādīyata iti tadvadityucyate । tatpradarśitamevaṃ satyaṅga-
vidhiranuvāda iti ।</p>
<ab type="sutra" n="27">।। 12 ।। 1yajati codanādravyadevatākriyaṃ samudāye kṛtārthatvāt ।। 27 ।।</ab>
﻿<pb n="b1016"/>
<p>ke punaste'dhikāraviṣayāḥ ? yāgadānahomāḥ । <q>“svargakāmo
yajeta,”</q> <q>“āyuṣkāmo hiraṇyaṃ dadyāt”</q> saubhāgyakāmo juhuyāt”
ityevamādayaḥ । etaccopalakṣaṇamātram । anyepi ye kāmaśruti-
saṃyuktāḥ । kaḥ punastyāgātmakatve sati yāgadānahomānāṃ parasparaṃ
viśeṣa ityāśaṅkānivṛttyarthaṃ svarūpavarṇanamityuktam ।</p>
﻿<pb n="b1017"/>
﻿<pb n="b1018"/>
<ab type="sutra" n="29">।। 14 ।। vidheḥ karmāpavargitvādarthāntare vidhipradeśaḥ syāt ।। 29 ।।</ab>
<p>kaḥ punarasyopādānalakṣaṇena saṃbandhaḥ ? eṣa saṃbandhaḥ । kimu-
pāttasyātithyārthaṃ dhāraṇamātraṃ dvābhyāṃ prayujyate, uta niriṣṭakasya
punarupādānam, uta pṛthagevopādānaṃ, dharmamātrātideśakamidaṃ
vacanaṃ, uta sādhāraṇametadevopādānamiti । anyaśeṣasyānyatra-
﻿<pb n="b1019"/>
viniyogo nāsti[yathā] anyatra vyāpṛtasyaivānyatra vyāpāraḥ
ityuktam । viniyogānusārī co(no)pādānamityetadapyuktam ।
tasmānnātithyopāttasya upasadagnīṣomābhyāṃ dhāraṇaṃ prayujyata iti
ghaṭate । niriṣṭakopadeśaśca śiṣṭācāravirodhānna bhavati । lakṣaṇā-
śrayaṇaṃ ca nopapadyate । evaṃ dharmātideśo'pi lakṣaṇābhayādeva
tyajyate । tasmātsādhāraṇāvagatireva śrutyopapannā bhavatīti
sādhāraṇamupādānamiti siddham ।</p>
<trailer>iti bṛhatyāṃ caturthādhyāyasya
dvitīyaḥ pādaḥ</trailer>
﻿<pb n="b1020"/>
</section>
<section>
<head>caturthādhyāyasya tṛtīyaḥ pādaḥ ।।</head>
<ab type="sutra" n="1">।। 1 ।। 1dravyāsaṃskārakarmasu parārthatvāt phalaśrutirarthavādaḥ
syāt ।। 1 ।।</ab>
<p>uktamadhyāyādau sarvatra niyogavyāpāra eva cintyata iti । ihe-
dānīṃ kiṃ phalasaṃbandhitayā puruṣasya vidhivyāpārassaṃbhavati neti ci-
ntyate । puruṣaphalasaṃbandhāsaṃbhave kathaṃ prāmāṇyaṃ saṃbhavati iti pramāṇa-
lakṣaṇe cintitam । yo'pi tatra pūrvapakṣaḥ asāvapi kriyākāraka-
saṃbandho'vagamyamānaḥ kathaṃ kriyāntaraviṣayaṃ niyogaṃ pratipādayatī
﻿<pb n="b1021"/>
tyasyārthasya nirākaraṇāya । iha tu svaviṣayo niyogo na saṃbhavatīti
cintā । kathaṃ ? yasyetyevamādīnāmadhikāriviśeṣaṇatayā'saṃbhavāt ।
kathamasaṃbhavaḥ ? tatsaṃbandhasya niyogasyānupapatteḥ kimiti ? siddha-
vadupadeśāt । yathā devadattaḥ odanaṃ pacati iti puruṣopalakṣaṇatā
pratīyate । na puruṣeṇodanaḥ paktavya iti । nāyaṃ śabdārthaḥ yasya
parṇamayī juhūrbhavati na sa pāpaṃ ślokaṃ śṛṇoti iti । pratyayāntarā-
﻿<pb n="b1022"/>
vagamyatvādasyārthasya । na ca tatpratyayāntaramasti prathamalakṣaṇokta
evāyamartha iti sthitaṃ evaṃbhūtānāmarthavādatvamiti ।</p>
<ab type="sutra" n="4">।। 2 ।। 1naimittike vikāratvāt kratupradhānamanyat syāt ।। 4 ।।</ab>
<p>kathaṃ punaratra dva‍yarthaṃ vākyamupanyasyate । yatrāpi tāvadarthadvaye
viśeṣo nāvagamyate tatrāpyekārthenaiva vākyena bhavitavyam । prakaraṇā-
dibhistu viśeṣo'vagantavyaḥ । kiṃ punaratra viśeṣa evāvagamyate ।
﻿<pb n="b1023"/>
dva‍yarthatā cābhidhānasya pramāṇalakṣaṇa eva nirākṛtā । tasmāta-
saṃbhavātpūrvapakṣamevedamadhikaraṇaṃ pratibhāti ।</p>
<p>atrocyate---evamevaitadekārthatvameva anvitābhidhāne । prayojana-
dvayaṃ tu atra saṃbhavatīti kratvarthatāmapi pūrvapakṣavādī manyate । saṃbandhā-
nusāri copādānamityuktam । nanu ca viniyogānusārītyuktaṃ na saṃba-
ndhānusārī । naivaṃ, viniyogo hi saṃbandhahetutayoktaḥ, na punarviniyoga-
﻿<pb n="b1024"/>
taivāśrīyate । tasmāt dvayamupādāpakaṃ, saṃbandhadvayāvagamāt
na kriyāsaṃbandhatyāgena dravyādeḥ puruṣārthatā'vasīyate ।
atrābhidhīyate । naitad‍yuk‍taṃ yaduk‍taṃ saṃbandhamātrānusāryu-
pādānamiti śabdopapāditasaṃbandhānusāryupādānaṃ na saṃbandhānu-
sārī śabdācca puruṣārthatayaivānvayo'vagamyate । nanu kriyayāpya-
nvayo'vagamyate । satyam gamyate puruṣārthaupayikatayā ।
﻿<pb n="b1025"/>
tasmāt tadevopādāpakaṃ yadarthamevānvayāvagamaḥ । yatpunaridaṃ bhāṣya-
kāreṇok‍taṃ viśeṣānavagamāt dviṣṭhaṃ vākyamalambusānāṃ 1yāteti
tat prakaraṇādyasaṃbhave anirṇayāyaiva na punaḥ śabdāt dvaya
avagantuṃ śakyate । iha tu viśeṣāvaṇamānnānirṇaya ityarthaḥ ।
nanu na kiñcidvihitamastīti paricodya sāmānyavidhānopanyāsaḥ
sāmasādhyastutyapekṣayā nābhivartaparatayetyadoṣaḥ ।</p>
﻿<pb n="b1026"/>
<ab type="sutra" n="5">।। 3 ।। 1ekasya tūbhayatve saṃyogapṛthaktvam ।। 5 ।।</ab>
<p>kaḥ punaḥ pūrvaparkṣiṇa āśaṅkāhetuḥ ? ayamāśaṅkāhetuḥ yathā
<q>‘agnihotraṃ juhoti’</q> <q>‘agnihotraṃ juhuyāt svargakāma’</q> iti ca na pṛthak
prayok‍tṛtvamasti svargakāmapadānvayepi homānvayāvagateḥ । evamatrāpi
<q>‘dadhnā juhoti’</q> <q>‘dadhnendriyakāmasya juhuyāt’</q> iti kāmasaṃyogepi
dadhihomāvagateḥ puruṣārthasyaiva prayok‍tṛtvaṃ manyate[pūrvavādī]evaṃ prāpte-
'bhidhīyate । naitad‍yuktam kratorapyatra prayok‍tṛtvamavasīyate kraturapi
hi sādhikāraḥ । na guṇaphalasaṃbandhaḥ āśraye aidamarthyamapekṣata
﻿<pb n="b1027"/>
ityuktam । tasmāt <q>‘dadhnā juhoti’</q> iti homārtha evāyaṃ
viniyogaḥ <q>‘dadhnendriyakāmasya’</q> ityeva puruṣārthaḥ । yaduk‍taṃ <q>‘agnihotraṃ
juhoti’</q> <q>‘agnihotraṃ juhuyāt svargakāmaḥ’</q> ityekaḥ prayok‍teti yuk‍taṃ
adhikārāntarāśravaṇāt upādāturevādhikārakalpanā । iha tu
adhikāradvayaṃ nityaṃ naimittikaṃ cāstīti yukto viśeṣaḥ ।</p>
<ab type="sutra" n="8">।। 4 ।। 1dravyāṇāṃ tu kiyārthānāṃ saṃskāraḥ kratudharmaḥ syāt ।। 8 ।।</ab>
<p>iha tu prāṇadhāraṇārthatvādvratasya puruṣārthatāṃ manyate pūrvapakṣa-
vādī niyamasyaiva prāṅmukho'nnānibhuñ‍jīta iti vat pratigraha-
niyamavacca ।</p>
﻿<pb n="b1028"/>
<p>atrocyate---nāyaṃ niyamaniyogo'dhikārakalpanāṃ sahate ।
sannihitaśca kratvadhikāraḥ । sākṣāt śrutādhikārasannidhau yadaśrūya-
māṇādhikāraṃ tata tadarthamevābhidhānena pratibhāti । tādarthyenaiva ca
niyamasya niyojyasaṃbandhalābhāt nādhikārāntarāpekṣā'sti । yaduktaṃ
pratigrahādiniyamavat bhavitumarhatīti । yuk‍taṃ tatrādhikārāśravaṇāt
iha punaḥ tadviparītaṃ iti darśitam । ataḥ kratuprayojya eva dravya-
niyama iti sthitam । kratvadhikāraprayojyamityuk‍taṃ bhavati ।</p>
<ab type="sutra" n="10">।। 5 ।। 1codanāyāṃ phalāśruteḥ karmamātraṃ vidhīyeta na hyaśabdaṃ
pratīyeta ।। 10 ।।</ab>
﻿<pb n="b1029"/>
<p>ihādhikāraśūnyā vidhaya udāharaṇam । kiṃ teṣāmadhikāra-
kalpanā uta tāvatyeva paryavasānamiti saṃśayaḥ । nanu ca <q>‘saphalaṃ’</q>
<q>‘aphalaṃ’</q> ityatra sandeho bhāṣye śrūyate । ucyate---adhikārādṛte
phalaṃ nāstīti svargakāmādhikaraṇe <q>‘tasmātsiddho'dhikāra’</q> iti vadatā
pradarśitam । anyathā hi siddhaṃ svargasya prādhānyamityupasaṃhāraḥ
syāt । tasmāta sādhikāraniradhikāracintaiveyam ।</p>
<p>kiṃ tāvatprāptam ? yāvadvacanaṃ vacanamiti kartavya-
tāparyavasāyyeva niyogo nādhikāraparyanto bhavitumarhati ।
nanu ca niyoga evādhikārādṛte na nirvartyate ।</p>
﻿<pb n="b1030"/>
<p>kena vā uktamadhikārādṛte na niyogo niṣpadyata
iti adhikṛtasya niyogaḥ na punaḥ niyogata evādhi-
kāraḥ । nanu cādhikārādṛte'nanuṣṭheyatvāt niyogāvagati-
rbādhyeta । nāvagateḥ kaścidbādhaḥ । anadhikṛtāstu na kurvate
kimāyātamavagateḥ । taduk‍taṃ bhāṣyakāreṇa <q>‘kṣemyo'yaṃ panthāḥ gacchatu
bhavān anena’</q> iti । tasmānnātra kasyacidadhikāraṃ paśyāmaḥ ।
adhyāhriyamāṇepyadhikāre kasyādhikāro'dhyāhriyeta yasmānna niyogā-
﻿<pb n="b1031"/>
dviśeṣākṣepaḥ saṃbhavati । na cāparipūrṇa vākyamityatra pramāṇamasti ।
<q>‘paṭobhavati’</q> ityetāvadeva vākyam । <q>‘raktaḥ paṭobhavati’</q>
ityapi bhavati । tasmāt padāntaraśravaṇanibandhana eva
vākyeṣu arthāntarāvagamaḥ । na punaḥ aśrūyamāṇa evārthāntara-
kalpanāpramāṇamasti । kathaṃ tarhi <q>‘vasantāya kapiñjalānālabhate’</q>
grīṣmāya kalaviṅkān iti agṛhyamāṇaviśeṣatvāditi tatro-
ktam । loke tarhi kathaṃ <q>‘dvāraṃ’</q> <q>‘dvāra’</q> mityevamādiṣu ।
﻿<pb n="b1032"/>
yuktaṃ kārakāṇāṃ kriyāpekṣatvāt na punarniyogo'dhikārama-
pekṣata ityuktam । tasmādyāvadvacanaṃ vacanaṃ iti । atrā-
bhidhīyate---kārakamiva kriyāpekṣaṃ niyogamapyadhikārāpekṣaṃ
vadāmaḥ । kutaḥ ? loke tathā darśanāt devadattagāmabhyāja śuklāṃ iti ।
na hi anapekṣitaviśeṣaṃ loke vaktāro bhavanti iti devadattaṃ
yajñadattaṃ vā'dhikṛtya liṅādayaḥ prayojyāḥ । nanu ca devadattādayaḥ
kartṛviśeṣaṇam । yathā na kartṛviśeṣaṇaṃ tathā ṣaṣṭhe vakṣyāmaḥ ।
﻿<pb n="b1033"/>
adhikārāddhi kartṛtvaṃ sthāsyati na kartṛtvādadhikāra-
tasmāt śrutyekadeśaḥ sa ucyate---yatpunaratra bhāṣyakāreṇok‍taṃ
<q>“evaṃ laukiko'dhyāhāraḥ prāpnoti”</q> iti parihṛtaṃ ca <q>“vaidikamevādhyāha-
riṣyāma”</q> iti, vyavadhānaṃ cāśaṅkya <q>‘api paśyasi’</q> iti dṛṣṭāntā-
bhidhānaṃ sarvamidaṃ asamañjasamiva pratibhāti yanniyogādavagamyate
kathaṃ tadavaidikaṃ ? vyavadhāne ca kathamanuṣaṅga ? yadapyuk‍taṃ <q>‘api
paśyasi dhāvantaṃ’</q> iti । asaṃbandhipadavyavāyāt naivāyaṃ vyavāyaḥ
yogyapadasaṃbaddhaṃ vyavahitamityucyate । atrocyate---vaidikamevādhyā-
hariṣyāmaḥ iti । etaduk‍taṃ bhavati । na kārakatayā'dhyāhriyate ।
﻿<pb n="b1034"/>
kathaṃ tarhi ? adhikārimukhenaiveti । kārakatayā hi phalasaṃbandho
laukiko bhavati pramāṇāntarāpekṣatvāt dṛṣṭānto'pi yathā na
padavyavadhānamātrādva‍yavahitaṃ bhavati kintu yogyapadasaṃbaddhaṃ vākyā-
ntaravyavahitaṃ vyavahitaṃ bhavati । tasmānnādhikārādhyāhāre vya-
vadhānam । api paśyasīti ca sūktam । ato'śrūyamāṇādhi-
kārāṇyapi sādhikārāṇīti siddham ।</p>
<ab type="sutra" n="13,15">।। 6 ।। 1tatsarvārthamaviśeṣāt sa svargaḥ sarvān pratyaviśiṣṭa-
tvāt ।। 13, 15 ।।</ab>
<p>sthitaṃ niyogo nādhikāraśūnya iti । kenādhi-
﻿<pb n="b1035"/>
kāreṇeti na jñāyate । ato'gṛhyamāṇaviśeṣatvāt sarvārthibhiḥ
saṃbadhyata iti pūrvaḥ pakṣaḥ । atrocyate---bahubhiḥ saṃbandhe niyatamekena
saṃbandhaḥ bhavati । ekena cedupapanno niyogaḥ nādhikārāntarasaṃbandhe
pramāṇamasti । nanu cāgṛhyamāṇaviśeṣatvānnāsau nirūpayituṃ śakyata
ityuktam । satyaṃ yadi na gṛhyate viśeṣaḥ । iha tu sarvān pratyaviśi-
ṣṭatvāt svargakāmasyaivādhikāro'trāvagamyate । sāmānyakalpanāyāṃ hi
viśeṣāvagamahetvabhāvāt । tadidamuktaṃ---<q>“sa svargaḥ syāt sarvān
﻿<pb n="b1036"/>
pratyaviśiṣṭatvāt”</q> iti ।</p>
<ab type="sutra" n="17">।। 8 ।। kratau phalārthavādamaṅgavat kārṣṇājiniḥ ।। 17 ।।</ab>
<p>sthitamaśrūyamāṇādhikāreṣu sarvān pratyaviśiṣṭatvāt svargo-
'dhikāravidhiheturiti । yatra punaḥ viśeṣābhidhāyino'rthavādāḥ
śrūyante yatra saṃśayaḥ---kiṃ atrāpi svarga evādhikārahetuḥ । atha
vā'rthavādābhihitaṃ vastviti । pūrvapakṣavādī niyogādyadavagamyate
tadeva yuktamiti manyate । arthavādastvarthavāda eva ।</p>
﻿<pb n="b1037"/>
<p>atrocyate---arthavādābhihitameva phalaṃ yuktam । kutaḥ ?
evamarthastutyaiva stutyartha upapanno bhavati । nanu ca niyogāt
svargārthataivāvagamyata ityuktam । sandigdhe ca vākyaśeṣānnirṇayaḥ
uktaḥ । atrocyate---satyaṃ saṃśayo nāsti । niścayo'pi naiva
vidyate । ataśca vākyaśeṣādyo'rtho'vagamyate sa eva
vākyārthaḥ । na cāpratipanne vākyārthe kevalānniyogāt
kiñcitpratipadyate । tasmātsūktamarthavādābhihitamevādhikāraheturiti ।
﻿<pb n="b1038"/>
yatpunarbhāṣyakāreṇoktaṃ---vibhaktimātraṃ kalpyate sa sahadhātvarthena
prayogavacano vidhāsyatīti । pakṣe kārye kāraṇaviśeṣakalpanā[nāya]
na khedanīyaṃ mana ityabhiprāyaḥ ।</p>
<ab type="sutra" n="1">।। 9 ।। 1kāmye karmaṇi nityaḥ svargo yathā yajñāṅge kratvarthaḥ ।। 20 ।।</ab>
<p>idamidānīṃ cintyate---yadi punarniyogāt svargādhikāraḥ ।
padāntarayogāccopādhayaḥ kalpyante śākamapyāharetivat ko doṣa
﻿<pb n="b1039"/>
syāt । na khalu kaściddoṣaḥ । kintu aniścitāt sāmānyādhikārāt
viśeṣa upādhiriti tu duśśakaṃ vak‍tum । kāṣṭhasaṃyuktamiva śākā-
haraṇam ।</p>
<ab type="sutra" n="21">।। 10 ।। 1sārvakāmyamaṅgakāmaiḥ prakaraṇāt ।। 21 ।।</ab>
<p>sarvebhyaḥ kāmebhyo darśapūrṇamāsāviti kimayamanuvādaḥ । atha-
vā'yamapi vidhiriti prāptārthatvādanuvāda iti manyate । kathaṃ
prāptiḥ ? kiñcidaṅgadvāreṇa kiñcitsvata iti pūrvaḥ pakṣaḥ ।
﻿<pb n="b1040"/>
nanu pradhānasaṃbandhitayaivaitacchrūyate kathamaṅgāpekṣo'nuvādaḥ । aṅga-
dvāramapi hi pradhānena vyapadiśyate yūpavat ।</p>
<p>atrābhidhīyate---pramāṇāntarāvagamyamidaṃ yadutānyasaṃbandhī
anyena vyapadiśyata iti । siddhe cānuvāde pramāṇāntaragamyatā,
pramāṇāntaragamyatāyāṃ cānuvāda itītaretarāśrayatvam । tasmānnira-
pekṣācchabdānniyoga eveti manyāmahe । yūpe punararthāntaravidheyatvāt
pramāṇāntaraprameyatā yuktā ।</p>
<ab type="sutra" n="17">।। 11 ।। 1tatra sarve'viśeṣāt ।। 17 ।।</ab>
﻿<pb n="b1041"/>
<p>idamidānīṃ cintyate---sakṛtsarvakābhāvāptiḥ uta yāvatkāmaṃ
prayoga iti । sarvakāmanimittatayā śravaṇāt na prayoge viśeṣā-
vadhāraṇā śakyā । ekatvāditi pūrvaḥ pakṣaḥ । nanu ca sarvakāmo nāma
naiva kaścidastyadhikārī anadhikārācca phalotpatterasaṃbhavaḥ । ucyate
---yadi kāmanā aṅgaṃ syāt anutpannā satī nāṅgabhāva upapadyata iti
bhavati kāmanānāmanutpādaḥ sakṛtprayoge sarvaphalānutpattau hetuḥ ।
﻿<pb n="b1042"/>
iha tu sarvakāmairyuktasya kāmino'dhikāra iti na prayoga-
kāle kāmanotpāda upayujyate । tasmānnanimitte sati naimitti-
kasya vyāghāto bhavitu marhati । atrocyate---yāvatkāmaṃ
prayoga iti । evamadhikārasiddhirupapannā bhavati । na hi
akāminaḥ phalādhikāro'stīti ṣaṣṭhe vakṣyāmaḥ । nanu
ca prayogakāle kāmanotpādo'naṅgatvānnopayujyata ityuktam ।
﻿<pb n="b1043"/>
kena voktaṃ prayogakāle utpādo heturiti । adhikārāvagatāveva
sarvakāmitā yugapanna saṃbhavatītyuktamasmābhiḥ । asaṃbhave ca yugapat
sarvaniyogānupapattiḥ । tasmāt pratikāmamadhikāraḥ । yadvā
yathoddiṣṭakāmābhiprāyamiti bhāṣyakāreṇoktam anirdiṣṭānāmava-
gamābhāva ityabhiprāyaḥ । ato nirdiṣṭāpekṣī sarvaśabdaḥ sarvaṃ
kṛtamitivat । ataḥ siddhaṃ pratikāmaṃ prayoga iti । ata eva
ca viruddhānāmapi phalānāmadhikāraḥ siddhobhavati । sakṛtprayoge
hi maraṇāyuṣoranutpattiḥ syāt । tasmādyogasiddhirveti
sūktam ।</p>
﻿<pb n="b1044"/>
<p> evaṃ vā ।।</p>
<p>asminnadhikaraṇe niyogasya phalaṃ prati kiṃ śarīragrahaṇapūrvakaḥ
prayojakabhāvaḥ uta yāvacchrutaṃ prayok‍tṛtvamiti । tata pūrvapakṣavādī
śarīragrahaṇasya kāraṇāntarādarśanāt paśvādīnāṃ ca kāraṇāntareṇo-
papatteḥ śarīragrahaṇapūrvakaḥ phalākṣepa iti manyate । paśvādīnāṃ kāraṇaṃ
pratigrahādi pratyakṣaṃ bhaviṣyatīti । rāddhāntavādī tu yāvacchrutaṃ prayo-
k‍tṛtvaṃ manyate । kasmāt ? kevalaśravaṇāvagamyatvāt prayok‍tṛbhāvasya ।
﻿<pb n="b1045"/>
sarvāviśeṣāt । na hi gamyate viśeṣaḥ ihaiva amutraiva veti
kāmaśrutisāmānyāt ।</p>
<p>atra bhāṣyakāro'nantarādarśanamupanyasya pratyakṣānumānābhyāṃ
nopalabhāmahe śabdādavagamyata ityuktavān । tadayuk‍taṃ, śabdādapi
hi nānantaryamupalabhyata ityuktam । ayamabhiprāyaḥ bhāṣyakārasya
---sāmānyāvagamāt ihāmuṣminniti ca viśeṣānavagamāt śabdato
na pramāṇāntarābhāvaḥ ānantaryaṃ vihantīti । liṅgamuktam ।</p>
<ab type="sutra" n="19">।। 12 ।। 1samavāye codanāsaṃyogasyārthavattvāt ।। 19 ।।</ab>
<p>vājapeyeneṣ‍ṭvā bṛhaspatisavena yajeta’ iti lakṣaṇe ktyāpratya-
﻿<pb n="1046"/>
yotpattau kālaśravaṇāt kālārthaḥ saṃyoga iti pūrvaḥ pakṣaḥ ।
samānakartṛkyordhātvarthayoḥ anvayāvagateḥ dhātusaṃbandha evāyam ।
sa ca aṅgāṅgibhāvādṛte na saṃbhavatīti aṅgāṅgitaiveti rāddhāntaḥ ।</p>
<ab type="sutra" n="32">।। 13 ।। 1ubhayārthamiti cet ।। 32 ।।</ab>
<p>paurṇamāsīṃ saṃsthāpyeti parisamāptivacanatvāt saṃsthāśabdasya
nāṅgāṅgibhāvaḥ paurṇamāsyāṃ saṃbhavatīti prakaraṇāt darśapūrṇamāsāṅgataiva
vaimṛdhasyeti pūrvaḥ pakṣaḥ ।</p>
﻿<pb n="1047"/>
<p>atrābhidhīyate---yadi samāptivacanatvāt saṃsthāśabdasya
nāṅgitvaṃ paurṇamāsyāḥ prakaraṇādapi naivāṅgitvaṃ saṃbhavati । atha
saṃsthāpyeti pūrvavihitāṅgakalāpaparisamāp‍tyabhiprāyo'yaṃ saṃsthā-
śabdaḥ evaṃ tarhi vākyāt paurṇamāsyaṅgataiva vaimṛdhasya । na ca
niyogaikye kaścidviśeṣaḥ asyāpyadhikārasaṃbandhāt । atassiddhaṃ
paurṇamāsyaṅgaṃ vaimṛdha iti ।</p>
<ab type="sutra" n="36">।। 14 ।। anutpattau tu kālaḥ syāt prayojanena sambandhāt ।। 36 ।।</ab>
﻿<pb n="1048"/>
<p>nirjñātaparāṅgabhāvayoḥ saṃbandhe niyogaḥ kālavidhānaparyavasāyyeva
karmaṇaḥ pratyabhijñānāt tasmāt kālārtho niyogaḥ ।</p>
<ab type="sutra" n="37">।। 15 ।। utpattikālaviśaye kālaḥ syādvākyasya tatpradhāna-
tvāt ।। 37 ।।</ab>
<p>darśapūrṇamāsābhyāmiṣṭvā somena yajena’ ityatrākarmavidhānāt
kālārtho niyoga ityuktam । tatpunaridamayuktam । vājapeyeneṣṭvā
bṛhaspatisavena yajetetyanenāviśeṣāt tenātrāpi kālārthena niyogena
bhavitavyam । ubhayatra vā karmārthatvaṃ niyogasya । vaktavyo vā
﻿<pb n="1049"/>
viśeṣaḥ । atra kaiścidanārabhya vidhānaṃ viśeṣa uktaḥ । kaḥ punaranāra-
bhyavidhānena viśeṣa upalabhyate ? ayaṃ viśeṣaḥ---karmadvayavidhānaṃ
tāvanna saṃbhavati aneneṣṭvā anena yajetetyevamādiṣu । anārabhya-
vidhāne ca naikamapi karma prakṛtamasti । tasmānnāmataḥ prasiddha-
karmopādānaṃ kālaniyogārtham । uktaṃ ca nāmadheyamapi guṇaphalopabandhe-
nārthavat iti । vājapeye punaḥ prakṛtatvādvājapeyasya karmāntara-
vidhānaṃ śrutyopapadyate । nāma ca taddharmātideśārthaṃ bhaviṣyati
prakaraṇāntare prayojanānyatvamiti nyāyāt । anārabhyavidhāne
punaḥ prakaraṇāntarābhāvāt dvayorapi (akarmārthatvaṃ yuktam)
﻿<pb n="1050"/>
karmāntaratvamayuktam । yeṣāṃ punaḥ darśapūrṇamāsaprakaraṇa evaitatpaṭhyate
tatra kā kathā bhavatu । tatrāṅgāṅgibhāvaḥ kā no bādhā ? atha vā pari-
hṛtamevaitat śākhāntarādhikaraṇe sarvaśākhāpratyayamekaṃ karmeti vadatā ।
kathaṃ parihṛtaṃ ? tadevedaṃ śāstramiti yuktam । bhavatvevaṃ tathāpi na
vidmaḥ kiṃ anārabhyavādasya yo'rthaḥ tena śās‍traṃ pratyabhijñāyatāṃ uta
prakaraṇe'pi yo'rthaḥ iti । avirodhādanārabhyavādena pratyabhijñānaṃ bheda-
vido manyante । tasmātsūktamiha kalārthaḥ saṃyoga iti । darśana-
muktam ।</p>
﻿<pb n="1051"/>
<ab type="sutra" n="38">।। 16 ।। phalasaṃyogastvacodite na syādaśeṣabhūtatvāt ।। 38 ।।</ab>
<p>atra saṃśayaḥ kiṃ yasya niyogaḥ tasya phalaṃ uta anyasya
niyogo'nyasya phalamiti । adhikārī ca niyujyate । yadarthaṃ
karma so'dhikārī sa eva niyujyate । yadarthaṃ karma so'dhikārī sa
eva niyujyate । anadhikāre ca pituḥ nāsya niyojyatā syāt ।
tasmādbhavati saṃśayaḥ । kiṃ yuktam ? niyojyasya pituḥ phalamiti ।
kutaḥ ? adhikārasidhyartho niyogaḥ na saṃbandhamātrāvagamyaḥ
tasmāt pituridaṃ phalaṃ putraphalānvayasya stutyā'nvayo bhavatu ।
lakṣaṇayā'dhikṛtaviśeṣaṇam । tathā ca kratusaṃbandhinimitte
﻿<pb n="1052"/>
niyojyasyaiva phalaṃ na kratunā saṃbadhyate । atrocyate
---yasya phalānvayaḥ tasyaiva phalaṃ nimittatayāpyadhikāra-
siddheḥ । itarasya putrajanmanā nimittenāpi puruṣārthatā'stī-
tyadhikārasiddhiḥ । kathaṃ tarhi phalapadaṃ ? na karma viśeṣaṇaṃ, nāpyadhi-
kāropanipāti । ucyate---bhaviṣyatyadhikāropanipāti । katha-
mevaṃvidhasya putrajanmano'dhikāriviśeṣaṇatvena śravaṇāt । tasmādyasya
niyogastasyaiva phalamiti aviruddhametat prītyāpyadhikārasiddheḥ ।
yaduk‍taṃ kratusaṃbandhe niyojyasyaiva phalamiti, yuktamadhikārānu-
﻿<pb n="1053"/>
praveśānnimittasyeti ṣaṣṭhe vakṣyāmaḥ ।</p>
<p>evaṃ vā ।।</p>
<p><q>‘putre jāte’</q> iti śrūyate । tatra saṃśayaḥ---kiṃ jananānantarameva
naimittikaṃ bhavatu utāṅgopasaṃhāramapekṣate prakṛtivadabhiprāptamiti ।
yadyevaṃ kimiti kumārasya prāṇadhāraṇamutkarṣahetutvenopanyasyate ।
ekamevedamadhikaraṇamastu । sāṅgasya naimit‍tikatvāt na nimittāna-
ntaraṃ prayogaḥ saṃbhavati iti svakāla eva kartavyaḥ । na cānantarye-
'sati nimittatvavyāghātaḥ bhūtapratyayayogānnimittasya । na ca
pratīkṣaṇe bhūtatvamapaiti । tasmāt pṛthagadhikaraṇaṃ niṣprayojanamiva
pratibhāti ।</p>
﻿<pb n="1054"/>
<p>atrābhidhīyate---nimittānantaraṃ naimit‍tikamityautsargiko
nyāyaḥ na kāraṇādṛte kālotkarṣo'vagamyate । nanu ca kāraṇamuk‍taṃ
sāṅgasya naimit‍tikatvam । etadeva na vijānīmaḥ kiṃ nimittakāle
niyogāvagamāt viniyogāvagamyamaṅgaṃ tyajyatāṃ uta niyogakāla-
syotkarṣa iti । niyogārthatvādviniyogasyāṅgatyāgaṃ viniyoga-
vido manyante । yathā rajasvalādisparśanena pūrvāhṇādikālaḥ vihita
upekṣyate । ata etadbādhanārthaṃ pūrvamadhikaraṇam । yadi hi
niyogakāla evānuṣṭhānaṃ kriyate yadartho niyogastadeva hīyate ।
﻿<pb n="1055"/>
tasmānniyogakālāvagatirevotkraṣṭavyā । utkṛṣṭā cet svakāla
eva syānnāṅgatyāge pramāṇamastīti dvitīyamadhikaraṇaṃ
likhitam ।</p>
<ab type="sutra" n="40">।। 17 ।। pradhānenābhisaṃyogādaṅgānāṃ mukhyakālatvam ।। 40 ।।</ab>
<p><q>‘vājapeyeneṣṭvā bṛhaspatisavena yajeta’</q> ityatra
saṃśayaḥ---kimeko niyogaḥ uta niyogadvayamiti । nanu
niyogadvitve'ṅgāṅgibhāvo nopapadyate । asti cāṅgāṅgitvaṃ,
tasmānna prayogabhedaḥ । bāḍhamupapadyate । viniyogādaṅgāṅgitā
﻿<pb n="1056"/>
prayogānyatvena viniyogānyatvam । nanu ca niyogānyatve śāstra-
bhedaḥ prāpnoti । bhavatu prayogāpekṣayā na kaściddoṣaḥ । viniyogā-
pekṣayā tvekamevedaṃ śāstram । kathaṃ punarekatve śāstrasya prayogabhedaḥ ?
kena vāryate vidhānabhedavat anubandhanimittakam । yadyathaivānu-
badhyate tat tathaiva tantraṃ bhinatti । iha tu prayogānubandhabhedāta
prayogabhedaḥ prāpnoti । bhavatu prayogabhedāpekṣayā na doṣaḥ ।
tasmānna śāstrāntarāpattiḥ kevalaṃ prayogabhedaḥ । yathā ca
prayogabhedastathā darśitam ।</p>
<trailer>iti bṛhatyāṃ caturthādhyāyasya tṛtīyaḥ pādaḥ</trailer>
﻿<pb n="1057"/>
</section>
<section>
<head>caturthādhyāyasya caturthaḥ pādaḥ ।।</head>
<ab type="sutra" n="1">।। 1 ।। 1prakaraṇaśabdasāmānyāccodanānāmanaṅgatvam ।। 1 ।।</ab>
<p>nanu ca nāmadheyavicāre yajisāmānādhikaraṇyānnāma bhavatī-
tyuktam । kathaṃ punarayajyarthasyāpyetadabhidhānaṃ śaṅkyate ?
ataḥ pūrvapakṣa evāyaṃ nopapadyate । ucyate---iha tu
niyogaikyād‍yugapadabhidhānaṃ dhātvarthasya । niyogaikyaṃ ca
prakaraṇāyattamiti sarvaprakṛtābhidhāyī dhāturiti pūrvapakṣavādī manyate ।
﻿<pb n="1058"/>
evaṃ prāpte'bhidhīyate---satyaṃ prakaraṇānniyogaikyaṃ na punaḥ śrutānu-
bandhaparityāge kāraṇamasti । kathaṃ ? itikartavyatāpi hi
niyogaikyaṃ naiva viruṇaddhi । tathābhūtopadeśāditi vakṣyāmaḥ ।
ato yāgavyatiriktamaṅgamiti siddham ।</p>
<ab type="sutra" n="2">।। 2 ।। 1madhyasthaṃ yasya tanmadhye ।। 2 ।।</ab>
<p>nanu cātrāpi kramāt prakaraṇa balīya ityetadevodāhṛtam ।
﻿<pb n="1059"/>
sthitaṃ ca sarvārthatvaṃ tṛtīye । ucyate---satyaṃ viniyogāt sthitam ।
idānīṃ tu pṛthak prayojyatvādabhiṣecanīyaniyogasya tasya ca
sannidhānāt tenaivaikya yuktamiti manyate pūrvapakṣavādī । na viniyoga-
virodhaḥ ; pratyekasaṃbandhahetutvāta prakaraṇasya । ataḥ sannidhi-
viśeṣasyātikramo nopapadyate । atrocyate---sthitamaikaśabdyamadhi-
kāravidheḥ । tataḥ kiṃ ? idaṃ tato bhavati । yasyaiva prayogānubandha-
bhedaḥ tasyaiva pṛthak prayogo'vasīyate svenetikartavyatā-
kālāpena । yasya punaraṅgasyādhikāravidhireva prayogaṃ jñāpayati
na tasyāvāntaraprayogaḥ śakyate jñāpayitum । tasmāt
kramāt taddeśasyaiva anuṣṭhānamadhikāravidhisamadhigamyameva ।
﻿<pb n="1060"/>
prakaraṇāvirodhastvayaivoktaḥ ।</p>
<ab type="sutra" n="1">।। 3 ।। 1prakaraṇāvibhāge ca vipratiṣiddhaṃ hyubhayam ।। 5 ।।</ab>
<p>purastādupasadāṃ saumyena pracarantīti । kaḥ khalvāgnimārutā-
dūrdhvamanūyājaiścarantītyanenāsya viśeṣaḥ । na khalu kaścidviśeṣaḥ ।
kimityadhikaraṇāntaraṃ saumyādīnāṃ anyadadhikaraṇāntaram । kā no
bādhā ? । na khalu kaścidbhavato bādhā । adhikaraṇānarthakyaṃ tu
bhavati । ayaṃ tarhi viśeṣaḥ । prakaraṇāt sarvasya prādhānyaṃ iti-
kartavyatātvaṃ vā rājasūye । asaṃyuk‍taṃ ca prakaraṇādityuktam ।
﻿<pb n="1061"/>
tasmādvākyādupasadaṅgameveti pūrvapakṣavādino'bhiprāyaḥ । api ca
sannidhānaviśeṣeṇopasadaṅgataiva yuktā, adhikāraniyogāt ।</p>
<p>atrābhidhīyate---na tāvadupasadāṃ prakaraṇamasti adhikāra-
nibandhanatvāt prakaraṇasya । nanu ca vākyādupasadaṅgatvamityuktam
nobhayapadasaṃbandhābhāvāt vākyaṃ saṃbhavati । tasmāt
purastādupasadāmityeva saṃbandhaḥ । atha kasmādupasadāṃ saumyenetyeṣa
saṃbandhaḥ na bhavati । purastādityananvayaḥ prāpnoti
﻿<pb n="1062"/>
purastāditi saṃbandhe kālavidhānāt saumyena carantītyaviruddham ।
tasmādidamapi āgnimārutādityanenāviśiṣṭam ।</p>
<ab type="sutra" n="7">।। 4 ।। 1phalavadvok‍tahetutvāditarasya pradhāna syāt ।। 7 ।।</ab>
<p>sāṅgrahaṇyāṃ tu phalavatsannidhau aphalaṃ tadaṅgamiti siddhepyanu-
ṣaṅganivṛttyarthamidamadhikaraṇam । darśitaṃ ca ।</p>
﻿<pb n="1063"/>
<ab type="sutra" n="8">।। 5 ।। 1dadhigraho naimittikaḥ śrutisaṃyogāt ।। 8 ।।</ab>
<p>anityadoṣanirharaṇārthasaṅkīrtanāt naimittikaṃ manyate pūrvapakṣa-
vādī । khadiravadubhayārthatāmācāryadeśīyaḥ । nityatve sati jyeṣṭha-
śabdopapattiriti manyate । rāddhāntastu nimittasaṃyogābhāvāt
na doṣanirharaṇārthatayā naimittikatvamasya śakyate kalpayitum ।
kimiti na śakyate naimittikadoṣanirharaṇānyathānupapattyā
tasyāpi naimittikatvaṃ bhavitumarhati । satyaṃ yadyanyathā
nopapadyate । arthavādatayā tūpapadyata eveti na kalpanāmarhati ।
﻿<pb n="1064"/>
sārūpyādyuktam ।</p>
<ab type="sutra" n="12">।। 6 ।। vaiśvānaraśca nityaḥ syānnityaiḥ samānasaṅkhyatvāt ।। 12 ।।</ab>
<p>anityadoṣanirharaṇārthavādatayāpyupapadyata iti yadyu-
cyeta vaiśvānare'pi nityatā bhavatīti pūrvapakṣavādino'bhimānaḥ ।
rāddhāntastu na brūmo doṣanirharaṇānnaimittikatvam nimitta-
saṃyoga evātra śrūyate । na ca nimittaśrutirarthavādatayā śakyate
vyākhyātum । śrutyarthe saṃbhavati nārthāntarakalpanopapadyate ।
darśanamuktam ।</p>
﻿<pb n="1065"/>
<ab type="sutra" n="14">।। 7 ।। 1ṣaṭ‌citiḥ pūrvavattvāt ।। 14 ।।</ab>
<p>ṣaṣṭhīṃ citimiti pūraṇapratyayāvagamāt nimittaśrutiḥ artha-
vādatayā varṇayituṃ nyāyyeti pūrvapakṣavādino'bhiprāyaḥ kutaḥ ?
vidheyānurodhāt adhikārakalpanā nyāyyeti manyate ।</p>
<p>rāddhāntastu satyamevaṃ yadi virodhaḥ syāt na tvatra virodhaḥ,
upadeśavivakṣayāpi pratyayārthopapatteḥ nāvaśyama(rthā)nuṣṭhānāpekṣayaiva
bhagavataḥ pāṇineḥ pūraṇasūtraṃ śakyate varṇayitum । tasmāda-
﻿<pb n="1066"/>
virodhaḥ । avirodhe ca na nimittaśratiḥ tyak‍tuṃ pāryate ।
tasmānnaimittikatvaṃ siddham । darśanopanyāsaparihārāvuktau ।</p>
<ab type="sutra" n="19">।। 8 ।। 1pitṛyajñaḥ svakālatvādanaṅgaṃ syāt ।। 19 ।।</ab>
<p>phalakalpanāto varaṃ lakṣaṇeti pūrvapakṣavādino'bhiprāyaḥ ।
darśādhikārānupraveśe sati nādhikārāntaraṃ śakyate kalpayitu-
mityuk‍taṃ bhavati । tasmādaṅgataivāmāvāsyāyāḥ pitṛyajñasya ।
atrocyate-naikaniyogatā saṃbhavati amāvāsyāyāmiva kālasaṃyogā-
﻿<pb n="1067"/>
viśeṣāt piṇḍapitṛyajñasya । nāmāvāsyāyāṃ śrautaḥ piṇḍapitṛyajñe
ca lakṣaṇeti viśeṣo'vagamyate । ubhayatra kālasaṃyogasya saṃbhavāt ।
tasmātpūrvāparaśrutistatkālalakṣaṇetyavirodhaḥ । prayojanamuktam ।</p>
<ab type="sutra" n="21">।। 9 ।। paśvaṅgaṃ raśanā syāt tadāgame vidhānāt ।। 21 ।।</ab>
﻿<pb n="1068"/>
<p>atrāpi ktvāpratyayasya kriyāntarāpekṣitvāt ekaniyoga-
tāṃ pūrvapakṣavādī manyate । tatra ca paśvarthataiva prāpnoti yūpasyāpi
tadarthatvāt । rāddhāntavādī tu samānakartṛkatāmātraṃ ktvāpratyayāda-
vagamyate na niyogaikyamiti yūpasyaḥ punaḥ dvitīyātaḥ prādhānyameva
yuktamiti rāddhāntitavān ।</p>
<p>nanu caikaniyogādṛte samānakartṛkataiva na saṃbhavati । satyaṃ
na saṃbhavati kintu adhikāraikyāt siddhaṃ samānakartṛkatvam ।
﻿<pb n="1069"/>
nanu ca kālalakṣaṇā naivātra saṃbhavati । uccāraṇakālavibhāgo hi
ktvāpratyayotpattau heturityuktam । satyamuktaṃ, sa evoccāraṇakālo-
'nuṣṭhānepi lakṣaṇayocyate । sarvatra ca kālavidhāviyameva prati-
pattirloke vede ca । samānakartṛkatāpi naiva tatrādriyate kāla-
niṣṭhatvānniyogasya । ata eva ca darśapūrṇamāsābhyāmiṣṭvā somena
yajeteti samānakartṛkatācodyaṃ parihṛtaṃ bhavati । prayojanamuktam ।</p>
<ab type="sutra" n="15">।। 10 ।। 1svaruścāpyekadeśatvāt ।। 15 ।।</ab>
<p>yūpasya svarupamiti svarumān yūpa iti gomānitivat
tādarthyaṃ manyate pūrvapakṣavādī । dṛṣṭo hi tādarthye sati
﻿<pb n="1070"/>
matvarthaḥ । evamatrāpītyabhiprāyaḥ । rāddhāntavādī tu yavamatītye-
vamādiṣu anaikāntyāt paśumanak‍tītī dvitīyānirdeśāt dṛṣṭārthaḥ-
tvācca paśvarthataiveti । ṣaṣṭhī tūtpat‍tisaṃyogepyupapannā cetyadoṣaḥ ।
prayojanamuktam ।</p>
<ab type="sutra" n="29">।। 11 ।। darśapūrṇamāsayorijyāḥ prādhānyaviśeṣāt ।। 29 ।।</ab>
﻿<pb n="1071"/>
<p>sthitaṃ rājasūyādhikaraṇe anijyā vyudasyante । yajiśabda-
saṃyogenādhikāraśravaṇāt । yatraiva ca dhāturvartate tatraivaupapadaṃ
nāmatayā vartata iti nāmadheyavicāre sthitam । ataḥ pūrvapakṣavādī
yāgamātra'vacano'yaṃ yajiḥ yatra yajiḥ tatraivopapadaṃ vartata iti
manvāno dvivacanāntasarūpamevedamabhidhānaṃ manyate । yatpunaḥ
<q>‘prayāje prayāje kṛṣṇalaṃ juhoti’</q> iti vikṛtiṣu darśanaṃ tat katha-
﻿<pb n="1072"/>
masmin pakṣe bhaviṣyati ? pramāṇāntaraṃ mṛgyaṃ yatreti vā,
vyāmoho vā, karmāntaraṃ vā nāmataśca dharmagrahaṇaṃ bhaviṣyati । yatpunaḥ
ya evaṃ vidvānamāvāsyāṃ yajata iti tat prakṛtasamudāyadvayaṃ kimiti
na parigṛhyate dvivacanayogāt । uktaṃ ca dhātvarthānusāryupapadamiti ।
darśaśabdāccānyatvāvagateḥ । tasmādrājasūyavadanijyaivātrāṅgamiti
sthitam । atrocyate---satyamidaṃ dhātvarthānusāryupapadamiti
﻿<pb n="1073"/>
tathāpi samudāyadvayasya prakṛtatvāt dvivacanasya cārthāntarānupapat‍teḥ ।
saṃbhavati ca svārthe sarūpakalpanāyā asaṃvāt । dhātvarthānusāri-
tāyāṃ cāvirodha upapadasya । kathaṃ ? naivedamupapadaṃ adhātvarthe pravṛttaṃ,
dhātvarthapravṛttau satyāṃ na nāmārthaparityāga upapadyate । kaścāsyārthaḥ
prakṛtasamudāyadvayavacanatā । evaṃ ca tadanusāritve upapanne
nārthāntarakalpanāyāṃ pramāṇamasti । nanu ca prakṛtayāgaparityāge
nāsti pramāṇaṃ ghātoḥ; kena vā uk‍taṃ aparityāge pramāṇamastīti
kintūpapadārthavirodhābhidhāne nāsti pramāṇamityuktamasmābhiḥ ।
﻿<pb n="1074"/>
yacca darśaśabdaśravaṇāt na prakṛtapratyabhijñānamastīti parihṛtaṃ
tadvākyaśeṣeṣvekārthatvadarśanāditi । śakyatvācca darśaśabde-
nāpi tadarthābhidhānasya । tasmātsūk‍taṃ phalavatsannidhāva-
phalaṃ tadaṅgamiti । yatpunaridamuk‍taṃ kasmānnānuṣaṅgo bhavatīti codyaṃ
parihṛtaṃ tadanuṣaṅgato vara[mitikartavyatā]kāṅkṣāparipūraṇamiti ।
anyathā tvanavasthaivākāṅkṣāyā iti । yadyavaṃ kimiti vyavā-
yānnānuṣajyete iti sāṅgrahaṇyāṃ darśitaṃ tatrāpyayameva nyāyo yuktaḥ
vaktavyo vā viśeṣaḥ ।</p>
<p>ayamabhidhīyate---yuk‍taṃ tatra prakṛtivaditikartavya-
tāyāṃ sthitāyāṃ nirākāṅkṣatvāt vyavāyādevānuṣaṅga-
niṣedhaḥ । iha punaraparyavasitatvāditikartavyatārthitāyāṃ sthitāyāṃ
﻿<pb n="1075"/>
pūraṇenaivaikaniyogatvaṃ yuktam । na punaradhikārāntarakalpaneti
sūktam । darśanāni coktāni । aṅgavatstutayaḥ ।</p>
<ab type="sutra" n="39">।। 12 ।। jyotiṣṭome tulyānyaviśiṣṭaṃ hi kāraṇam ।। 39 ।।</ab>
<p>iha tu dvivacanādyabhāvāt na yāgamātrapratipattiḥ
śakyate vārayitum । [jyotiṣṭomaśabdasya ca nāmadheyatvāt
pravṛttau nimittaṃ abhidheyaṃ nānvayītyuk‍taṃ nāmadheyavicāre] ।
﻿<pb n="1076"/>
nanu ca nāmataivātra hīyate viśeṣaṇamevaitattadā bhavati kiṃ na
śchinnam । tathāpi rāddhāntaḥ siddha eva । kintu viśeṣaṇa-
padamapi etannāmaiva arthāntarānupapatteḥ yajyarthasya viśeṣaṇa-
mātrāvagamahetutvāt । (tadetad‍‌dvitvamapi) । ato'nvitamapi
viśeṣaṇaniṣṭhamiti nāmaiva, arthāntarānupādānāt । stutidarśanaṃ
coktam ।</p>
<trailer>iti bṛhatyāṃ caturthādhyāyasya
caturthaḥ pādaḥ</trailer>
﻿<pb n="b1077"/>
﻿<pb n="b1078"/>
﻿<pb n="1079"/>
</section>
<section>
<head>atha bṛhatyāṃ</head>
</section>
<section>
<head>pañcamādhyāyasya prathamaḥ pādaḥ ।।</head>
<ab type="sutra" n="1">।। 1 ।। 1śrutilakṣaṇamānupūrvyaṃ tatpradhānatvāt ।। 1 ।।</ab>
<p>nanu kratvarthapuruṣārthacintāpi tatra vṛttā kimidaṃ prayojakā-
prayojakalakṣaṇaṃ vṛttamiti । ucyate---kramacintāyāmasyaivopayogāt
vakṣyamāṇaupayikatayā vṛttaṃ saṅkīrtyate na vṛttatayā । ekaprayogaprayuktanāṃ
hi kramo bhavati nāprayuktānāmiti prayojakāprayojakasaṅkīrtanam ।
﻿<pb n="1080"/>
yadi(prayojakāprayojaka)prayuktānāṃ kramaścintyate । avidheyastarhi
kramaḥ vihitaṃ hi prayujyate nāprayuktasya vidhānam ।
kena voktaṃ kramovidhīyata iti । vihitavitānamevātra
cintyate kiṃ yathāpratipannavihitavitānamanuṣṭheyaṃ utā-
niyameneti । kathaṃ punarayathāpratipannānuṣṭhānamāśaṅkyate ।
﻿<pb n="1081"/>
viniyogaśūnyatvādvihitavitānāvagamasya । nāntarīyako hi vidheyā-
vagatau vitānapratyayaḥ । ato yaścārthādartho na sa codanārtha iti
manvānaḥ pūrvapakṣavādī aniyamaṃ manyate । nanu ca <q>‘adhvaryurgṛhapatiṃ
dīkṣayitvā’</q> ityatra kramavidhānamevopanyastaṃ bhāṣyakāreṇa
vidheyāntarābhāvāditi vadatā । yadyevamayuktabhidam । astyevātra
vidheyāntaraṃ anenāmī dīkṣitavyā iti kartṛviśeṣavidhānam ।
﻿<pb n="1082"/>
adhvaryuvidhāvapi niyamaḥ eva । kiṃ heyamevedaṃ bhāṣyam ?
neti vadāmaḥ । yadi ktveti paurvāparyamabhidhāne
gamyate kartṛvidhau, tadanuṣṭhānaupayikatayaiva kartṛvidhāvupa-
yujyate na saṃbandhividhāviti tanniṣṭhā śrutirityuktam ।
﻿<pb n="1083"/>
aprayuktasyāvidheyatvameva heturuktaḥ । evaṃ tarhi hṛdayasyāgre'vadyati
atha jihvāyā atha vakṣasa ityetadapyudāharaṇaṃ atra syāt ।
﻿<pb n="1084"/>
neti brūmaḥ । pāṭhāvagatasyāyamathaśabdo'nuvādaḥ । kartṛviśeṣavidhau
punarnānyataḥ kramo'vagantuṃ śakyate ktvāpratyayāt iti
sūktam । kiṃ punaḥ kāraṇaṃ nāntarīyako'yaṃ niyamaḥ ādriyate ।
na hyacodanālakṣaṇasya codanālakṣaṇanirvṛttāvaṅgatopapadyate । satyaṃ
nopapadyate; ata eva ca nānuṣṭhīyate kintvarthaprāptameva
kramāntaraṃ niruṇaddhi tasyānavagamādityucyate । ato'napekṣatva-
mivā'vidhīyamānamapyupakārāyaiva bhavatīti na doṣaḥ ।
﻿<pb n="1085"/>
punaruktyādyāśaṅkā tūktā ।</p>
<ab type="sutra" n="2">।। 2 ।। 1arthācca ।। 2 ।।</ab>
<p>evaṃ tāvat ananyaparākṣaratayā niyamitaḥ kramaḥ । idānīṃ
kāryānurodhena kramo'pi niyamyate । tatparatvādanuṣṭhānasya । tatra prada-
rśitānyudāharaṇāni । kiṃ pāṭhakramasya bādho'yaṃ neti cintyate । neti
brūmaḥ । idamapi kramaniyamahetukāraṇaṃ na kasyacidvirodhitayā pradarśyate
﻿<pb n="1086"/>
balābalacintāyāṃ tu virodhe balīyastvaṃ ca । iha punaḥ
svarūpapratipattyarthamevedamupanyastam ।</p>
<ab type="sutra" n="3">।। 3 ।। 1aniyamo'nyatra ।। 3 ।।</ab>
<p>yatra kramaniyamapramāṇaṃ nāsti uktaṃ vakṣmāṇaṃ vā tatrāniyama
eva । yathā śākhāntarīyāṅgavidhānaṃ śākhāntare upasaṃhriya-
māṇam ।</p>
<ab type="sutra" n="4">।। 4 ।। 2krameṇa vā niyamyeta kratvekatve tadguṇatvāt ।। 4 ।।</ab>
<p>yatra punastātparyamakṣarāṇāṃ nāsti yathā adhvaryurityādau
na ca kāryato virodhaḥ । tatra kā kathā ? tatrāpi
﻿<pb n="1087"/>
pāṭhaniyamaḥ । nanu ca pāṭhakramāvagatirnirmūlā । na tasyāḥ
kiñcidavagatinimittamasti padānāṃ vākyārthāvagatihetutvāt ।
nirmūlā cāvagatirna pramāṇam । pūrvo dhāvatītyatra parānvaya iva ।
tasmādyatheṣṭamatra kramaparigrahaṇaṃ manyāmahe । ucyate---maivaṃ vocaḥ ।
vākyakrama iva vākyārthe kramo'pi śabdanibandhana eveti ।
yathā na śabdādṛte śabdakramo'vagamyate nārthādṛte'rthakramaḥ । yasmiṃśca
satyeva yadavagamyate'vyabhicārāt tat tasya nimittamiti
vadāmaḥ । tasmānnaidaṃ nimittam । ata eva ca niyamakramamadhyayanaṃ
﻿<pb n="1088"/>
dṛṣṭārthameva bhavati । anyatra kāryaviśeṣāt । ata eva ca
laukikāḥ pāṭhakrameṇa dhūpādiṣu vyutkramābhidhāne pratiṣedhaṃ kurvate ।
adṛṣṭārtheṣvapi darśitam । tasmādatrāpi na kramāntarakalpanā
yuk‍teti yuktam । ata eva ca <q>‘adhvaryurgṛhapatiṃ dīkṣayitvā’</q>
ityevamādiṣu tātparyamātrāt kramasiddhiḥ । nimittatvamātraṃ
hi atra parigṛhyate । tasmāt sanimittā pratipattiḥ pramāṇamityuktaṃ
pramāṇaparīkṣāyām । ato yāvatī sanimittā pratipattiḥ sā sarvaiva
kramāvadhāraṇe anyatra vā vedārthānuṣṭhānopakāriṇī pramāṇamiti
mantavyam । darśanamuk‍tam ।</p>
﻿<pb n="1089"/>
<ab type="sutra" n="8">।। 5 ।। 1pravṛttyā tulyakālānāṃ guṇānāṃ tadupakramāt ।। 8 ।।</ab>
<p>kimaparaṃ kāraṇaṃ kramaniyame ? pravṛttiriti brūmaḥ ।
pravṛttyāpi hi kramabuddhirupajāyate । kathaṃ punavaidikatvam ?
tadarthāśrayāt । tasmāt pravṛttirapi niyamahetuḥ । yatpunaridaṃ
bhāṣyakāreṇok‍taṃ <q>“evaṃ pradhānapratyāsat‍tirbhavati”</q> iti tathā
sauryādibhiśca sāmyamāśaṅkya punarvaiṣamyamupanyastaṃ kastasyo-
payogaḥ ? nātīva kramāvadhāraṇe upayujyate । astyatropayogaḥ
pravṛt‍tirnāma kramanirapekṣaṃ kvacidanuṣṭhānaṃ nirapekṣaṃ cedanuṣṭhānaṃ pravṛt‍taṃ na
﻿<pb n="1090"/>
punarapekṣāyāṃ (pramāṇaṃ)prayojanaṃ astīti manvānasyedamuttaraṃ
---pradhānapratyāsat‍tiḥ sahacodanāto'vagatā vaiṣamyāt pīḍitā
bhavati । sāmye punaḥ yathābhyanujñātaiva bhavati । tatsiddha‍yarthaṃ
niyamo'bhyupagantavyaḥ । sa ca prathamapravṛt‍tipūrvaka
iti tayaiva vyākhyāyate । sauryādidarśanamidānīṃ kimartham ?
﻿<pb n="1091"/>
yadi kramāvagatimātratayaiva krama ādriyate sauryādiṣu kaḥ
pradveṣaḥ । na khalu kaścit । anuṣṭhānānaupayikatayā tu pratītamapi
tyajyate varṇasvarūpamiva padeṣu (vākyeṣu) ekatvamiva graheṣu
ubhayatvamiva haviṣvu naitāvatā aupayikasyāpi tyāga upapadyate ।
﻿<pb n="1092"/>
ato'pekṣitaṃ pratipannamādriyate । pratipannamapyanapekṣitamu-
pekṣaṇīyameva । nanu caivaṃ sati pratipattiranarthikā prāpnoti । kena
vok‍taṃ pratipattera(na) rthavattvaṃ arthavatpratipattirevārthavattve hetuḥ na
pratipattimātraṃ, nāpratipattiḥ pratipattiparyantaiveti sūktam ।</p>
<ab type="sutra" n="13">।। 6 ।। 1sthānāccotpattisaṃyogāt ।। 13 ।।</ab>
<p>atra bhāṣyakāreṇa triṇavādiṣvadarśanāt samāmnāya[krama]sya
vidyamānasyāpyaviṣayatāṃ manvānaiḥ idamudāhṛtamityaviṣayatāṃ matveda-
mudāhṛtaṃ saha paśūnālabhata iti ।</p>
﻿<pb n="1093"/>
<p>atra ca adhikaraṇāntarasiddhamarthamupādāya sahapaśūnā-
labhata iti savanīyasthāne sahatvamiti sthite kaḥ kramaniyama
iti cintyate kimatrāpi pravṛt‍tireva nimittaṃ uta
nimittāntaramastīti । tatra pūrvapakṣavādī avaśyaṃbhāvini
krame yadi pravṛt‍tirneṣyate pūrvāvagatapāṭhādeva niyama iti
manyate । rāddhāntavādī tu sahavacanena sthānasyābādhi-
tatvāt savanīyasyaiva pūrvamanuṣṭhānaṃ nyāyyamityuktavān ।
﻿<pb n="1094"/>
yadyevamagnīṣomīyānubandhyayoḥ kā vārtā ? kathaṃ paurvāparyaṃ atra ।
kimanayā'nupanyastayā cintayā ? yadvā sthānavat kālabādho'pya-
yukta iti agnīṣomīya eva pūrvam । yadyevaṃ savanīyādapi tarhi
pūrvatvaṃ bhavitumarhati । na । vihitatvāt savanīyakālasya pracayā-
vagamyatvādagnīṣomīyakālasya । vidhānārthatvācca pracayasya vihitaṃ
balīyaḥ । evaṃ tarhi balābalacinteyam (na pramāṇasyārthānniyamo
yuktaḥ) । naivaṃ, sthite pramāṇāntaratve balavadabalatvamiti sūktam ।</p>
<ab type="sutra" n="14">।। 7 ।। 1mukhyakrameṇa cāṅgānāṃ tadarthatvāt ।। 14 ।।</ab>
﻿<pb n="1095"/>
<p>yatra yaugapadyena codanā sārasvatau bhavati iti tatra kiṃ
pramāṇāntaramasti kramaniyamasya aṅgānāṃ uta yatheṣṭā pravṛt‍tiriti ।
tantreṇoccāraṇācchās‍trasya na kramaḥ pratīyate ityabhiprāyaḥ ।</p>
<p>evaṃ prāpte'bhidhīyate---mukhye kramadarśanāt aṅgeṣvapi kramo
yuktaḥ । evaṃ ca sati yāvadanujñātaṃ vyavadhānaṃ bhaviṣyati ।
aniyame hi anujñātātikramaḥ । kramabādho na yukta iti ।</p>
<ab type="sutra" n="15">।। 8 ।। 1 prakṛtau tu svaśabdatvādyathākramaṃ pratīyeta ।। 15 ।।</ab>
<p>idānīṃ pāṭhamukhyayorvirodhe cintyate । tatra mukhyā-
﻿<pb n="b1096"/>
rthatvādaṅgānāṃ mukhyakramo balīyāniti pūrvaḥ pakṣaḥ । evaṃ ca
prayogacodanānugrahaḥ pratyāsat‍teḥ । atrābhidhīyate---na pratītasya
bādho yuktaḥ pāṭhācca nirapekṣāt kramo'vagato'ṅgānāṃ nānyāpekṣayā
bādhituṃ yuktaḥ । nanu ca pratyāsat‍teḥ prādhānyācca balavat‍toktā ।
satyamuktā---ayuktā tu sā । yathāpratītaṃ hi prayogavacano gṛhṇāti ।
na prayogavacanādaṅagāvagatiḥ । aṅgaṃ sat prayogavacanena gṛhyata
ityuk‍tam । tasmāt yathāvagamaṃ pratyāsattiḥ । na pratyāsāt‍terava-
gamo'ṅgānāṃ, ataḥ pāṭho balīyāniti yuktam । uktaṃ ca
svaśabdatvāditi ।</p>
﻿<pb n="b1097"/>
<ab type="sutra" n="16">।। 9 ।। 1mantratastu virādhe syāt prayogarūpasāmarthyāt tasmā-
dutpattideśaḥ saḥ ।। 16 ।।</ab>
<p>mantrabrāhmaṇapāṭhavirodhe kiṃ balīya iti । aniyama iti prāpte
ucyate---mantrakramo balīyāniti । kutaḥ ? pāṭhasyānanyaparatvāt ।
prayojyatvānmantrāṇām । nanu brāhmaṇepyananyapara eva pāṭhakramaḥ ।
yatpunaḥ (kramotpattiḥ)karmotpattiḥ prayojanamityuk‍taṃ, vākyasya
tatprayojanaṃ na pāṭhakramasya । ucyate---utpattyarthaḥ sa pāṭhakramaḥ,
na prayogārtha ityuktaṃ bhavati । mantre punaḥ prayogārthaḥ kramo bhavatīti
balavattvam ।</p>
﻿<pb n="b1098"/>
<ab type="sutra" n="17">।। 10 ।। 1tadvacanādvikṛtau yathā pradhānaṃ syāt ।। 17 ।।</ab>
<p>kiṃ mukhyakramādvikṛtau kramaḥ uta pāṭhakramāt prakṛtau yathā
nirjñāto'ṅgakramaḥ vikṛtāvapi tathaiva prayok‍tavya iti । kiṃ yuk‍taṃ ?
prayogārthatvāt kramasya vikṛtau prayogāvagamāt yathāvikṛti
prayoga iti pūrvaḥ pakṣaḥ ।</p>
<p>rāddhāntastu na nirjñātakramaṃ prayogavacano bādhitumarhati ।
nirjñātasya hi prayogo aṅgānāmiva kramasya(āha) । anirjñāte hi
hetvantarakalpanā na niścite । tasmādyathā prakṛtau tathā vikṛtā-
vapyaṅgānāṃ prayoga iti ।</p>
﻿<pb n="b1099"/>
<ab type="sutra" n="18">।। 11 ।। vikṛtiḥ prakṛtidharmatvāt tatkālā syāt yathā-
śiṣṭam ।। 18 ।।</ab>
<p>sadyaskāladvayahakālacintā । keyaṃ kramacintāyāṃ ? krama-
sidhyartheti brūmaḥ । sadyaskālatāyāmanyathā kramo bhavati । dvayaha-
kālatāyāṃ cānyathā । tasmād‌yukto vicāraḥ । tatra prakṛtivaditi
dvayahakālatāṃ manyate pūrvapakṣavādī । aharantarepi savanaśrutera-
viśeṣāt । rāddhāntī tu kālāntaraśravaṇāt na prākṛtaṃ kālamapekṣata
iti sadyaskālatāṃ manyate । savanāni caikāhaḥ saṃbandhānyeva śrutyā'va-
gamyamānāni na kāraṇādṛte'harantarāpekṣāṇi yuktāni kalpayitum ।
﻿<pb n="b1100"/>
darśanamuktam ।</p>
<ab type="sutra" n="12">।। 12 ।। aṅgānāṃ mukhyakālatvādyathoktamutkarṣe syāt ।। 23 ।।</ab>
<p>aśrūyamāṇānāmutkarṣavākye'pakarṣavākye ca kimityutkarṣāpa-
karṣau । satyaṃ śrutasya padārthasya utkarṣo'pakarṣo vā śrūyate na
punaruparitanamādhastyaṃ vā'kṛtveti । na cedidamavagamyate kramāda-
vagatamanuṣṭhānaṃ kena vāryate । ataḥ kimatrotkarṣavākye'śrutatvaṃ
kariṣyati । anyataḥ siddheḥ । tasmāt yuktamuk‍taṃ---tadādi
vā'bhisaṃbandhāt tadantamapakarṣe syāditi ।</p>
﻿<pb n="b1101"/>
<ab type="sutra" n="25">।। 13 ।। 1pravṛttyā kṛtakālānām ।। 25 ।।</ab>
<p>kimalaṅkaraṇādayo dharmāḥ praiṣottarakālaṃ kartavyā uta pāṭhādevā-
vagatāḥ saumikā iti । tatra vacanabalāt nirvāpamātrameva madhye
kartavyaṃ, ato'niyama iti prāpte abhidhīyate---prokṣaṇādayaḥ kartavyāḥ
anirjñātakartavyatā hi pāṭhānniyamyate । na punaḥ nirjñātakartavyatāṃ
niruṇaddhi pāṭhaḥ । praiṣāt praiṣārthakartavyatā vijñāyate । ataḥ paraṃ tu
pāṭhānniyamaḥ ।</p>
﻿<pb n="b1102"/>
<ab type="sutra" n="27">।। 14 ।। 1asaṃyogāt‍tu tadeva pratikṛṣyeta ।। 27 ।।</ab>
<p>dīkṣāsu yūpaṃ chinattītyapakarṣaḥ śrūyate tatra tadantāśaṅkā-
nivṛttyarthamidamadhikaraṇam । abhisambandhābhāvāt । yāvadvacana-
mapakarṣa iti ।</p>
<ab type="sutra" n="28">।। 15 ।। 2prāsaṅgikaṃ ca notkarṣedasaṃyogāt ।। 28 ।।</ab>
<p>prāsaṅgikepyayaṃ tulyo heturiti prāsaṅgikaṃ ca notkarṣedityuktam ।</p>
<ab type="sutra" n="29">।। 16 ।। 3tathā'pūrvam ।। 29 ।।</ab>
﻿<pb n="b1103"/>
<p>paurṇamāsyāṃ pāṭhakramāt kramasaṃbandho nirjñāta iti
tadapakarṣa iti tadantāpakarṣaṃ manyate pūrvapakṣavādī । rāddhāntavādī
tu na paurṇamāsīprakṛtikamāmāvāsyaṃ karmeti manvānaḥ apakarṣottara-
kālameva kramo niyamyate śeṣāṇāmiti yāvadvacanamapakarṣamuktavāt ।
kāryavirodhaścābhyuccayaḥ ।</p>
<ab type="sutra" n="30">।। 17 ।। 1sāntapanīyāṃ tūtkarṣedagnihotraṃ savanadvaiguṇyāt ।। 30 ।।</ab>
<p>parārthamuddhṛte'gnau prasaṅgādṛte nāgnihotraṃ hotavyaṃ
iti manvānaḥ pūrvapakṣavādī utkarṣamuktavān ।
﻿<pb n="b1104"/>
rāddhāntavādī tu nimittatvātkālasyānutkarṣaṃ manyate । kathaṃ punaḥ
kālo nimittaṃ ? tasmin sati prayogāt na punaḥ adhikāri-
viśeṣaṇatvāt ।</p>
﻿<pb n="b1105"/>
<p>ato nimitte sati naimittikena bhavitavyamityarthāt
prasaṅgasiddhiḥ । ato'nutkarṣaḥ ।</p>
<ab type="sutra" n="35">।। 18 ।। ṣoḍaśī cokthyasaṃyogāt ।। 35 ।।</ab>
<p>ṣoḍaśinyapyaṅgakālavirodhāta kādācitkatvāccotkarṣasya anu-
tkarṣaṃ manyate pūrvapakṣavādī । rāddhāntavādī tu avaśyaṃbhāvitvā-
cchāstrātikramasya varaṃ aṅgaśāstrātikrama ityuktavān ।</p>
<trailer>iti bṛhatyāṃ pañcamādhyāyasya
prathamaḥ pādaḥ</trailer>
﻿<pb n="b1106"/>
</section>
<section>
<head>bṛhatī</head>
</section>
<section>
<head>pañcamādhyāyasya dvitīyaḥ pādaḥ ।।</head>
<ab type="sutra" n="1">।। 1 ।। 1sannipāte pradhānānāmekaikasya guṇānāṃ sarvakarma
syāt ।। 1 ।।</ab>
<p>nanu ca pravṛttyā kramo niyataḥ । kimidamekaikasya kṛts‍namiti ।
ucyate---sthita etasminnadhikaraṇe tat । iha punaḥ pūrvapakṣavādī
manyate sakalapadārthānuṣṭhānenāpi sahatvamupapadyata eva । kimiti
kālavyavadhānaṃ kalpyate । evamevānujñātamupapannaṃ bhavati ।</p>
﻿<pb n="b1107"/>
<p>rāddhāntavādī tu sahatvacodanādekaikasya padārthasya sahānuṣṭhāna-
mavagamyamānaṃ na śakyate tyak‍tum । atastadanurodhena vyavadhānānu-
jñānaṃ na tatparityāgeneti padārthānusamayamuktavān । adhikaraṇāntaraṃ
veti kāryavirodhāt sahatvāvagamatyāgaḥ pāṭhavat ।</p>
<ab type="sutra" n="4">।। 3 ।। 1muṣṭikapālāvadānāñjanābhyañjanavapanapāvaneṣu caikena ।। 4 ।।</ab>
<p>asminnadhikaraṇe anāvṛttenāpi muṣṭyādinā kṛtaṃ
śāstrārthaṃ manyamānaḥ pūrvapakṣavādī padārthānusamayamuktavān ।
﻿<pb n="b1108"/>
rāddhāntavādī tu codanātaḥ padārthādhyavasānaṃ vaidikeṣu ca na lokavat
pramāṇāntarāvaseyam । ekaṃ cedaṃ śās‍traṃ caturo muṣṭhīnnirvapatīti
dvirhaviṣo'vadyatīti ca । tasmācchāstrārthānusamayo nyāyya iti
manyate ।</p>
<ab type="sutra" n="6">।। 4 ।। 1saṃyukte tu prakramādaṅgaṃ syāditarasya tadarthatvāt ।। 6 ।।</ab>
<p>yadi śāstrādanusamayo dvirhaviṣo'vadyatīti ekatvā-
cchāstrasya etāvataivānusamaya eva nyāyyaḥ iti pūrvapakṣaḥ ।
﻿<pb n="b1109"/>
tasmāt pradānāntamevānusametavyamiti siddham ।</p>
<ab type="sutra" n="7">।। 5 ।। 1vacanāt‍tu parivyāṇāntamañjanādi syāt ।। 7 ।।</ab>
<p>arthādyūpadhāraṇamiti pūrvapakṣavādī padārthānusamayaṃ manyate ।
śāstrabhedāt śāstrārthānāṃ saha codanāt । rāddhānta-
vādī tu vihitopapattyarthatvātkramasya kāṇḍānusamayaṃ manyate ।
nanu ca dṛṣṭārthatvādanyenāpi tat kriyata ityuktam ।
﻿<pb n="b1110"/>
satyaṃ yadyarthād dṛṣṭārthatā syāt । vidhau tu sati dṛṣṭepyarthe na
śāstrārtho vyatikramituṃ śakyate । darśitametat ।</p>
<ab type="sutra" n="10">।। 6 ।। 1paśugaṇe tasya tasyāpavarjayeta paś‍vekatvāt ।। 10 ।।</ab>
<p>atrāpi śāstrabādhaṃ manvānaḥ kāṇḍānusamayaṃ manyate
pūrvapakṣavādī । rāddhāntavādī tu padārthānusamayepyabādhaṃ manvānaḥ
sahacodanānugrahāya padārthānusamaya eva nyāyya ityuktavān ।
﻿<pb n="b1111"/>
man‍troccāraṇatan‍tratā ca sahatve liṅgam ।</p>
<ab type="sutra" n="13">।। 7 ।। 1nānābījeṣvekamulūkhalaṃ vibhavāt ।। 13 ।।</ab>
<p>kaḥ punaratra viśeṣo'vadānādihomaparyantānusamaya ityanenādhi-
karaṇena । na khalu kaścidviśeṣaḥ । kimarthaṃ tarhīdamadhikaraṇaṃ ?
vidhānāt padārthāvacchedo bhavatīti pūrvapakṣavādino'bhimānaḥ ।</p>
<p>rāddhāntavādī tu vidheyānyatvena vidhānopapattau na padārthā-
vacchedāya prabhavo'stīti pūrvok‍ta eva nyāyyaḥ । anena ca
﻿<pb n="b1112"/>
viśeṣeṇa tadapyatrodāharaṇam ।</p>
<ab type="sutra" n="16">।। 8 ।। 1vikāre tvanūyājānāṃ pātrabhedā'rthabhedāt syāt ।। 16 ।।</ab>
<p>kaḥ punarayaṃ kramacintāyāṃ pātrabhedopanyāsaḥ । kramasiddha‍yarthaṃ
iti brūmaḥ । bhedābhede kramānyatvadarśanāt । tatra pūrvaḥ pakṣo-
dravyavikāraśaṅkyā pātravikāraśaṅkyā ca । kālānyatvena
copapatteḥ ।</p>
﻿<pb n="b1113"/>
<p>rāddhāntastu dravyavikārāpatteḥ kālānyatve ca grahaṇayoḥ
sahāvagamabādhāt tadanuguṇaḥ pātrabhedo nyāyya iti siddham ।</p>
<ab type="sutra" n="17">।। 9 ।। 1prakṛteḥ pūrvoktatvādapūrvamante syāt na hyacoditasya
śeṣāmnānam ।। 17 ।।</ab>
<p>vaikṛtānāṃ pāṭhakramaḥ prākṛtairvyavadhīyate neti cintā । vyavadhī-
yata iti pūrvaḥ pakṣaḥ । padārthānuṣṭhānena vyavadhānāvagamāt ।</p>
<p>rāddhāntastu vaikṛtaprayogavacanāt prākṛtapadārthāvagamāt (a)
vyavadhānam । atassūk‍taṃ ante tu bādarāyaṇa iti ।</p>
﻿<pb n="b1114"/>
<ab type="sutra" n="21">।। 10 ।। 1kṛtadeśāt‍tu pūrveṣām sadeśaḥ syāt tena pratyakṣa-
saṃyogāt nyāyamātramitarat ।। 21 ।।</ab>
<p>rājasūyepi videvanādayo vaikṛtena pāṭhena viruddha‍yamānā
nānte'nuṣṭhānamarhanti । nyāyamātramitaraditi ।</p>
<p>etaduk‍taṃ bhavati---nānte'nuṣṭhānaṃ kenacitkrameṇāvagamyate ।
kiṃ tarhi ? pūrvāvagamavirodhāt ante'nuṣṭhānamiti nyāyamātra-
mityucyate ।</p>
﻿<pb n="b1115"/>
<ab type="sutra" n="22">।। 11 ।। 1prākṛtācca purastāt ।। 22 ।।</ab>
<p>atrāpi prākṛtakramāvagamāt prayogacodanāta eva ante'nu-
ṣṭhānaṃ manyate pūrvapakṣavādī । punaḥ śrutistu ananyārthā kramamevā-
vagamayatīti rāddhāntaḥ ।</p>
<ab type="sutra" n="23">।। 12 ।। 2sannipātaścedyathoktamante syāt ।। 23 ।।</ab>
﻿<pb n="b1116"/>
<p>atrāpi dīkṣaṇīyāsaṅkīrtanaṃ pūrvavat kramārthaṃ manyate pūrvapakṣa-
vādī । tat‍tu pūrvapadārthakramaparatayaivoktamiti(vopayuktamiti) ।
rāddhāntavādī tu parastādyathok‍taṃ nyāyyaṃ manyate । kiṃ punaḥ kāraṇaṃ
pūrvasminnevopayujyate na punaḥ parasminnapīti । atrocyate---parato'na-
nyatvāvagamāt pūrvasmiṃścānyatvāvagateḥ yuktamuktam ।</p>
<trailer>iti bṛhatyāṃ pañcamasya
dvitīyaḥ pādaḥ</trailer>
﻿<pb n="b1117"/>
</section>
<section>
<head>bṛhatyāṃ</head>
</section>
<section>
<head>pañcamādhyāyasya tṛtīyaḥ pādaḥ ।।</head>
<ab type="sutra" n="1">।। 1 ।। 1vivṛddhiḥ karmabhedāt pṛṣadājyavattasya tasyopadiśyeta ।। 1 ।।</ab>
<p>kramārtha eva pratyekasamudāyasambandhaścintyate । pratyekasambandhe
hi vyavadhānamahatvaṃ samudāyasambandhe tvalpatvam । tasmād‍yuktā
cintā । kiṃ punaryuk‍taṃ ? pratyekamabhisaṃbandha iti । pratipradhānaṃ guṇā
āvartanta iti nyāyāt । nanu ca pṛthaktvaniveśinī saṅkhyetyuktam ।
satyamuktaṃ vidhānavaśāt‍tu yathopapadyate tathopakalpanīyam ।
﻿<pb n="b1118"/>
ata eva <q>‘pañcadaśānyājyāni’</q> iti ca pratyekamabhisaṃbandhaḥ ।
atrocyate---na vidhānaṃ padārthamanyathā kartumutsahate ।
padārthānurodhī hi vidhiḥ na vidhyanurodhinaḥ padārthāḥ । <q>‘agninā
siñcet’</q> ityevamādiṣu darśitam । tasmāt yāvatpṛthaktvaṃ
tāvadabhyāsakalpanā na sambhavatīti samudāyābhisambandhaḥ ।
pṛṣadājye tvetadviparītaṃ iti pratyekamabhisaṃbandhaḥ । yadapyuk‍taṃ
pañcadaśānyājyānīti āvṛttau ḍapratyayaṃ vakṣyāmaḥ ।</p>
<ab type="sutra" n="3">।। 2 ।। 1svasthānāt‍tu vivṛddha‍yeran kṛtānupūrvyatvāt ।। 3 ।।</ab>
﻿<pb n="b1119"/>
<p>saṅkhyāsampattyarthamabhyase prāpte idaṃ cintyate---kiṃ daṇḍakalita-
vadabhyāsaḥ uta svasthāna iti । samudāyābhisambandhāt daṇḍakalita-
vadabhyāsammanyate pūrvapakṣavādī । pūrvapratītakramānurodhāt svasthāne
yukta iti rāddhāntaḥ । samudāyasaṃbandhasya tūbhayathāpyavirodhaḥ ।</p>
<ab type="sutra" n="1">।। 3 ।। 1samidhyamānavatīṃ samiddhavatīṃ ka cāntareṇa dhāyyāḥ syuḥ
dyāvāpṛthivyorantarāle samarhaṇāt ।। 4 ।।</ab>
<p>nanu vacane sati pūrvapakṣa eva na sambhavati । arthavādapūrvakaṃ
tadvacanamiti pūrvapakṣavādī nyāyānusāreṇāpi gacchatyeveti manyate ।
﻿<pb n="b1120"/>
rāddhāntastu nāyathārthagrahaṇe pramāṇamastyarthavādasya iti na śabdārthaṃ
nyāyo niruṇaddhi iti nyāyamātraṃ tadityuktam । ato yathārtha-
vādamevedaṃ vidhānaṃ nyāyyaṃ, dhāyyāśabdanirūpaṇaṃ tu prāsaṅgikam ।
pradarśitaṃ ca tat ।</p>
<ab type="sutra" n="7">।। 4 ।। 1stomavivṛddhau bahiṣpavamāne purastāt paryāsādāgantavaḥ
syuḥ tathāhi dṛṣṭaṃ dvādaśāhe ।। 7 ।।</ab>
<p>nyāyamātraṃ vacanaṃ bādhituṃ na kṣamata ityuktam । vacanaṃ
cedaṃ vṛṣaṇvantastṛcā bhavanti tṛca uttamaḥ paryāsa iti ।
nanu dvādaśāhe etadvacanaṃ, atadvikāreṣu keyamāśaṅkā ।
﻿<pb n="b1121"/>
uttamaśabdaśravaṇāt1 । kimidamuttamaśabdaśravaṇāditi ? uttamaḥ
paryāso bhavatīti padārthāṅgatāṃ manyate pūrvapakṣavādī । nanu ca
padārthāṅgatve ānarthakyamuktam । na tat paryāse bhavitumarhati ।
sarvasya paryāsasyārthavattvāt kratusaṃbandhinī hi paryāsasaṃjñā
udgīthavata । tasmād‍yuktamuktam । dvādaśāhavikṛtiṣvapi nirā-
karaṇīya evāyamartha ityupanyāsaḥ ।</p>
﻿<pb n="b1122"/>
<p>atrābhidhīyate-nāyaṃ padārthadharmaḥ । kastarhi ? kratudharmaḥ । kathaṃ ?
prakaraṇāt dvādaśāhaniyogaikyamavagamyate । na kratvantaraniyogai-
kyam । nanu ca padārthānusārī niyogaḥ । padārthānusārepyatrā-
virodhāt । tasmānna kratvantarasaṃbandhakalpanāyāṃ pramāṇamasti ।
dvādaśāhavikāreṣvevaitat syāt । na vā tatrāpi । atha vā
vṛṣaṇvatāṃ dharmaḥ । nanu ca padārthadharmo na bhavatītyuktam, satyamuktaṃ,
﻿<pb n="b1123"/>
na punaḥ kratvarthāparityāgeneti । tasmātsūk‍taṃ tadvikāreṣvapi na
bhavatīti ।</p>
<ab type="sutra" n="13">।। 5 ।। 1ante tūttarayordadhyāt ।। 13 ।।</ab>
<p>kathamatra pūrvapakṣo yuktaḥ, vacanamadṛṣ‌ṭvetyayuktamidam । adhīta-
vedasya hi dharmajijñāsā । ayaṃ tarhi pūrvaḥ pakṣaḥ । idamapi dvādaśāha
eva vacanam atra viśeṣāgrahaṇāt tadvikāreṣu bhavatu ata-
dvikāreṣu mābhūditi pūrvaḥ pakṣaḥ ।</p>
﻿<pb n="b1124"/>
<p>atrocyate---āvāpanibandhanametadvacanaṃ yāvadāvāpaṃ bhavitu-
marhati । kathaṃ tarhi prakṛtaniyogaikyaṃ ? na, kāryāśritatvādasya
vidheḥ vṛṣaṇvatsūpadeśāśraya ityuktam ।</p>
<ab type="sutra" n="15">।। 6 ।। 1graheṣṭakamaupānuvākyaṃ savanacitiśeṣaḥ syāt ।। 15 ।।</ab>
<p>atrāpyaṅgāṅgicintā kramārthaiva । kathamatra pūrvapakṣaḥ ?
﻿<pb n="b1125"/>
atrocyate---kāryānupraveśitvānniyogārthasya niyogasya । citi-
savananiṣpattyā cānupraveśasya । tasmāccitisavanaśeṣo'yamiti
pūrvaḥ pakṣaḥ ।</p>
<p>atrocyate---upadeśasiddha‍yarthaṃ hi kāryaṃ na kārya-
siddha‍yartha upadeśaḥ yāgāgrisaṃbandhaścāyaṃ upadeśaḥ । nanu
ca nyāyapaunaruktyamidaṃ aruṇayā krīṇātīti darśitam ।
﻿<pb n="b1126"/>
tatrāsambhavādapi bhavantīti pūrvapakṣavādī manyate । tannirā-
karaṇārthamidam । prayojanamuktam ।</p>
<ab type="sutra" n="17">।। 7 ।। 1ante syuravyavāyāta ।। 17 ।।</ab>
<p>nanu vacane sati atra pūrvapakṣo nopapadyate । na
nopapadyate । sarvā brāhmaṇavatya ityanuvādaṃ manyate । evaṃ
sati anyā anyā iti darśanamupapannaṃ bhavati
﻿<pb n="b1127"/>
iti । evaṃ prāpte abhidhīyate । brāhmaṇavatyaḥ śrutiviniyuk‍tāḥ pari-
gṛhyante । kimiti---mantraviniyojyatvāccheṣāṇām । samākhyā
punarlaukikyevetyuktam । tasmānmadhyamāyāṃ citāvupadhātavya
iti । nanu ca mantreṇāpi viniyujyamānāḥ brāhmaṇenaiva viniyuktā
na svatantraliṅgapramāṇamityuk‍tam । viśeṣābhiprāyeṇedamuktam
vacanasyārthavattvāyetyadoṣaḥ । darśane tu mantrābhiprāyeṇānyatvaṃ
varṇanīyam ।</p>
<ab type="sutra" n="20">।। 8 ।। 1prāglokaṃ pṛṇāyāstasyāssampūraṇārthatvāt ।। 20 ।।</ab>
<p>nanu cānte vādarāyaṇa iti nopapadyate, lokaṃpṛṇāpi
brāhmaṇavatyeva ।</p>
﻿<pb n="b1128"/>
<p>nanu ca mantravidhānārthaṃ tadvacanam । nanu ca sarvā eva
mantradvāṃreṇa codyante । satyaṃ; tathāpīṣṭakābhidhānapradhāno'yaṃ nirdeśaḥ
<q>‘citriṇīrupadadhāti’</q> ityevamādiṣu । iha punaḥ <q>‘lokaṃ pṛṇa chidraṃ
pṛṇa’</q> iti mantrapradhāno'yaṃ nirdeśa iti laiṅgikyeveyam । ante tu
bādarāyaṇa iti yuk‍tam । rāddhāntastu mantrārthavādānyathānupapatteḥ
laiṅgikā api prāgeva brāhmaṇavatya iti yuk‍tam ।</p>
﻿<pb n="b1129"/>
<ab type="sutra" n="21">।। 9 ।। saṃskṛte karma saṃskārāṇāṃ tadarthatvāt ।। 21 ।।</ab>
<p>āhitāgneradhikāraśravaṇāta ādhānena cāgnīnāmutpatteḥ
bhavatyanantaramadhikāra iti pūrvaḥ pakṣaḥ । ādhānānantarakramasiddhiścā-
nena prakāreṇok‍tā । yathā <q>‘āhitāgnirnaklinnaṃ dārvabhyādadhyāta’</q>
ityevamādīnām । evaṃ prāpte'bhidhīyate---ubhayamapyagnyarthamityuk‍tam
āhavanīyādimukhenāhitāg‍neradhikāraḥ । na ceṣṭibhirvinā''havanī-
yo bhavati iti na karmasvadhikāraḥ । darśanaṃ punaḥ agnyarthasyaiva
homasya ।</p>
﻿<pb n="b1130"/>
<ab type="sutra" n="26">।। 10 ।। 1sañcite tvagnicid‍yuktaṃ prāpaṇānnimittasya ।। 26 ।।</ab>
<p>ihāpi cayanānantaraṃ vrataprāptiṃ manyate pūrvapakṣavādī ।
atrocyate---nedamāhitāgninā tulyam । tatra hi agnyarthamādhānam
iha punaḥ agnikāryārthaṃ cayanaṃ, prokṣaṇamiva vrīhikāryārtham । kāryaṃ
ca kṛts‍nakratuprayogasādhyamiti kratusamāptāvevāg‍niciditi । na
cāg‍nicayananimittā hyete niyamāḥ kratoravagamyante bhedanahomavat
﻿<pb n="b1131"/>
kṛtaprayogasyāg‍nicidabhidhānāt । tasmātkratvante niyamā iti
siddham ।</p>
<ab type="sutra" n="29">।। 11 ।। 1pareṇāvedanāddīkṣitaḥ syāt sarvairdīṃkṣābhisambandhāt ।। 29 ।।</ab>
<p>atrāpi dīkṣitapadārthakramasiddha‍yarthamidaṃ cintyate । kiyadbhi-
rdīkṣito bhavati iti । yāvatā dīkṣābhisambandhaḥ tāvadbhirdīkṣito
bhavatīti pūrvapakṣavādī manyate । sarveṣāmutpattyarthatvāt yathā''dhānena
pavamāneṣṭibhiścāgnayaḥ । anyathā hi vikalpaḥ syāt
pratyekaṃ dīkṣābhinirvṛtteḥ । ata evābhidhānamapyuttarakāla-
meva । atrocyate---dīkṣiṣyamāṇa ityadhikāripadamidam ।
﻿<pb n="b1132"/>
na cādhikārāniṣpatterviṣayasiddhiriti ṣaṣṭhe vakṣyāmaḥ । tasmādiṣṭereva
dīkṣitatvasiddhiḥ । samuccayaścaivamupapanno bhavati । utpattisaṃskāra-
bhedāt । sarveṣāmutpasyarthatvāta anapekṣaśravaṇācca । kathaṃ tarhi
ādhānapavamāneṣṭīnāṃ samuccayaḥ ? prayojanāntarābhāvāt na tatra
tayorgrāhakaṃ kiñcidasti । iha punarjyotiṣṭomavidheḥ vikalpaḥ
tulyarthānām । tasmādasmatpakṣa eva samuccayasiddhiḥ । na
cābhidhānābhāvādarthābhāvaḥ śakyate vak‍tumiti darśitam ।</p>
﻿<pb n="b1133"/>
<ab type="sutra" n="32">।। 12 ।। 1aṅgavatkratūnāmānupūrvyama ।। 32 ।।</ab>
<p>nanu cāvaśyaṃbhāvini krame pāṭhānniyama uktaḥ । kratvantaravaditi
ca vyatireko varṇitaḥ bhinnaprayogavacanatvānnaiṣāṃ krama upapadyata
iti । kathamatra pūrvapakṣaḥ ? ucyate---anekānuṣṭhānanibandhano'yaṃ
kramaḥ । anekaṃ ca kāmyaṃ kurvataḥ kāminaḥ yuktaḥ kramaniyama iti
pūrvapakṣavādī manyate । kathaṃ tarhi sarvasvāre pāṭhakramaḥ ? arthā-
dbādho bhaviṣyatītyadoṣaḥ । atrābhidhīyate---vidhivitāna-
cinteyam na puruṣecchāvitānacintā, acodanālakṣaṇatvāttasya
﻿<pb n="b1134"/>
ekasya cādhikāravidheraṅgavidhivitānasaṃbandho nādhikāramapekṣate
saṃbandhābhāvāt । asaṃbandhasya ca śābdataiva na śakyate vak‍tum ।
na ca sarvakāmasyādhikāraḥ yogasiddha‍yadhikaraṇe pratyuktatvāt ।
arthasya sambandhaviṣayatvāta । tasmāta kāmyeṣvaniyamaḥ ।</p>
﻿<pb n="b1135"/>
<ab type="sutra" n="37">।। 13 ।। ya etenetyagniṣṭomaḥ prakaraṇāt ।। 37 ।।</ab>
<p>uparitanasyādhikaraṇasya viṣayapradarśanārthamidamadhikaṇam ।
agniṣṭomapradarśanādityuktam ।</p>
<ab type="sutra" n="39">।। 14 ।। 1athānyeneti saṃsthānāṃ sannidhānāt ।। 39 ।।</ab>
<p>ya etenetyagniṣṭomasaṃsthasyāvamarśāt anyeneti saṃsthāntarāva-
marśaṃ manyate pūrvapakṣavādī । rāddhāntavādī tu eṣa vāva prathamo
yajño yajñānāmiti yajñaśabdaśruteḥ yajñāntaramevānyaśabdena
﻿<pb n="b1136"/>
pratīyata ityuktavān । ag‍niṣṭomasaṃsthasya nityatvāt ya etene-
tyucyate । tathā cāpattivihārāvupapannau bhavataḥ । āpattyākṣepa-
samādhānaṃ ca darśitam ।</p>
<ab type="sutra" n="43">।। 15 ।। 1ekastobhe vā kratusaṃyogāta ।। 43 ।।</ab>
<p>ekastomānāṃ vākyaśeṣādanyeneti grahaṇam । na cānyenetya-
nyatvamātrāvagateḥ । nanu ca vākyaśeṣādviśeṣāvagatirityuktam ।
﻿<pb n="b1137"/>
sandigdheṣu vākyaśeṣānnirṇaya ityuktam । iha tu asandigdhaiva
jyotiṣṭomādanyeṣvavagatiriti arthavādamātrametata ।</p>
<trailer>iti bṛhatyāṃ pañcamādhyāyasya
tṛtīyaḥ pādaḥ</trailer>
﻿<pb n="b1138"/>
</section>
<section>
<head>bṛhatyāṃ</head>
</section>
<section>
<head>pañcamādhyāyasya caturthaḥ pādaḥ ।।</head>
<ab type="sutra" n="1">।। 1 ।। 1kramakopo'rthaśabdābhyāṃ śrutiviśeṣādarthaparatvācca ।। 1 ।।</ab>
<p>atra balābalacintā । pūrvapakṣavādino'bhiprāyaḥ avidheya-
tvātkramasya avagateśca tulyatvādvikalpa iti । rāddhāntastu
vidheyavirodhādavagaterevātulyatvamiti śrutyarthayoreva tu balavattvam ।
atra śrutyarthayorvirodhe kathaṃ ? naivodāharaṇamasti । artha eva
﻿<pb n="b1139"/>
balīyān । kāryaṃ hyatrārthaśabdenocyate । kāryārthaśca kramaḥ । ataḥ
śrutimapabādhate kāryaviṣayatvāttasyāḥ ।</p>
<ab type="sutra" n="2">।। 2 ।। avadānābhidhāraṇāsādaneṣvānupūrvyaṃ pravṛttyā syāt ।। 2 ।।</ab>
<p>atrāpi balābalacintaiva । pravṛtteḥ pūrvapravṛttatvāta pravṛtti-
rbalīyasīti pūrvapakṣavādī manyate । kāryārthatvātkramasya avadānasya ca
pradānopakramatvāt mukhyakramo balīyāniti rāddhāntaḥ । darśana-
maktam ।</p>
<ab type="sutra" n="5">।। 3 ।। 1vacanādiṣṭipūrvatvam ।। 5 ।।</ab>
﻿<pb n="b1140"/>
<p>atrāpyakṣaraparaṃ kramamaṅgīkṛtya cintā । tatra pūrvapakṣavādī
somena yakṣyamāṇa’ iti nākṣaraparatā kramasya sambhavatīti manvānaḥ,
iṣṭipūrvatāmevāha । kathaṃ punarna saṃbhavati ? ādhānavidhānaparatvā-
dvākyasya । darśapūrṇamāsāviṣ‌ṭveti tu kālavidhānātsiddhiḥ । atrā-
bhidhīyate---yeyamadyatanī vibhaktiḥ sā nādhānānantaryādṛte
sambhavatītyarthāt atrāpi kramasiddhiḥ somādhānayoḥ । kva
punariyaṃ na sambhavati ? adhikāre । adhikārāyattañca vidhānaṃ
﻿<pb n="b1141"/>
ityādhānavidhānepyarthāta kramākṣepaḥ । abhyuccayo darśitaḥ ।</p>
<ab type="sutra" n="10">।। 4 ।। 1utkarṣādvā brāhmaṇasya somaḥ syāt ।। 10 ।।</ab>
<p>asminnadhikaraṇe pūrvādhikaraṇārthasya viṣayaviśeṣe avasthā-
panam । yadanyattatprāsaṅgikameva । yaḥ punarayamantarāgarbhiṇyupanyāsaḥ
sa kimarthaḥ ? evamartho'sau । yadyanantaraṃ somādhānaṃ tadā
brāhmaṇasya kalpadvayaṃ sambhavati । anyasya vā svakāle
punariṣ‍ṭipūrvakatvamevati niyamyate ।</p>
﻿<pb n="b1142"/>
<p>kathaṃ punaridamavagamyate brāhmaṇasyaiva kalpadvayamiti
rāddhāntastu iṣ‍ṭipūrvatve haviṣa utkarṣāt tasmāt somā-
dhānaṃ tasyaiva । anyathā hi brāhmaṇasyaivotkarṣe'napekṣitārtha-
vidhānaṃ syāt । śeṣamuktam ।</p>
﻿<pb n="b1143"/>
<ab type="sutra" n="19">।। 6 ।। 1puroḍāśastvanirdeśe tad‌yuk‍te devatābhāvāt ।। 19 ।।</ab>
<p>ekasya haviṣa utkarṣa iti sthite tadviśeṣāvadhāraṇāyedama-
dhikaraṇam । uktaṃ ca ।</p>
<ab type="sutra" n="12">।। 7 ।। vikṛteḥ prakṛtikālatvāt sadyaskālottarā vikṛtiḥ
tayoḥ pratyakṣaśiṣṭatvāt ।। 12 ।।</ab>
<p>pūrvaṃ nyāyato'sambhavamuktvā tasminnevāhani samāp‍tyupakramau
darśitavān sambhavārtham ।</p>
﻿<pb n="1144"/>
<p>sadyaskālataiva vikṛtīnāmityuktavān ।</p>
<ab type="sutra" n="25">।। 8 ।। sānnāyyāgnīṣomīyavikārāḥ ūrdhvaṃ somāt prakṛtivat ।। 25 ।।</ab>
<ab type="sutra" n="26">।। 9 ।। tathā somavikārāḥ darśapūrṇamāsābhyās ।। 26 ।।</ab>
<p>ihādhikaraṇadvayepyadhikārādṛte kālalakṣaṇā na sambhavatīti
kṛtādhikārasyaiva kramasyādhikāra iti tadvikārāṇāmapyevameveti
yuktam । kimarthaṃ tarhi adhikaraṇadvayam ? pūrvatra kartṛtānirdeśāt
nāsomayājīti somayāgasya kartā sānnāyye kartṛtayā'bhidhīyate
﻿<pb n="1145"/>
dvitīyādhikaraṇe tu darśapūrṇamāsābhyāmiṣṭveti punarāśaṅkitavān
kartṛnirdeśābhāvāt । kathaṃ tarhi rāddhānte nyāyatulyatā ? nādhi-
kārādṛte kālalakṣaṇā sambhavatīti tulyatoktā ।</p>
<trailer>iti bṛhatyāṃ pañcamādhyāyasya
caturthaḥ pādaḥ</trailer>
