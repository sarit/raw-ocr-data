<pb n="001"/>
<p><q>bṛhatī</q></p>
<p>śābarabhāṣyavyākhyā</p>
<p><q>ṣaṣṭhādhyāyasya prathamaḥ pādaḥ</q></p>
<lg><l>।। 1 ।। dravyāṇāṃ karmasaṃyoge guṇatvenābhisambandhaḥ ।। 1 ।।</l></lg>
<p>atha vṛttena saṃbandhakathanaṃ kimityatra tu na kriyate । saṃbandhābhāvā-
diti brūmaḥ । pañcalakṣaṇāpekṣo hyadhikāra iti ।</p>
<p>[pañcalakṣaṇāpekṣe hyapekṣā । evaṃ tarhi pañcāpi kīrtanīyāni । na
<pb n="002"/>
kīrtanīyāni । na ca samudāyo nāma kaścidarthāntarabhūto vidyate । yadi
pañcabhirapi saṃbandho nāsti kathaṃ tarhi pañcalakṣaṇāpekṣo hyadhikāra ityucyate ।]</p>
<p>parasparāpekṣeṣu pañ‍casu parisamāpteṣu adhikārasyāvasara iti pañ‍ca-
lakṣaṇāpekṣo hyadhikāra ityucyate na punarhetutaḥ । na kramaparyanta upadeśo'dhi-
<pb n="003"/>
kārasya hetuḥ । kiṃ tarhi kramaparyanta upadeśe kaścidadhikārī vidyate uta
neti cintā । kimanadhikāro'pyupadeśo vidyate । bāḍhaṃ vidyate । devadattaḥ
kāṣṭhaiḥ sthālyāmodanaṃ pacatītyevamādiṣu pramāṇāntarapramitārthaviṣayeṣu ।
na tatra kaścinniyujyate । pramāṇāntarapramitaviṣayatvādeva ।</p>
<pb n="004"/>
<p>lakṣaṇāntareṇa hi pratītasya svarūpasya śakteśca kathanamātrameva
dravyādīnāṃ vartamānāpadeśaiḥ kriyate arthādarthitvenopadeśasiddhiḥ । iha
punaḥ upadeśādeva śaktijñānamiti viśeṣaḥ । tasmānna saṃbandhābhidhānam ।
kiṃ punaḥ kāraṇaṃ svargakāma evodāhni/?/yate na punargrāmakāmādayopi ?
kiṃ vā sarvamevodāharaṇīyaṃ nyāyaprasiddha‍yarthamekamevodāharaṇīyam । ucyate ।
satyamevaṃ, atra punaḥ svargaśabdavācyanirūpaṇamukhena pūrvottarapakṣau nirūpayati
bhāṣyakāraḥ । na ca grāmakāmādiṣvetatsaṃbhavati prītyapagame'pi
grāmaśabdaprayogāt । ato grāmakāmādiṣvadhikaraṇāntaraṃ vā vaktavyam ।
<pb n="005"/>
sādhanābhidhānaṃ vā dravyavacanatvāt grāmādi(kāma)śabdānām ।</p>
<p>atrocyate-sarvāṇyevodāharaṇīyāni । pradarśanārthaṃ tu svargakāmapada-
mudāhṛtam । nanu ca kāmyamānābhidhānanibandhanapūrvottarapakṣau na grāmakā-
mādiṣu sambhavata ityuktam । tattvayuktamuktam । kathamayuktam ? itthamayuktam ।
kāmyamānatayā svargaśabdaḥ kāmyeṣu vartata ityuktam ।</p>
<p>evaṃ grāmakāmādiṣvapi draṣṭavyam । na hyakāmyaṃ kāmanāyuktaṃ bhavati ।
ata eva deśavacanatāmabhyupagamya svargaśabdasya tathāpi kāmanāyogāt prīti-
<pb n="006"/>
mada‍dravyavacana evāyaṃ svargaśabda iti kṛtaḥ pūrvaḥpakṣaḥ । rāddhānte'pi na
hyasatyāṃ prītau kāmanā prava/?/rtate dravya iti prītiparameva prayogaṃ darśitavān
svargaśabdasya, na punardeśo nirākṛtaḥ । evaṃ grāmakāmādayo'pīti prītiviṣaya
tayā prayuktāḥ । na punassādhanatayetyuktaṃ bhavati । ata eva svargaḥ sādhyaḥ
yāgo vetyupanyasya kāmassādhya ityuktam । etaduktaṃ bhavati[kiṃ]kāmaviṣayaḥ
<pb n="007"/>
svargaśabdaḥ prayuktaḥ uta kāmyamānatayā kartṛviśeṣaṇamiti । tadāhi kāmya-
mupasarjanaṃ bhavati । nanu ca svargakāma ityatropasarjanabhūta eva kāmaḥ pratīyate ।
etadevātra vicāryate-kiṃ yathābhidhānaṃ saṃbandhaḥ uta yathāviniyogamabhi-
dhānamiti । kiṃ yathāviniyogamabhidhāne bahuvrīhirayaṃ na bhavati ? kena
voktaṃ nāyaṃ bahubrīhiriti । yadi bahuvrīhirupasarjanaṃ tarhi kāmaḥ kāmyaḥ
<pb n="008"/>
padārthāntaraparatvāt । ata evāravyātagatayā kartṛsaṅkhyayā asya saṃbandho-
'vagamyate <quote>‘yajeta svargakāmaḥ’</quote> <quote>‘yajeran ṛddhikāmāḥ’</quote> iti । evaṃ ca sati
saṃśayo'nupapannaḥ । na ca bhagavataḥ pāṇiteḥ svārthe'pi bahuvrīhiriti smaraṇa-
masti । ucyate । vayamapi svārtha eva na bahuvrīhiṃ vadāmaḥ kintu
parārtho'yaṃ bahuvrīhiḥ uta svārthaḥ । kathaṃ punaḥ parārthaḥ kathaṃ vā svārthaḥ ?
siddhārthastu parārtho bhavati । atha sādhyārthaḥ tadā svārtho bhavati । tatredānīṃ
na vidmaḥ kiṃ siddhārthasyopādānaṃ parārthatayā uta sādhyatayopadīyata iti ।
anyapadārthaśca sādhyārthaśca iti nanu vipratiṣiddham yataḥ । nātra
vipratiṣedhaḥ yataḥ sādhyo'pyanyārtha eva । uktaṃ ca <quote>‘phalaṃ ca puruṣārthatvāt’</quote>
iti । tasmādupapanna eva saṃśayaḥ ।</p>
<pb n="009"/>
<p>nanu caivamapi saṃśayo nopapadyate kartṛviśeṣaṇamidaṃ pratīyate āravyāta-
gatakartṛsaṅkhyāsaṃyogāt । tadākhyātakartari ca saṅkhyāṃ smarati bhagavān
pāṇiniḥ । svarge ca sādhye svargasiddhau svargakāmasya kartṛtvam na yāga-
siddhau । na cānyatra vyāpṛtayākhyātāntaragatayā saṅkhyayā yogo bhavati ।
yathā pacatīti paṭhataḥ । iha ca yajeta svargakāma ityekavākyatā'vagamyate ।
kasmāt siddhārtha evāyaṃ bahuvrīhiḥ na sādhyārthaḥ ? etadevātra yuktam । na hi
sādhyārthaṃ nāma prātipadikaṃ bhavatīti bhāvārthādhikaraṇe uktam । ato yāga-
syaiva kartavyatātrāvasīyate bhāvārthatvādyajatiśabdasya । na ca sādhyavādi-
<pb n="010"/>
no'pi yāgena sahaikavākyatā nāsti । asti cettarhi ekasminneva vākye
na sādhyadvayāvagatiḥ ।</p>
<p>nanu yathā vrīhīn prokṣatīti saṃskāre vrīhigate sādhye'pi prokṣaṇena
sādhyabhūtenāsyaikavākyatā tadvadihāpi bhaviṣyati । maivaṃ bocaḥ । tatra hi
kārakatayā vrīhayaḥ saṃvaddhāḥ saṃskārabhājo bhavantīti । iha punaḥ svarga-
yāgayoḥ nānyataḥ kriyākārakasaṃbandhasiddhiḥ । nāpi yūpavadihaivāvasīyate ।
kimiti ? yadyutpādyasyāpi kārakayogo bhavati । yadi bhavati 1bhavatu ।
naivotpādyasya kārakayogo bhavati । kathaṃ tarhi yūpaṃ chinatti iti ? chedanena
<pb n="011"/>
saṃbaddhaṃ yūpaṃ karotītyarthaḥ । alaukikatvāt codanālakṣaṇo yūpa ityucyate ।
saṃbandhaśca [ kriyayā ] alaukikaśceti kimidaṃ ? yūpaśabdābhidheyatayā'lau-
kikatvam । na punaḥ chidisaṃbandhitayā । ato'trāpi kārakasyaiva khadirādeḥ
chedanena kiñcitkriyate । svargasya punaḥ yajyarthaṃ prati kārakatvamevālau-
kikam । tasmāt vrīhīn prokṣatītivat saṃbandho nopapadyate yajeta svargakāma
iti । na ca saṃbandhāntaraṃ smarati śabdavit smaran vā pramāṇābhāvāt
vihanyeta । tasmāt saṃśayamatra devāḥ kariṣyanti ।</p>
<p>atrābhidhīyate---syādetadevaṃ yadi pramāṇacatuṣṭayāvagamya eva saṃbandhaḥ
<pb n="012"/>
syāt । uktaṃ ca śabdasya prāmāṇyamanapekṣatvāditi, satyamuktaṃ tadevā-
trāvasīdati । kathaṃ ? adhikārasiddhau prayogasiddhiḥ prayogasiddhāvupadeśa-
siddhiḥ । evaṃ tarhi pramāṇalakṣaṇamevedaṃ prāptaṃ bhavati ! [bhavati ca
lakṣaṇāntaramapi sat pramāṇalakṣaṇaṃ] pañcalakṣaṇaśeṣatvāt adhikārasya ।
kathaṃ tarhi lakṣaṇāntaramidaṃ vyapadiśyate । evaṃ vyapadiśyate । satya-
pyadhikāre pramāṇākṣepaḥ prathamalakṣaṇe samāhitaḥ, sa evādhikāraḥ upapadyate
neti vicāryate । na ca aprāmāṇyenaiva adhikārākṣepaḥ । kathaṃ tarhi
adhikārasaṃbandhānavagamāt । nanu cānavagamo'pyaprāmāṇyameva । satyamevaṃ
<pb n="013"/>
adhikāre'prāmāṇyaṃ na punaḥ śabdārthamātre । pramāṇalakṣaṇe punaḥ śabdo'rthaṃ na
spṛśatītyayamartho nirākṛtaḥ । tasmādupapanno lakṣaṇāntaravyapadeśaḥ । ataḥ
pañcabhirlakṣaṇaiḥ kāryāvagatiruktā na punarasyedaṃ kāryamiti । asatyāṃ caitasyā-
mavagatau kāryamātrāvagatiḥ tathāpi bhavantī na tathā bhavati anuṣṭhānābhāvāt ।</p>
<p>nanu caturthe asatyapyadhikāre phalakalpanā uktā sa svargaḥ syāditi ।
satyamuktā । adhikārasaṃbhave tu sā adhikāranibandhanaiva aśrute'pyadhikāro
vidyata ityuktam । asaṃbhave punaradhikārasya kasyāśrutasya kalpanā ?
tasmādadhikāro vaktavyaḥ ।</p>
<pb n="014"/>
<p>nanu ca tatra bhavanto vaiyākaraṇāḥ kecit kartāramevādhikṛtaṃ manyante ।
yo yasmin kartṛtayā'vagamyate sa tatrādhikṛta iti vadantaḥ । nādhikāro
nāma kaścidarthāntarabhūtaḥ । sa ca kriyayā saṃbadhyata iti manyante । brāhmaṇā-
dayaśca kartṛtayā'vagamyante smṛteḥ - dvijātīnāmadhyayanamijyādānamiti ।
kartṝṇāṃ ca phalakalpanā ātmanepadādibhirliṅgaiḥ ayameva cāsau bādaripakṣaḥ ।
dravyaguṇasaṃskāreṣvityevaṃ saṃbandhāvagamaṃ manyate । na yāgaphalapuruṣeṣviti ।
evaṃ ca kriyāsaṃbandha upapanno bhaviṣyati । anyathā hi adhikṛtasya kriyā-
<pb n="015"/>
saṃbandho durbhaṇaḥ । ataḥ svargakāmādīni padāni kartṛviśeṣaṇānyeva bhinne
juhotītivat ।</p>
<p>nanu caivaṃ sati kartrantarānupraveśo na prāp‍noti । na prāp‍notu nāma,
naitāvatā saṃbandhāvagamakalpanā na śakyate vaktum । vacanāccopapanno bhaviṣyati
ata eva ca kārakavibhakteranutpattiḥ । tiṅā'bhidhānāt saṅkhyāyāḥ prathamā-
yāścotpattiḥ । anyathā hyadhikāriṇo vibhaktyantaraṃ mṛgyam, śeṣalakṣaṇa-
ṣaṣṭhyā vā bhavitavyaṃ yajeta svargakāmasyeti । kartṛnirdeśaścāyamanvayavyatire-
kābhyāmavagamyate yajeta svargakāmaḥ ijyate svargakāmeneti । anyathā hi
bhāvasādhane'pi tṛtīyā na syāt akārakatvāt svargakāmasya । yatpunarida-
muktaṃ aphalaṃ karma bhavati । na ca niṣphale pravartanta iti । tatra brūmaḥ;
<pb n="016"/>
karmasvābhāvyāt kimapi bhāvayiṣyatīti । taccābhyudayāya nityeṣviva
bhavatpakṣepi ।</p>
<p>kartavyatāvagamādeva karmānuṣṭhānaṃ na punaḥ phalasaṃbandhāt । phala-
saṃbandhe hi pramāṇāntarāvagamyatā prāp‍noti । tataścānapekṣatvāditi sthito
heturuddhṛto bhavati, sāpekṣatvaprasaṅgāt । ataḥ karma kartavyaṃ kartṛbhiriti
anadhikāraḥ ।</p>
<p>ucyate । nāyaṃ pūrvapakṣaḥ śreyān svargakāmapadaṃ hyasmin pakṣe yathā na
saṃbadhyate tathopariṣṭāvdyākhyāsyāmaḥ । yadyevaṃ kathaṃ tarhi saṃśayaḥ---kiṃ dhātvarthaḥ
sādhyatayopadiśyate uta kāma iti । nanu ca dhātvarthe sādhye kāmapadaṃ
<pb n="017"/>
1anyathā na sambadhyata ityuktam । na na saṃbadhyate aṅgatayā ca samudraṃ
manasā dhyāyeditivat kāmanaṃ kartavyaṃ prāp‍noti ।</p>
<p>nanvevaṃ sati ubhayoḥ kartavyatok‍tā bhavati । na, satyamuktā guṇa-
pradhānabhāvastvatra cintyate । kathaṃ tarhi siddhārthatayā svargakāmaśabdasya pūrva-
pakṣaḥ । [pūrvapakṣo'pi sādhyārthatayaiva] kathaṃ tarhi bhūtaṃ bhavyāyopadiśyata
iti bravīti । nāyaṃ doṣaḥ, bhūtameva hyatropadiśyate । na cetpramāṇāntara-
prāptamupādānasiddha‍yarthaṃ kriyate । upadeśe tu bhūtameva । ata eva caikādaśe
<pb n="018"/>
yadadhikaraṇaṃ tadapi apunaruktaṃ nyāyataḥ । evaṃ sthite viśaye pūrvapakṣavādī
bhūtaṃ bhavyāyeti pūrvapakṣitavān । śābdoktābhiśca yuktibhiḥ ।</p>
<p>idamaparaṃ cintyate iti kathaṃ ? svargaśabdaḥ kiṃ prītivacanaḥ uta dravya-
vacana iti । 1tathā dva‍yaṣṭavarṣādyupanyāso deśādyapalāpo'bhyupaṃgamaśca nātīvo-
payujyate । nanu coktamasmābhiḥ kiṃ kāmaviṣayatayā svargaśabdaḥ prayuktaḥ
uta dravyaparatayeti । yadyeṃva deśāpalāpe kiṃ prayojanam ? sādhanasiddhiḥ ।</p>
<pb n="019"/>
sa kila deśo nopalabhyate jīvadbhiḥ । na cānupalabdhasyopādanopasarjanatā
samudravatsaṃbhavati । ato dva‍yaṣṭavarṣādyupanyāsaḥ peśalaḥ abhyupagamepi deśasya ।
yadyapi kevalasukhaśravaṇāditi tathāpyasmatpakṣo na duṣyatīti pakṣasiddha‍yartha-
vacanameva । sāmānyāvagame tu vyavahārāsiddheḥ sukhasādhanatvamātraṃ parigṛhyata
ityupasaṃhāraḥ । ataḥ pūrvapakṣavādī yāga evopadeśaṃ manyate । ata eva ca
<quote>“bhāvārthāḥ karmaśabdāḥ tebhyaḥ kriyā pratīyeta”</quote> iti samarthitaṃ bhavati ।
anyathā hyukto virodhaḥ ।</p>
<p>nanu cāsmin pakṣe yattatkimapi bhaviṣyati tathā bhaviṣyati । na hi
<pb n="020"/>
akārakādhāraṃ karmaphalamupalabhyate । nanu ca somaṃ yajatītyevamādiṣu kāraka-
mupalabhāmahe । tadidamayuktam । navame nirākṛtatvāt uktadevatā-
prādhānyasya ।</p>
<p>nanu anirjñātapuruṣārthasya sākṣāt praṇāḍikayā vā saṃskāro nopapadyata
iti saktvadhikaraṇe uktam । na ca devatā puruṣārthatayā kenacit prakāreṇa
jñāpitā । nanu ca devatāḥ manuṣyān pālayantīti prasiddhiḥ । nirmūla-
tvānnādaraṇīyetyuktaṃ vaṭayakṣavannavama eva ।</p>
<p>nanu ca deśasyeva yāgopadeśaḥ pramāṇaṃ bhavitumarhati asyāḥ prasiddheḥ ।
avaśyaṃ nityārthamapyetadabhyupagamanīyam । naitadupapadyate । upadeśo hi
yāgaṃ kuryādityetāvatyarthe pramāṇaṃ na punaḥ puruṣasyopakārako yāga iti ।</p>
<pb n="021"/>
<p>nanu cānuṣṭhānābhāvāt tathāpi bhavatūpadeśaḥ na tathā bhavatītyuktam ।
na hyanupakārake kaś‍cit pravartata iti । nanu cedamapyuktaṃ kartavyatāvagamāt
[pravartanīyaṃ, nopakārāvagamāt] sāpekṣatvaprasaṅgāt । evaṃ ca nityaprati-
bandhako'pyayamapratibandhaka eva । yadyevaṃ bhavatu sarvamidaṃ nityamanuṣ‍ṭheyaṃ
phalamapi, tathāpyasmatpakṣaḥ sidhyatyeva । ato na kāmaḥ sādhyaḥ bhūta-
tayā'vagamāt । kathaṃ tarhi kāmyaṃ nityamiti yājñikā bhedenopadiśanti ।
nirmūlatvādasadupadeśo bhaviṣyati ।</p>
<p>evaṃ tarhi tadevedamāyātaṃ karturevādhikāra iti । nirākṛtaṃ ca kartra.
bhidhāne na svargakāmapadaṃ saṃbadhyata iti ।</p>
<p>satyaṃ nirākṛtaṃ nirupādānopasarjanatvaṃ, sopādānopasarjanatvaṃ
<pb n="022"/>
sthāpitameva । guṇatvenābhidhānāt । kaḥ punaranayorviśeṣaḥ ? uktaṃ sopādā-
natvaṃnirupādānatvaṃ ca । satyamuktaṃ, pratītau viśeṣaṃ pṛcchāmi । pratītau cet
saṃbandhopagamataḥ viśeṣo'napekṣaḥ kiṃ viśeṣābhidhānena । satyaṃ yadi viśeṣāna-
pekṣaḥ saṃbandhaḥ avagamyate satvanupādāne nāvagamyata ityuktam । tasmāt na
kartṛto'dhikṛtvaṃ nāma pṛthagasti kiñcit । vaktavyo vā viśeṣaḥ ।</p>
<p>nanu ca [pravartamānasya liṅādibhiḥ pravṛttiḥ kriyate yathā daśitaṃ
ṇijutpattau kuru kurviti । ata eva <quote>‘vedaivāsau mayaitatkartavyaṃ iti upāya tu na
veda’</quote> iti bhāṣye'pyasti । darśitaṃ ca abhicaran yajeta iti samāmananti na
abhicaritavyamiti ।] na tāvadidaṃ śakyate vak‍tuṃ pravartamānasyaiva pravṛttau
<pb n="023"/>
liṅādaya iti lakṣaṇāśravaṇāt । prayogavyabhicārācca । lakṣaṇaṃ tāvat
pravartamānasyāpravartamānasya veti [na] viśeṣamācaṣṭe । prayogo'pyājñādiṣu
1apravṛttasyaiva dṛṣṭaḥ । nanu pratipannājñasyaiva liṅādayo bhavanti । na pravṛtta-
pravartane prayogaḥ āmantraṇādiṣu vyabhicārāt । ājñāyāmapi apravṛttapravartana
eva prayogaviśeṣe apravṛttasyaiva pravṛttiḥ kriyate । na ca sāmānyataḥ pravṛttiḥ
liṅādibhyo'vagamyate । viśeṣaniṣṭhatvāt । anvitābhidhātaṃ ca padānāmuktaṃ
tadbhūtādhikaraṇe । yatpunaridamuktaṃ ṇijutpattau kurukurviti darśayatīti ।
na prayogamātrāt śabdārtho'vagan‍nuṃ śakyate । ananyathāsiddhadarśanaṃ hi
<pb n="024"/>
śabdārthaniyame hetuḥ avyabhicāri kāraṇaṃ kāraṇavatāmiṣṭamuktam ।</p>
<p>nanu caivaṃ satyājñādīnāmapyanaikāntika eva prayogaḥ । tasmā-
cchabdārthaniyame kāraṇaṃ vaktavyam । idamucyate । pravartanaṃ liṅādayo na
vyabhicaranti । sarvatrāvagateḥ । pravartamāne ca [ṇijutpattiviṣaye'pravṛtte
cājñādau] ato'nvayavyatirekābhyāṃ tāvanmātrameva śabdārtha iti śakyate'-
vagantum । yatpunaḥ <quote>‘vedaivāsau’</quote> <quote>‘mayaitatkartavyaṃ’</quote> <quote>‘abhicaran yajeta’</quote>
iti ca darśitaṃ tat sthite vyatirikte'dhikāre kāmasaṃyuk‍teṣu prāp‍tyaprāpti-
vivakṣayok‍tam । iha tu vyatirikto nāstītyuktam । tasmādadaśanaṃ tat । yadi
ca pravartamānasyaivāyamupadeśaḥ tadā upadeśārthataiva hīyate । asyedaṃ sādhana-
<pb n="025"/>
mityevaṃ paratvādvākyasya । na ca sādhanasvarūpe śābdaṃ pramāṇamastītyuktam ।
kiṃ tarhi ? anuṣṭhāna eva । tasmādupadeśārtho'pravṛttapravartanaṃ iti yuktam ।
ata eva ca śabdavidaḥ pravartamānasya hetvabhidhānaṃ ṇico manyante
apravṛttasyaiva liṅādīnām । tasmātkartavyatāvagatirevānuṣṭhānahetuḥ na punaḥ
phalābhilāṣaḥ । tathā ca bhāvārthādhikaraṇe kuryādityuktvā svargakāmapada-
saṃbandhāt svargaṃ bhāvayedityuktam । na svargakāmaḥ[svargaṃ]kuryāditi । avaśyaṃ
caitadevamavagantavyaṃ, anyathā hi yāvajjīvādiṣvanadhikāraḥ syāt sādhyā-
ntarābhāvāt ।</p>
<pb n="026"/>
<p>nanu caivamaṅgasaṃbandho na prāp‍noti na prāp‍notyaṅgasaṃbandhaḥ yadi
śrutyādīni na pramāṇāni । na caiṣāṃ prāmāṇyaṃ sādhyāntaraprayuktam ।
nityeṣvapi sāṅgopadeśāt । yadi ca na prāpnoti kiṃ kurmaḥ ? uktaṃ cāsmābhiḥ
pṛthak‌prayojyā eva bhavantu prayājādaya iti । ye tu punaḥ dṛṣṭārthā niyamāyo-
padiśyante naivānaṅgaṃ karturadhikāre'pi । tasmāddhātvartha evopadeśaḥ na
kāme iti ।</p>
<p>yadi niṣphale na pravartante kartavyatāvagame'pi kathaṃ nityeṣu
anuśāsyāḥ । saphale'pi cāpravartamānāḥ kaṃ daṇḍamarhanti । ataḥ pravṛttya-
vagatireva pravartane hetuḥ । tatrāpravartamānāḥ śrutamutsṛjanti kartavyaṃ na kurvanti
iti । phalavanti[ti] punaḥ sakāmāḥ pravartamānā api na śāstramutsṛjanti
nāpi kartavyaṃ na kurvanti । ataḥ sutarāmasmin pakṣe śāstrasyānanuṣṭhānam ।</p>
<pb n="027"/>
<p>nanu ca kartradhikārapakṣe niyogo'narthakaḥ । kartā hi vyāpṛto
vyāpṛtān vyāpārayiṣyatīti vā kārakavyapadeśaṃ labhate । tatra brāhmaṇādayo
yāgādiṣu kiṃ vyāpṛtavanta iti kartṛvyapadeśaṃ labhante । atha vyāparantīti
athavā vyāpārayiṣyantīti sarvathā nopapadyate । yadi tāvadva‍yāpṛtavantaḥ kiṃ
niyogaḥ kariṣyati । atha vyāparanti tathāpyanarthaka eva । atha vyāpāra-
yiṣyantītyabhiprāyaḥ prāṅ‌niyogāt vijñānamidaṃkutaḥ ? niyogādeva bhaviṣya-
tīti cet; na tarhi karturniyogaḥ niyogasaṃbaddhasya kartṛtā prāp‍noti । tasmāt
karturadhikāro durbhaṇaḥ । nanu caivaṃ sati sarvakārakasaṃbandhāpalāpaḥ prāp‍noti ।
kārakaśūnyāsu ca kriyāsu kiṃ niyogaḥ kariṣyati । athānuṣṭheyatayā
sarvakārakagrāmamavagamya tasya niyogo bhaviṣyatīti kartaryapi tulyam । evaṃ
tu śāstrasya pravartakatvāt sakāmasyāpi pravṛttirityanuṣṭhānasiddhiḥ । evaṃ sthite codayati
<pb n="028"/>
kartṛkartṛkaṃ yat karma tat tenaiva kartavyamiti kariṣyatītyabhiprāyeṇa saṃbandha-
siddhiḥ । ataḥ kartradhikārepyanavadyam । avaśyaṃ caitat abhyupagamanīyaṃ
kārakāntarasaṃbandho'rthaḥ । teṣāmapi hi naivānya(ta)ḥ/?/ saṃbandho vijñāyate
niyogasiddhiṃ muktvā । tasmādasaṃbandho vā prāṅ‌niyogādabhyupagamanīyaḥ
tannimittaiva prāk saṃbandhāvagatiḥ iti, śabdasya vā prāmāṇyaṃ sthitamuddha-
raṇīyam ।</p>
<p>nanu rājyādiṣu evaṃkartṛke eṣa bhavānadhikriyata iti prāgadhi-
kārāt kriyākārakasaṃbandho dṛṣṭaḥ । kathaṃkartṛke ? । yuktaṃ rājyādiṣu
<pb n="029"/>
atīteṣu puruṣāntareṣu tadguṇakartṛbhāvadarśanāt । iha punaḥ niyogādṛte
puruṣāntaramapi na śakyate vak‍tum । sarvasya tatpūrvakatvāt pravṛtteḥ । daṇḍa-
nītyādiṣu punaḥ darśanāntarapūrvakatvādupadeśasya upapadyetāpi anubhūtakartṛke
puruṣaviśeṣasyādhikāraḥ । tatrāpi ca arhārthakathanamātrameveti kartradhikāra
eva nādhikārāt kartṛtvam । kartradhikāre ca svargakāmitvaṃ kartṛviśeṣaṇaṃ
na phalaviśeṣaṇamiti siddham । evaṃ ca sarvaṃ sarvasyānuṣ‍ṭheyam । tathā ca
vidyopadeśo'yaṃ sarvasya sarvānuṣṭhānāt kṛts‍nasiddhiḥ ।</p>
<p>tadidamuktaṃ sarvaṃ brahma bhāgaśa upadeśamukhena jñānato'nuṣṭhānataścopadi-
<pb n="030"/>
śyata iti । ata eva codgāraḥ kartradhikāravādināṃ (matatvena) <quote>‘asatye bartmani
sthitvā tatassatyaṃ prakāśayet’</quote> sarvopadeśānāmayaṃ sarvasya sarvānuṣṭhānāhaṃ-
vidhiriti manyate । <quote>“ta ime satyāḥ kāmāḥ anṛtāpidhānāḥ”</quote> iti
śruteḥ । bhāgaśo bhāgaśa upadeśo'nṛtamabhipretam । rāgādinibandhanaśca
vyavacchedaḥ । tasmātkārakādhikāradarśanāt a dhakārāntaradarśanaṃ vyā-
mohaḥ । ata eva ca dharmaśāstrakārāḥ paṭhanti <quote>‘kāmātmatā na praśastā’</quote>
iti phalasiddhimavaidikīṃ manvānāḥ । kāmyo hi vedādhigamaḥ karmayogaśca
vaidika iti jñāne karmaṇi ca viniyogaṃ manyate । <quote>“sarvaṃ khalvidaṃ brahma
<pb n="031"/>
tajjalāniti śānta upāsīta”</quote> ityamumeva pakṣaṃ bāhmaṇavādo dyotayati ।
kāmye hi upadiśyamāne na sarvakartṛsādhyaṃ bhavati । bhedena kāmadarśanāt1
ataḥ sarvasyaikyaṃ na sidhyati । tataśca <quote>‘puruṣa evedaṃ sarvaṃ’</quote> ityādayo
mantrārthavādāḥ anupapannā na syuḥ । bhedavādāstu bhāgaśa eva cedupadeśo
yastadāśrita iti parihṛtam । ekatvaṃ tu pāramārthike bhede kimāśritaṃ
bhaviṣyati । ata eva bhagavān pāṇiniḥ pacyādiṣu kriyākārakavyatirekeṇa
na niyogārthe niyojyaṃ nāma karmāntaraṃ smarati । nanu yujirapi pacyādiṣu
paṭhyate । satyaṃ paṭhyate na punaryujeḥ karma yāgādiṣu karteti smarati ।</p>
<pb n="032"/>
<p>nanu ca bhavataivedamuktaṃ kartā hi niyujyata iti । tadidamuktaṃ bhavati
yāgādiṣu kartā yujeḥ karmeti । yadi yujeḥ sādhanaṃ niyujyata ityucyate
siddho naḥ pakṣaḥ । kiṃ tarhi idamuktaṃ na smarati bhagavān pāṇini-
riti । akārakābhiprāyaṃ taduktam । tatra kāme sādhye niyogāt kāraka-
tvam । kartṛtvaṃ niyoga iti arthāntarāpattiḥ । arthāntare ca anavagata-
stutirastītyuktam । tadidaṃ kāmināṃ phalāśaṃsanaṃ ākāśe bakabandhanaprabhaṃ
kāmināṃ moha ityuktam ।</p>
<p>tasmāt karturadhikāraḥ sūribhiruktaḥ-<quote>“bhūtaṃ bhavyāyopadiśyate iti ।
ata eva cākhyātabhedo'pi (bhedalakṣaṇamapi na ghaṭate) kiñ‍cidguṇakarma
kiñ‍citpradhānakarmeti । kāmye punaḥ sādhye sarvākhyātānāṃ guṇabhāvāpattiḥ
tataśca tāni dvaidhamiti sūtrārtho'nupapannaḥ syāt ।</p>
<p>nanu ca nityābhiprāyaḥ sa bhaviṣyati । na nityābhiprāyaḥ tatrāpi
kāraṇamarthāntarāpattidarśanāt yaistu dravyaṃ cikīrṣyata iti guṇataiva prāp‍noti ।
<pb n="033"/>
asmatpakṣe tu dravyaparatayā upadeśe guṇabhāvaḥ cikīrṣyata iti copadeśābhi-
prāyameva । kriyāpare hyupadeśe prādhānyamiti sūktam ।</p>
<p>atrābhidhīyate-(sva)sa nāma kartṛviśeṣaṇaṃ bhavati yasya viśeṣaṇabhā(va)-
ve kāraka upapadyate । iha punaḥ svargakāma iti prītyapagame tadeva tu dravyaṃ na
svargaśabdābhilapanīyam । kimato yadyevaṃ ? idaṃ tato bhavati । iṣṭaṃ kāmasya
viṣaya iti । tataḥ kiṃ ? neṣṭaṃ paraniṣpattaye bhavati । iṣṭārthaṃ hi sarvam ।</p>
<p>etaduk‍taṃ bhavati-iṣṭasaṃyuk‍te hi vākye tadartha evānvayo'nyeṣāṃ padārthā-
nāmityuktam karmāṇyapi ca jaiminiḥ phalārthatvāditi phalaṃ ca puruṣārthatvāt
<pb n="034"/>
iṣṭatvādeva na kratvarthamityarthaḥ । nanu ca iṣṭaḥ svarga ityuktam । sa ca
puruṣārtha iti vipratiṣiddham । ucyate । apuruṣārthasya vā kathamiṣṭatā ? evaṃ
tarhi puruṣārthamevedaṃ sarvamityuktaṃ bhavati neṣṭārthatā । [satyamevaṃ prājño'pyā-
yuṣmān bhava । iṣṭopanyāsastarhi kimarthaḥ ? neṣṭārthatvādṛte puruṣārthatā sidhyati
śāstrasya । iṣṭatvādeva tu svargasya puruṣārthatā śāstrasya saṃbhavatīti sārtha
eveṣṭopanyāsaḥ । yadidaṃ puruṣasya karmajanyaphalayogitayā karmaṇi śeṣitvaṃ
sa cāyamadhikāra ityucyate ।] yadarthaṃ karma tatra adhikriyata ityucyate ।
īśvaravacano hyadhikṛtaśabdaḥ । ata eva tulye'pi ca kartṛtve svāmikarmakara-
vyapadeśaḥ । nanu ca yāge naiva sa bhavati । na nāma padārthe । śāstrārthe
<pb n="035"/>
tu saṃbhavati । padārthāstu sāmarthyenāpi vyavatiṣṭheran । nanu ca bhāvārthāḥ
karmaśabdā ityuk‍tam na ca kāme sādhye yāge kartṛtvamupapadyata iti । kathaṃ
svargaśabda iṣṭavacane grāmādiṣvadhikārasiddhiḥ । uktaṃ kāmaviṣayatayā svargādyu-
panyāso na kāmaviśeṣaṇatayeti ।</p>
<p>nanu cānvayavyatirekau svarga eva saṃbhavataḥ । uktamasmābhiḥ viṣaya-
pradarśanārthāvanvayavyatirekau । kāmasaṃyogāttu grāmādīnāṃ viṣayatvasiddhiḥ ।
yadapi kāme sādhye yāge kathaṃ kartṛtvamiti ? kena voktaṃ yāge kartṛtvamiti
yāge tvadhikāraḥ tatsidhyarthaṃ cārthātkartṛtvam । ata eva ca saṅkhyāniveśaḥ ।
<pb n="036"/>
yāgābhiprāyeṇa karturadhikāra ityucyate । loke'pi ca anyatrādhikṛto-
'nyatsādhayati । rājakarmasvadhikṛto'mātyassvārthaṃ sādhayati । tatsidhyarthaṃ
tu rājakarmaṃṇi kartṛtvam ।</p>
<p>yadapi bhāvārthāḥ karmaśabdā iti yatrādhikārastebhyaḥ phalāvagati-
rityuktaṃ bhavati । tena sādhanena svārthamabhinirvartayedityarthaḥ । ata eva ca
tṛtīyāsāmānādhikaraṇyāt udbhidādīnāṃ nāmatā uktā । tarhi kimidamuktaṃ
<pb n="037"/>
nāmnaḥ sakāśāt kartavyatā nāvasīyata iti । kena voktaṃ tato'nyathā ।
kathaṃ tarhi kāmasya kartavyatā ? iṣṭatvāvagamāt ityuktam । avaśyaṃ caitadeva-
mabhyupagantavyam । nahi kriyākārakasaṃbandhamātrāvagamāt anuṣṭhānasiddhiḥ
devadattaḥ kāṣṭhaiḥsthālyāmodanaṃ pacatītyevamādiṣu । nanu ca liṅādibhyo-
'nuṣṭhanāvagatirbhaviṣyati kimatrādhikāraḥ kariṣyati । kasya liṅādayo
'nuṣṭhānaṃ jñāpayanti iti । nanu ca kartarītyuktam । ayuktamuktaṃ, itaretarāśraya-
prasaṅgāt ityuktam । tathā ca karturniyogo'narthaka iti । yadi hi niyogāt
<pb n="038"/>
kartṛtvaṃ kartṛtve ca niyoga iti itaretarāśrayāpattiḥ । tasmānniyogādeva
kartṛtvamavagantavyam । niyojyāvagatistvanyataḥ eva । sā ceyamiṣṭasaṃba-
ndhādityuktam ।</p>
<p>yadyevaṃ yāvajjīvādiṣu kathaṃ ? kathaṃ vā'tra na bhaviṣyati । siddhavadu-
padeśāñ‍jīvanasya । tvayaiva tarhyuktaṃ na jīvanaṃ kartṛviśeṣaṇatayā'nveti
siddhatvādeveti । ayuktamidam siddhameva hi kārakaṃ viśeṣaṇatayā'nveti na
sādhyamiti na punaranvayo'pi । anvayācca phalāvagatiḥ śābdī na phalavato-
'nvayaḥ sāpekṣatvaprasaṅgādityuktam । tasmāt kathamatrādhikāra iti vaktavyam ।</p>
<p>ayamucyate । yāvajjīvamiti yāvacchabdo nānveti kartṛviśeṣaṇapakṣe ।
<pb n="039"/>
kathaṃ ? na yāvajjīvaṃ prayogaḥ saṃbhavati । phalārthino vītāyāṃ phalecchāyāṃ
aprayogāt ato balānnimittatvamanveṣṭavyaṃ jīvanasya । taccādhikṛtasaṃbandha
upapadyate na kartṛsaṃbandhe । kartṛsaṃbandhe hi yāvadevoktaṃ yajeteti tāvadeva
jīvatā yaṣṭavyamiti yāvacchabdānupapattirdarśitā । na ca prākkartṛsaṃyogāt
niyojyāparijñāne kartṛtvasiddhirityuktam । pakṣāntarāvalambanenāpi prayo-
janavattā vaktavyeti nyāyavido manyante । na tarhi iṣṭatvādadhikārasiddhiḥ ।
na nāmeṣṭatvāt । nahi akriyārthatve śak‍tirvā'dhikṛtaviśeṣaṇatvam (?) iti
siddho nitye naimittike cādhikāraḥ ।</p>
<pb n="040"/>
<p>yatpunaridamuktaṃ sādhanatvenetareṣāmiva kārakāṇāṃ kartṛtvasiddhiriti ।
ataścākriyāsaṃbandhitayaiva niyojyāvagatiriti । ayuktamidaṃ anuṣṭhā-
nato'pi kriyāsaṃbandho'vagamyate । saṃbandhāntarasyāvidyamānatvāt । tasmā-
dyathoktameva nyāyyam । karmaṇi niyujyamānasya kāmasiddhau yāgaḥ karaṇamiti
kasya śabdasyātra nimittabhāvaḥ ? yajeteti yajistāvat yāgamātramācaṣṭe
na punastasyānyasaṃbandhitām । vibhaktirapi (cākhyātīti) cākhyātī]
kriyāsādhanaṃ kartāraṃ tadantargatāṃ saṅkhyāmācaṣṭe na punaryāgasyānyārthatām ।
svargakāmapadamapi svargaṃ puruṣasyeṣṭatayā jñāpayati । na punaryāgaṃ prati prādhānyaṃ
<pb n="041"/>
svargasya vā kāmasya vā । vibhaktistu prathamā'vyatiriktārthaiva । jyotiṣṭo-
mādayastu nāmatvāt yāgābhidhānaparatantrāḥ । na ca yajeteti śabdo yāgaṃ
karaṇatvenācaṣṭa ityaktam । tasmānnirmūlamevedaṃ yāgena svargaṃ sādhayet iti ।
yo'pyatra niyogārthaḥ sa kāme vā puruṣaṃ niyuṅkte yāge vā । ato'nyataratra
niyogamātrāvagatiḥ bhaviṣyati । na punastayoḥ parasparasaṃbandhāvagatiḥ ।</p>
<p>nanu ceṣṭatvaṃ nānyathopapadyate yadi na yāgāt kāmasiddhiḥ [ityuktam]
k‍vedaṃ dṛṣṭaṃ iṣṭatvaṃ sādhanādṛte na bhavatīti । iṣṭatvādeva tadiṣṭaṃ bhavati
iṣṭaṃ sādhyatayā'vagamyata iti cet ayuktaṃ kena śabdena sādhyatocyate ।
kāmasaṃbandhamātramavagamyate svargasya na punaḥ sādhyaḥ siddho veti । tasmādvakta-
vyamatra nimittaṃ yena asya kāraṇatā'vagamyate । /?/varaṃ pūrvapakṣa evāstu ।
<pb n="042"/>
tasmādbhavatvadhikāriviśeṣaṇaṃ svargakāmapadam । bhavatu svargakāmo niyojyaḥ
na punaḥ yāgena svargaṃ [sādhayet] iti । nimittābhāvāt ।</p>
<p>atrābhidhīyate - kāmyamānatvena svargaḥ puruṣaṃ viśinaṣṭītyuktam ।
bhāvārtheṃ ca niyoga ityetadapyuktam । seyaṃ niyoganiyojyaviṣayatayaika-
vākyatā । na vā ayathārthatve ekavākyatā saṃbhavati । niyogasiddhiśca
vākyārthaḥ । tatra tāvadyadi yāgasyaiva kartavyatā na niyojyārtho'nveti1
niyoge । atha kāmaḥ ananvito viṣayaḥ syāt niyojyena । tataścaikaniyo-
gāvagatiḥ pīḍyeta । yāgaprādhānye cokto doṣaḥ । tasmāt kāmapradhānatayaiva
ekaniyogasaṃbandhaḥ । tadidamuktam - api ca yasya svarga iṣṭaḥ syāt sa yāgaṃ
<pb n="043"/>
abhinirvartayet ityasaṃbaddhamiva anyadicchatyanyatkarotīti । padamatra nimitta-
miti śakyate vaktam । yattu abhidhānāvivekapratipādanamuktaṃ tadanvitābhi-
dhānenaiva pratyuktam । evaṃ tarhi tadbha‍ūtādhikaraṇa evaitatparihṛtam - asaṃbaddhaiva
padapadārthāvagatirityetāvatparihṛtam । pratibhāsyānyāpohāvāpoddhāraprati-
pakṣatayā tadadhikaraṇam । na punaḥ padaiḥ padārthamātrābhidhānapratipattaye ।
tasmāt yāgena svargaṃ sādhayediti yuktam ।</p>
<pb n="044"/>
<p>kimidaṃ asādhakaṃ tu tādarthyāt iti ? asādhakamidaṃ vākyaṃ vākyārtha
ityuktaṃ bhavati na ekaniyogasaṃbandhapratipādakaṃ vākyaṃ syādityarthaḥ । nanu
ca nimittatvakalpanāyāṃ na kasyacidekasya nimittatā śakyate vak‍tu-
mityuktam । ata eva sarvasyetyucyate । padapadārthavivecane hi pratipada-
nimittabhāva ityucyate । vākyārthe punaḥ sarvameva nimittamityuktam tatraiva ।
niyoganiyojyasaṃbandhena kiṃ saṃbandhābhidhānaṃ smarati iti yaduktaṃ
[tadayuktam] śakyate hi ṣaṣṭhīsmaraṇena sarvamupa1saṃhartum । abhidhānaṃ punaḥ
saṃbandhiśabdānāmaniyatameva bhagavataḥ kṛttaddhitasamāseṣvadarśanāt । evaṃ ca
<pb n="045"/>
niyogasiddha‍yarthatvāt vākyārthasya phalataḥ pravṛttirityetat parihṛtam । kathaṃ
tarhi na phalaṃ vidhīyata iti tantre vyavahāraḥ ? niyogārthatve'vagate
nimittacintāyāṃ idamanyataḥ prāptaṃ idamapi[nyata] tata eveti kalpanā,
na punaḥ vākyārthe kiñ‍cit prāptaṃ nāma dadhnā juhotītyatra pradarśitam ।
padavākyaviṣayamaviviktajñānamatrākulīkaroti mandadhiyaḥ । na padaṃ nāma
vākye kiñ‍cidasti na padārthāḥ kecana vākyārthe । viśeṣāvagatirhi
<pb n="046"/>
vākyārthaḥ । tadavagamahetuśca vākyam । nimittakalpanāyāṃ tu padaṃ
padārthaśceti vyapadeśaḥ । evaṃ tarhi padapadārthajñānamanṛtamevetyuktaṃ bhavati
śābdairiveti । na nimittatā anutamiti vadāmaḥ । kintvavagamyamānā-
vasthāyāmavivekaḥ vākyārthe, avagamakatayā ca vākye ।</p>
<p>ata evoktaṃ padebhya eva hi padārthapratyayaḥ padārthebhyo vākyārthasya
iti nimittanaimitikabhedāśrayam na punaḥ pramitau bhedaḥ । śābdaistu
nimittamapyapahnutamiti viśeṣaḥ tadidaṃ vākyapadīyamityuktam । bhāvā .... ।
<pb n="047"/>
kiṃ nimittapūrvasya yajeḥ vidhthartho vācyaḥ । asti kiñ‍cidvācyaṃ svarūpato
vācyo na pramāṇata iti kāryāvagamyatvāt pramāṇabhāvasya, abhidhānasya ca
padārthamātraniṣṭhatvāt । tasmālliṅādibhireva pramāṇato'bhidhānaṃ na kṛdantairiti
niścīyate । tathā vyavahāradarśanāt vyavahārapūrvakatvācca padārthāvagateḥ । ataḥ
kalpanāpakṣo'pi pratyuktaḥ । yadi tarhi ṣaṣṭhyā smṛtyupasaṃhāraḥ kathaṃ tarhi svarga-
kāmo yajeteti prathamā । ṣaṣṭhī vā syāt aśravaṇaṃ vā vibhakteḥ । ucyate ।
naiva niyogāpekṣeyaṃ prathamā । kiṃ tarhi kārakārekṣā ।</p>
<p>nanu ca niyojyapūrvakatvāt kriyākārakasaṃbandhasya tatsaṃbandhasya
tatsaṃbandhinyaiva vibhaktyā bhavitavyam । satyamāha bhavān, kintu na
liṅvācye niyoge vibhaktiḥ saṃbhavati । saṃbandhamātrāpekṣiṇī hi ṣaṣṭhī na
<pb n="048"/>
vyāpāraviśeṣāpekṣiṇī । liṅādibhyaśca viśeṣo'vagamyate । dvitīyā tarhi
bhavatu । na, anupāttatvānniyogavyāpārasya । dhātūpāttavyāpāre hi dvitī-
yādayaḥ bhāvāpekṣatvāt kārakābhidhānasya । dhātūpāttasya ca bhāvatā-
micchanti <quote>“dhātvarthaḥ kevalaḥ śuddho bhāva ityabhidhīyata”</quote> iti vadantaḥ ।
tasmāt paścādbhāvyapi kartṛbhāvo'tra vibhaktyutpatteḥ hetuḥ prāptipadikārtha-
mātratayaiva niyogasi(ddhiḥ)ddheḥ । ata eva cābhihite karturekatve na
<pb n="049"/>
dvitīyāprasaṅgaḥ । bhāvadvayopanyāsaśca pratyuktaḥ । dhātvantarānupādānāt ।
guṇapradhānabhāvaśca kārakābhiprāyeṇetyetadapi parihṛtameva । ata eva ca
kāmigatā saṅkhyā'tantram, ākhyātagataiva1nādrīyate</p>
<pb n="050"/>
<p>idamaparaṃ tarhi kathamakāminaḥ pravṛttirnāstīti niyogaparatvācchā-
s‍trasya । niyogārthasiddha‍yarthatvāt kāmanāyāḥ । naivāśaṅyate aṅgatā
tu kāminaḥ prāp‍noti । aviveko'trāparādhyate bhavataḥ । dhātvarthāpekṣo-
hyaṅgāṅgibhāvo neṣyate । guṇapradhānabhāvo'pi tadapekṣa eva ukto bhāṣye ।
niyogasiddhau tu sarvaṃ tadanuguṇamiti kena neṣyate । tādarthyaniyamastu
pradarśitaḥ । ata eva ca bhāvārthādhikaraṇe niyogapradhāno vākyārtho darśitaḥ
kuryādityevamādinā bhāṣyakāreṇa । kathamidānīmetāni vedavākyāni ।
ta ime satyāḥ kāmā anṛtāpidhānāḥ sarvaṃ khalvidaṃ brahmetyevamādīni । <q>uktā</q>
<pb n="051"/>
anyaparāṇāṃ pratipattiḥ ।</p>
<p>nanu cānyaparataiva nāstyupaniṣadvākyānām tarhi siddhārthaparatvam ।
siddhārthaparatve ca tatra prāmāṇyavyutpatteḥ । tarhi mṛgyatāṃ pramāṇāntaram ।
pramāṇāntarasadbhāve vā kā no bādhā । śās‍trārthastāvadayaṃ yathopavarṇi-
to'smābhiḥ । nanu ca pramāṇāntarasadbhāve śās‍trārtho virudhyate bhedenāva-
gamyamānatvāt । na khalu kaścidvirodhaḥ ।</p>
<p>atha virodhaṃ manyase na tarhi pramāṇāntaramasti etasmādeva
virodhāt । na cānumānādṛte ekatā śakyate vak‍tum । āgamavirodhe
ca nānumānamātmānaṃ labhata iti naiyāyikāḥ । tasmādvākyaśeṣāṇi
<pb n="052"/>
bhavantūpaniṣadvākyāni svatantrāṇi vā adhyayanamātraparyavasāyīni । nātra
saṅkaṭaṃ kiñ‍cidasti । yatpunaḥ dharmaśās‍trakāraiḥ paṭhitaṃ---<quote>‘kāmātmatā
na praśastā’</quote> iti paṭhitamevaitat । kena voktaṃ na paṭhitamiti । bhavatu tarhi
svargādīnāṃ na prāśastyam । bhavatu yadi sādhyatayā pratiṣedhaḥ । atha tu
ātmaguṇo'yamupadiśyate ahiṃsāvat kriyāpratiṣedhe nānarthakatvaṃ svargādi-
siddheḥ । nirṇayastvanayoḥ tata evānveṣyaḥ ।</p>
<p>yatpunaridaṃ bhāṣyakāreṇa yāgaprādhānyepi phalasiddhiṃ darśayatā idamu-
panyastaṃ---kāṣ‍ṭhānyāhartukāmo'raṇyaṃ gacchediti kathamatra kriyāprādhānyaṃ
manyate pratyuta tumuna‍pratyayāt gamirebānyārthe vartate । tasmādyathā dṛṣṭānta-
<pb n="053"/>
stathā vaktavyam । idamucyate । kāmaśabdaprayogāt tumunnartho'nyārthe
vartate । tathā caidamarthyamavagagamyata ityabhiprāyaḥ । parihārastu satyaṃ na
śabdāt kiṃ tarhi pramāṇāntarataḥ । tasmādadhikṛtasya kartṛtvamiti sthitam ।
<pb n="054"/>
<pb n="055"/>
<lg><l>।। 2 ।। 1phalārthatvāt karmaṇaḥ śās‍traṃ sarvādhikāraṃ syāt ।। 4 ।।</l></lg>
<p>nanu tiryagādiṣu vedasya pramāṇataiva nopapadyate keyamadhikāracintā ?
tathā devatānāṃ ṛṣīṇāṃ cādhikāre rāddhānto na labhyate । yadi tāvadadhikāra-
devatāḥ parigṛhyante ārṣeyavaraṇacoditāśca ṛṣayaḥ tadā'nityasaṃyogo vedasya
(ādisaṃyogovedasya) kiṃ tatrādhikāracintayā । atha tato'nye kimi-
<pb n="056"/>
tyadhikāro vāryate ṛṣayo brāhmaṇāḥ śrūyante indrādayaśca kṣatriyāḥ ।
tasmāt bhraṣṭapūrvottarapakṣamevedamadhikaraṇaṃ tatrālocanayā pratibhāti । yadapi ca
viṣṇukrame yāgamātrādhikāraśaṅkā sāpi kramaparyante śāstrārthe nopapadyate । sa
eva parihṛtāvapi punarupanyastaḥ । tasmādapratiṣṭhaiveyaṃ cintā viyatipadam ।</p>
<p>atrocyate---śās‍trārthaparijñānamevopanyastam । kāmanāmukhena tacca
prakaṭitam । na śās‍trādṛte pāralaukikakāmanā saṃbhavati iti । kathamṛṣi-
devatayoḥ ? । atrābhidhīyate । atra kecit vedārthajñānapaṇḍitaṃmanyāḥ
<pb n="057"/>
yāgādyanuṣṭhānakṛtameva ṛṣitvaṃ devatātvaṃ ca manvate adhikāraśabdā indrādaya
iti vadantaḥ । tathā ca śatakraturindra ityaitihāsikāḥ śaunakādayaś‍ca satraṃ
naimiśāraṇye āsitavantaḥ iti vadanti । nacaitāvatā karmajanyadevatāprati-
pādakatvenānityasaṃyogo vedasya bhavatīti manyamānāḥ tadvyāmohāpanuttaye idaṃ
likhitam । kathaṃ punaḥ anena vyāmoho'panudyate । itthamapanudyate । yata indrā-
dīnāṃ tāvadyāgādayo na saṃbhavanti svātmani kriyāvirodhāt । nanu indrā-
bhimānino yajamānāḥ pūrvotpannaṃ indraṃ yajante । ṛṣīnapi pūrvotpannāneva
vṛṇvate । evaṃ tarhi darśanābhimānānupapattiḥ । tadbhāvo bhedaś‍cetyanupapatti-
<pb n="058"/>
ranuṣṭhāne । ato devatā devataiva ṛṣirapi ṛṣireva na punaḥ prāpyaḥ prāpako
vā । yathā na prāpakaḥ tathā navame vakṣyāmaḥ । prāpyatā tviha niṣiddha‍yate ।
yadapyuktaṃ kathamapi aviṣṇukramake yāge'dhikāra iti । adhikārapūrvakatvāt
prakaraṇādīnām । ato rāddhāntepyadhikārāvirodhāt viniyogānyatvaṃ śakyate
<pb n="059"/>
kalpayitum iti nānupapattiḥ । viṣayaṃ ca darśayan nidarśitāveva pūrvapakṣo-
ttarapakṣāviti na punaḥpradarśyate iti sthitamadhikaraṇam ।</p>
<lg><l>।। 3 ।। liṅgaviśeṣanirdeśāt puṃyuktamaitiśāyanaḥ ।। 6 ।।</l></lg>
<lg><l>।। 4 ।। svavatostu vacanādaikakarmyaṃ syāt ।। 17 ।।</l></lg>
<p>nanu ca kartṛgata evātra vibhaktyarthaḥ kathamadhikāre s‍triyaṃ nivarta-
yati । ayamabhiprāyaḥ pūrvapakṣavādinaḥ---ekatvamiva saṅkhyāntaraṃ liṅgamapi
<pb n="060"/>
liṅgāntaraṃ nivartayati iti । nanu ca saṅkhyāpi naivādhikāre saṅkhyāntaraṃ
nivartayati । kiṃ tarhi kartṛtve । satyaṃ nādhikāre nivartyate tathāpi tu
kartṛtvāpatteradhikārasya liṅgamapi liṅgāntarasya na kartṛtvamāpādayati ।
āpannakartṛbhāvaśca na karmaṇi niyukto bhavatīti puṃyuktamiti paṭhitam ।
bhrūṇahā ātreyīparikrayādibhiḥ asvatvapradarśanamabhyuccayaḥ ।</p>
<p>atrocyate---jātistu vādarāyaṇa iti narajātimātramatrādhikriyate
<pb n="061"/>
na liṅgādviśeṣagatiradhikārasyetyarthaḥ । nanu cāpannakartṛbhāvo na niyukta
iti saṅkhyāvat liṅgamapi liṅgāntaraṃ nibartayatītyuktam । satyamuktam ।
tattvayuktam saṅkhyā saṅkhyātagatā karmaṇi saṅkhyāntaraṃ nivartayatīti
yuktam । liṅgaṃ punaraśrūyamāṇatvādayuktaṃ tannivartayatīti । atassūktaṃ bāda-
rāyaṇasyeti । smṛtyādayastu pradarśitāḥ । yadyevaṃ na tarhi sahaprayogaḥ
prāp‍noti saṅkhyāntaranivṛtteḥ । tadidamuktam sthitaṃ tāvadaparyavasitamiti
sahatvaparyantatvāt stryadhikārasya । ataḥ pṛthagadhikāraṃ pūrvapakṣī darśitavān ।
gaddhāntavādī tu naiva kramaparyante viṣaye saṅakhyāvirodha iti manvānaḥ
<pb n="062"/>
sahādhikāramuktavān । kathaṃ punaḥ saṅkhyāvirodho nāsti ? sahiteṣu hi
dvivacanabahuvacane bhavataḥ, na punaḥ sahārtheṣu । ataḥ eva ca itaretarayoge
evaṃ samāhāre vā dvandvaṃ manvate samāsavidaḥ । na punaścārthamātre । ko'bhi-
prāyaḥ ? ayamevābhiprāyaḥ-netaretarabhāvamanāpannayoḥ padārthāntarasaṃbandhaḥ ।
yatva punaḥ padārthāntarasaṃbandhāpekṣaḥ cārthaḥ na tatra dvivacanabahuvacane bhavataḥ
<pb n="063"/>
samāso vā । tadidaṃ mahābhāṣyakāreṇa pradarśitam---sahitayoḥ kriyā-
saṃbandhābhidhāne dvivacanameva pradarśanārtheṣu vākyeṣu evamanukṛtaṃ bhavati ।
anyathā hi anukāro'pi nopapadyate । tadidamuktaṃ---pratikārakaṃ kriyābheda
<pb n="064"/>
iti । dvādaśe vā śate ṣaṭpañcāśaditi kimidaṃ ? vayamapi brūmaḥ kimida-
miti । kimasadevedaṃ ? neti brūmaḥ । dvādaśe śate yadi vibhāgaḥ syāt
syādetadevam । iha punaḥ anya eva patnīvyāpāra iti sahārthatāṃ darśayati
na sahitārthatām । ekastvetadāha anyatarānicchāyāṃ tyāga eva na
saṃvarteteti । tasmādavirodhāt na sahakartavyamityasya vacanasyāyathārthatā
śakyate'vagantum । evaṃ ca pat‍nīśabdaḥ samarthito bhavati karmaviśeṣāścājyā-
vekṣaṇādayaḥ । liṅgamuktam ।</p>
<pb n="065"/>
<p>yatpunaridamuktaṃ bhāṣyakāreṇa---<quote>“tatra śrutisāmarthyāt yaḥ kaścit
yayā kayācit striyā saha sambhūya yajeteti prāpte idamucyate yastvayā
kaś‍ciddharmaḥkayācitsahakartavyaḥ so'nayā saheti । tena na śrutivirodho
'vagamyate smṛteḥ”</quote> iti । asya ko'rthaḥ ? nanu cāyamevārthaḥ yayākayācita
striyā sahakartavyeti prāpte anayetyudvāhaniyamaṃ darśayati ।</p>
<p>yadyevamasaṃstarhyayamarthaḥ yasmāt kartṛsaṃskāro vivāho na kratvarthaḥ ।
anyathā hi kratuprayuktameva syāt aṅgaṃ ca । na caitadevam । kṛtādhānasya
hyadhikāraṃ varṇayanti na kratvarthamādhānamiti bruvantaḥ । yasmāt [kṛtā-
dhānasyādhikāraḥ] kṛtodvāhasya cādhānaṃ ata eva saṃskārapaṅktyāmudvāhaṃ
paṭhati gautamaḥ ।</p>
<p>satyamevametat । śāstrārthajño bhāvān kathamanyathā'bhidhatte । kastarhi
bhāṣyārthaḥ ? śrūyatām । ayamarthaḥ-so'nayeti tathāpi śruteravirodha ityarthaḥ ।
saṃskārārthāyāḥ striyā na virudhyata ityarthaḥ । evamapi sahatvamanupapanna-
miti manyate ।</p>
<pb n="066"/>
<p>sthitāduttaram । atha kasmāt svāmitvaṃ na gauṇamityāśaṅkya adhi-
kārāvirodhānna gauṇaṃ bhavitumarhatīti rāddhāntaḥ । yathā cāvirodhastathā
darśitam ।</p>
<lg><l>।। 5 ।। 1dvyādhānaṃ ca dviyajñavat ।। 22 ।।</l></lg>
<p>kathaṃ punaratra saṃśayaḥ । yathaiva bhāṣye । na tathopapadyate । bhāṣye hi
upapadagataṃ dvitvamupanyastaṃ vasānau iti । nacaitat pūrvapakṣāyālaṃ bhavitu-
marhati । kutaḥ ? vasante brāhmaṇo'gnīnādadhītetyevamādiṣu ekatvaśravaṇāt ।
na ca liṅgaṃ saṅkhyāṃ apabādhitumarhati utpattau śravaṇāt । anyavidhānācca ।
<pb n="067"/>
ata ādhānāntaraṃ vā vaktavyam kṣaumavidhānārthaṃ vā vasānābityanūdyate dvitvaṃ
yathā prāptam ।</p>
<p>nanu cāsminnapi pakṣe <quote>‘ādadhīyātāṃ’</quote> iti dvivacanaṃ nopapadyate ।
vasānāvityapi, vasanakriyāyāḥ pratyekaṃ parisamāptatvāt । evaṃ tarhi
bhavataiva saṃśayo'bhihitaḥ । satyamabhihitaḥ pakṣagrahaṇaṃ tu na śakyate kartum ।
bāḍha[na]śakyate । aprāptamevedaṃ dvitvaṃ tvayaivoktam ādhāne vasane ca । aprā-
ptasya vidhānādṛte na śakyate vak‍tumiti vidhānamevāśrayaṇīyam । vidhīya-
māne ca dvau pumāṃsau vidhātavyau । kasmāt ? yugapadadhikaraṇavacanatāyāṃ hi
<pb n="068"/>
dvandvasmṛteḥ । tadapavādatvācca ekaśeṣasya । tataḥ kima ? idaṃ tato
bhavati । dvayoridamabhidhānaṃ tantreṇa । tatra ca dvau pumāṃsāveva pratīyete
arthāntarasya vācakābhāvāt ।</p>
<p>nanu cādadhīyātāmiti dvivacanānupapattiḥ ākhyāte । bhagatvādhā-
nāntaraṃ kā naḥ pīḍā ? nanu ca <quote>‘pumāṃstriyā’</quote> ityapi smarati bhagavān
<pb n="069"/>
pāṇiniḥ । smaratyekaśeṣe puṃso vacanasya sādhutāṃ na punaḥ stryabhidhāna-
maukārāntasya । taddarśitaṃ bhāṣyakāreṇa । nanu kathamaprāptāvekaśeṣaniyama
upapadyate । kenavoktamaprāptau niyama iti । yadi prāptau niyamaḥ bhavatu
tarhi strīsadvitīyatā । bhavatu yadi prāptau pramāṇamasti । tacca nāstīti
darśitam । ato yugapadadhikaraṇavācakatvāt dvayoḥ puṃsorvācako'yaṃ na
niyamasya viṣayaḥ । tasmāt dvau pumāṃsāviti yuktam । kathaṃ tarhi kṣauma-
śabdaḥ ? pradarśito'nvayo bhāṣyakāreṇa ।</p>
<p>evaṃ prāpte'bhidhīyate । nāyaṃ dvayoḥ puṃsorvācaka iti śakyate
vak‍tum । kasmāt ? kṣaumapadavaiyarthyāt vasanādhānayośca prāptatvāt । nanu ca
<pb n="070"/>
puṃdvitvayuktamekatvamapi na prāptamityuktam । satyaṃ, puṃdvitvayuktamekatvamapi na
prāptaṃ puṃyuktaṃ tu dvayamapi prāptam । tataḥ kim ? śrūyatāmidaṃ, tadanuvādena kṣauma-
vidhānaṃ saṃbhavati । sadvitīyatvaṃ tu kevalaṃ mṛgyam । nanu ca tadeva vidhānā
dṛte na saṃbhavatītyuktam । na saṃbhavati yadyādhānavasanagata evetaretarayogaḥ pari-
gṛhyate । [tathaiva ca dvandvotpattiḥ abhidhānāśrayamapītaretayogaṃ nānumanyante
kriyāmātrāpekṣatvāditaretarayogasya gargā] bhojyantāmiti prayogadarśanāt ।
devadattayajñadattaviṣṇumitrā iti ca prayogadarśanāt । itthaṃ prayogopapattau
nādhānāntarakalpanā bhavitumarhati । nāpi viśiṣṭavidhānaṃ, na ca kṣauma-
<pb n="071"/>
śabdasya gauṇo'nvayaḥ yaugiko vā'bhyupagantuṃ yuktaḥ । tasmāt sadvitīya
niyamaprayoga evāyam ।</p>
<lg><l>।। 6 ।। 1tasya yāvaduktamāśīrbrahmacaryamatulyatvāt ।। 24 ।।</l></lg>
<p>sthitaṃ strīpuṃsayoḥ sahādhikāra iti । idamidānīṃ sandihyate - kiṃ
sarvaṃ yājamānaṃ sahaiva kartavyaṃ yāgavat uta yajamānenaiva kṛtaṃ kṛtaṃ bhavatīti ।
<pb n="072"/>
tatra pūrvapakṣavādī sahavacanaṃ sāṅgakratau manvānaḥ saha kartavyatāṃ yājamānepu
manyate । rāddhāntavādī tu yatra tāvat vacanenaiva puṃso'ṅgatvaṃ ṛtvijāmiva
tatra naiva striyāḥ kartṛtvaṃ, yatrāpi samākhyayā prāp‍tiḥ tatrānyatareṇaiva siddha-
manuṣṭhānamiti viduṣi saṃbhavati na vidvattā śakyate kalpayitum anyathāpyupa-
pannatvādanuṣṭhānasya । tasmāt puruṣārtheṣu vidvattā kartṛtvaṃ ceti yatra vā
pratipadaṃ vidhānam ।</p>
<pb n="073"/>
<lg><l>।। 7 ।। 1cānurvarṇyamaviśeṣāt ।। 25 ।।</l></lg>
<p>nanu cātra bhedaṃ cintayatā tramāṇāmevādhānamityuk‍taṃ dvitīyādhyāye ।</p>
<p>nacānāhitāgneradhikāraḥ saṃbhavati । kṛtādhānasya vidyamānatvāt ।
ataḥ kimanenādhikaraṇena । atrocyate । [abhyupagamyāpyanadhikāra vak‍tuṃ
nimittārthatayā ādhānaśrutīnāṃ atraivarṇikānāmāhitāgnitvamabhyupagamyāpya-
vidvattayā'nadhikāraṃ vak‍tuṃ] śūdrasyedamadhikaraṇamārabhyate । tathā ca darśayati
yadyapi nimittārthānyādhānaśravaṇāni tathāpyanadhikāraḥ śūdrasyeti । kiṃ
punaranvāruhyavādasya prayojanam ? ucyate । idamasti prayojanaṃ upanayanepya-
<pb n="074"/>
nadhikārapradarśanam । yadyevamupanayanamevodāharaṇīyam । na tadudāhartuṃ śakyate ।
kimiti ? brāhmaṇasya hi śrūyate <quote>‘aṣṭavarṣaṃ brāhmaṇamupanayīta’</quote> iti ।
upanīyādhyetṛtvaṃ ācāryakaraṇavidhiprayuktam na svātantryeṇodāhartuṃ śakyate ।
aprayojakatvāt svataḥ । na cārthajñānakāmasya tadityuktam । kasmāt ?
upanayanādhyayanayoḥ [svato niradhikāratvāt] adhikaraṇāntaramukhenaivātra
vicāraḥ śakyate kartṛmiti sūktam । ata eva bhāṣyakāreṇa etatpradhānameta-
dadhikaraṇamiti darśayati jyotiṣṭomādiṣu anāhitāgnitayaivānadhikāra
ityupasaṃhṛtam ।</p>
<pb n="075"/>
<pb n="076"/>
<lg><l>।। 8 ।। 1trayāṇāṃ dravyasaṃpannaḥ karmaṇo dravyasiddhatvāt ।। 39 ।।</l></lg>
<p>nanu ca dravyaṃ na prayuṅk‍te karmavidhirityuktam tasmādadhikāre na
ghaṭata eveyaṃ cintā yathāsthite karmabhede'nāhitāgneḥ । na cānyat prayojana-
masti upanayanavat । ataḥ na śakyamevedamadhikaraṇamadhikāracintāyām ।
<pb n="077"/>
ucyate । yata eva dravyaṃ na prayuñ‍jate karmavidhayaḥ ata eveyamadhikāre
cintā upapadyate । kathaṃ-kimanāhitāgnimiva karmaśrutayaḥ śak‍nuvanti adravyaṃ
nirasituṃ uta neti । atra pūrvapakṣavādino'bhiprāyaḥ anāhitāgnimiva adravyaṃ-
dravyopādānamanākṣipantyaḥ karmaśrutayaḥ na śak‍nuvantyadhikartumiti । tasmāda-
nadhikāro'dravyasyeti ।</p>
<p>atrābhidhīyate । na śakyata etadanāhitāgnimivādravyaṃ nirūpayitum ।
tatra hi śūdrādijārivacchedikā vidyate । iha punaḥ ādāna[ma]niyataṃ kadā-
cidupādatte kadācinnnopādatte sa eva । tasmānnaikāntato nirāsassaṃbhavati ।
<pb n="078"/>
adhikṛtasya jīvanāyeva karmaṇo'pyupādānaṃ prāptam । nanu copādānaśeṣa-
nirāsaḥ evaṃ satyuddhṛto bhavati । noda‍dhriyate । nimittatvena hi asmābhirida-
mucyate na śeṣitayā । ata eva tatrāpyuktaṃ-karmā[rthamapi]rjitamapi ārjiṃto
vrīhireva । ihāpi coktaṃ jīviṣyati vinādhanenetyanupapannamiti । kimane-
noktam ? idamanenoktaṃ aniyatamidamupādānaṃ na nirāsāyālamiti ।
tasmājjīvanāyeva karmaṇo'pyupādāne yat‍naḥ kāryaḥ ।</p>
<pb n="079"/>
<lg><l><q>।। 9 ।। 1aṅgahīnaśca taddharmā ।। 41 ।।</q></l></lg>
<p>kiṃdharmā ? adravyadharmetyarthaḥ । sa eva hi kadācidaṅgahīno bhavati
kadācit kalyāṇāṅgaḥ । tasmādadhikṛtena satā cikitsādiṣu yat‍naḥ kāryaḥ
dravyopādānavat ।</p>
<pb n="080"/>
<lg><l>।। 10 ।। atryārṣeyasya hānaṃ syāt ।। 42 ।।</l></lg>
<p>nanu kimidaṃ bhinnaṃ vākyamuta ekamiti cintanīyam । tacca śāstra-
bhedābhedopayogi nādhikāropayogi । satyamevam । sa tu bhedābhedo'pyadhikāra
eva viśeṣamādadhāti ityadhikāra eva cintyate । tatra pūrvaḥ pakṣaḥ kalpya-
tvādvidheḥ agṛhyamāṇaviśeṣatvācca yāvatsaṅkhyā kalpaneti । evaṃ prāpte'bhi-
dhīyate । na yāvat‌saṅkhyaṃ kalpanā bhavitumarhati । kutaḥ ? paraspara-
saṃbandhāvagateḥ saṃkhyāśabdānām । tatra yasyāḥ saṃkhyāyā vidhau kalpya-
māne na ekavākyatā apaiti tadvidhīyata iti nyāyakalpanā ।</p>
<pb n="081"/>
<pb n="082"/>
<p>nanu ca yuktaṃ na caturo vṛṇīte na pañcātipravṛṇīte iti triṣu vidhīya-
māneṣu anuvādopapatteḥ ekavākyatvaṃ; vidhānābhāvādeva varaṇābhāvasya
prāptasyānuvādaḥ ekaṃ dvau iti tu nānuvādo ghaṭate iti aprāptatvāt bhinnā-
nyevaitāni vākyānītyuktam । ata eva pañcānāṃ varaṇaṃ nyāyyameveti manyā-
mahai । itthaṃ na naño'nuvāda upapannataro bhavati । atrocyate---ukta-
masmābhiḥ sakalapadaikavākyatā । nanu ca ekaṃ dvau ityanuvādāsaṃbhavāt
anupapannaivetyuktam । uttaraṃ---na nāma triṣvanuvādaḥ1 na ca saṅkhyā saṅkhyāntare
<pb n="083"/>
'nuvartata iti nyāyāt । yatpunariṃda nañ‌vākyaṃ tat kena saṃbadhyate ? sarvaiḥ
saṅkhyāvākyairaviśeṣāditi cet । siddhā tarhyaikavākyatā । yasmāt na nañ-
vākye'sya pratyekaparisamāptau pramāṇamasti । kathaṃ nāsti ? yadi hi syāt
ekatvādīnāmapi <quote>‘na caturo vṛṇīte’</quote> na pañcātipravṛṇīte’</quote> iti pratyekameva syāt
naño'bhyāsaḥ । niṣprayojanaśca saḥ । nañarthaparatvādekādīnāṃ caturṇāṃ atīta-
pañcānāṃ ca vikalpaḥ prāpnoti । bhavatviti cet na pakṣāntarālambanenāpi-
parihāro bhavati iti naño'bhyāsakalpanā nyāyyā । yāvāṃśca śrutasyotsarge
doṣastāvānaśrutavākyasyāvṛttikalpanāyām । tasmādāvṛttiḥ kalpayituṃ na
<pb n="084"/>
nyāyyeti nyāyavido vadanti । tasmādvaramavayutyānuvāda evāśrayaṇīyaḥ
sāmañ‍jasyāt । trayāṇāṃ ca na saṃbhavati atastrayāṇāmeva vidhānam । ata-
strayāṇāmeva varaṇaṃ tryārṣeyasya cādhikāra iti siddham ।</p>
<lg><l>।। 12 ।। vacanādrathakārasyādhāne'sya sarvaśeṣatvāt ।। 44 ।।</l></lg>
<p>atra pūrvapakṣavādī vidvatsādhyatvādādhānasya upanayanasādhyatvādvidvadbhāvasya
yeṣāmevopanayanaṃ teṣāmevādhānavidhirupapanno bhavati iti manvānaḥ traivarṇikā-
nāmevānena nimittenādhānamiti varṇitavān । ye punaḥ rathakārā brāhmaṇādaya-
steṣāmeva vasantādikālakramādhānavidhānaṃ bhaviṣyati pāriśeṣyāditi sarva-
mupapannam । yatpunaratra bhāṣyaṃ traivarṇikānāṃ śilpopajīvitvaṃ niṣiddhamiti
tadayuktamiva pratibhāti niṣedhātikramaṇādapyādhānavidhānaṃ[na]naivopapadyate puru-
<pb n="085"/>
ṣārthatvāt, pratiṣedhasya agna‍yarthatvācca । na ca puruṣārthātikrameṇādhānasya
vaiguṇyaṃ śakyate vak‍tum । satyamevam । aucityamaṅgīkṛtyaitaduktam । ata
eva brāhmaṇādīnāṃ niyatakālataivādhānasya ādhānāntarāsaṃbandhe heturuktaḥ ।
jātyantaropanyāsaśca paramārthataḥ traivarṇikanimitto heturuktaḥ । yatpunaraviduṣo
nādhānamityuktaṃ asati vacane tadupapadyate । vacane punaḥkā nāmeyamanupapattiḥ ।
kimanupanayanenāpi teṣāṃ [vidyā]bhavatu teṣāṃ yadi vacanamasti ।
<pb n="086"/>
asati vidhāne s‍trīṇāmivādhānavidhānādevedamatrādhyayanaṃ bhaviṣyati ।</p>
<p>kasya punaradhikāraḥ ? rathakārasyeti brūmaḥ [rājña iva rājasūye] nanu
cāyaṃ kartṛnirdeśo nādhikāranirdeśaḥ । yathaiva brāhmaṇādayo vasantādikālakeṣu
ādhāneṣu kartṛtvena(na)nirdiśyante nādhikṛtatayā evamatrāpi । evaṃ tarhi
tatkartṛkeṣbādhāneṣu kasyādhikāraḥ । na kasyaciditi brūmaḥ । kiṃ tarhi
idamuktaṃ traivarṇikānāmadhikāra iti । svargakāmasya traivarṇikasya jyotiṣṭomā-
diṣvadhikāra ityuktam । evaṃ tarhyaṅgamādhānaṃ; nāṅgaṃ agna‍yarthatvāt । agnayo hi
<pb n="087"/>
karmārthāḥ । kathaṃ tarhi traivarṇikaḥ svargakāmaḥ jyotiṣṭomādiṣvadhikriyata
iti śakyate vak‍tum, anaṅgatvādādhānasya । anag‍nitvādatraivarṇikānāma[na]
dhikāra ityuktam । na ṣunas‍traivarṇikā evādhikriyanta iti । siddha‍yatyevaṃ
jyotiṣṭomādiṣvadhikāraḥ । ādhāne punaḥkasyādhikāraḥ ? sarvasyaiveti prāpte
jātyaṅgāsaṃpatteḥ traivarṇikānāmeva bhavati । yathā svārājyakāmasya kṣatriya-
syaivādhikāro rāasūye śrūyate । evaṃ tarhyatrāpyevameveti siddham । āhitāg‍ni-
<pb n="088"/>
tayā ca jyotiṣṭomādiṣvadhikāro draṣṭavyaḥ । yāni punarviśeṣavacanāni
rāyovājīyaṃ ityevamādīni tāni asya na saṃbhavanti । na punaradhikāraṃ
nivartayitumutsahante । kiṃ punarādhānavidheḥ viśvajita iva kalpya evādhikāro
na bhavati । bhavatu evamapi na kaściddoṣaḥ । kintvatrāvadhātādīnāmiva nira-
dhikāramevedaṃ saprayojanatvādanuṣṭhānamicchanti । śeṣamuktam ।</p>
<pb n="089"/>
<lg><l>।। 13 ।। sthapatirniṣādaḥ syācchabdasāmarthyāt ।। 51 ।।</l></lg>
<p>atrāpi vidvattāpekṣayā ādhānāpekṣayā ca pūrvapakṣavādī ṣaṣṭhīsamāsameva
nyāyyaṃ manyate । bhavati hi kaścit traivarṇika eva niṣādānāṃ svāmī
ato'virodhāt tasyaivādhikāraḥ । atrābhidhīyate । nāyaṃ ṣaṣṭhīsamāsaḥ ।
kasmāt ? ṣaṣṭhīsamāse hi niṣādaśabdo lakṣaṇayā sthapatau vartate । karma-
dhāsye punaḥ svārtha eva padadvayam । nanu cedamanyāyyamucyate vāvacanaṃ hi
samarthayatā bhāṣyakāreṇa vākyavṛttyorekārthatvamabhyupagataṃ bhagavatā pāṇininā ।
<pb n="090"/>
kena vā'nekārthatvamuktam ? nanvidamuktaṃ niṣādaśabdo lakṣaṇayā vartata iti ।
prayojanamaṅgīkṛtyaitaducyate । atra sthapatau niṣādaśabdaḥ prayujyate tasya ca
(tatra hi) lakṣaṇayā prayogasiddhiḥ । kiṃ lakṣayati ? ṣaṣṭhyartham । nanu
caivaṃ sati vyadhikaraṇasamāsānāṃ sādhutvānvākhyānamanupapannaṃ vācakaniyamārthaṃ
hi bhagavato'nuśāsanaṃ pāṇineḥ pravṛttaṃ apabhraṃśāpanuttaye । lakṣaṇāpakṣe ca
nāyaṃ vācakaḥ । ata eva ca kātyāyano'pi vāvacanānarthakyamuktavān ।
<pb n="091"/>
tasmādvaktavyo'tra viśeṣaḥ । nanu cāyameva viśeṣaḥ lakṣaṇayāpi vyavahāro
loke dṛśyate gaṅgāyāṃ ghoṣaḥ prativasati kūpena gargakulamiti । nāyaṃ prayogo
'nuśāsanavirodhī । padāvadhikaṃ hi bhagavato'nuśāsanam । bhavati ceha
nimittāvasthāyāṃ vācakamevedaṃ (padam)। na ca vācakasaṃbandhinya eva vibhaktaya
iti smarati । prātipādikāditi vacanāt । asadidamuktaṃ samarthaḥ pada-
<pb n="092"/>
vidhiriti smaran samarthāt prātipadikādvibhaktayo bhavantītyapi smarati ।
kiñcānyat sāmarthya[rthyaṃ muktvā]muktvā svārthasaṃbandham । tasmānnānuśāsana-
prasiddhiḥ । na cāyamācāryasya niyamaḥ padāvadhikamevānuśāsanamiti ।
vākyāvadhikamapi dṛśyate । <quote>“1devasumnayoryajuṣi kāṭhake”</quote> <quote>“janitā
matre2”</quote> iti ca darśanāt । ato'tra vaktavyo vāvacanasamarthane hetuḥ ।</p>
<p>ayamabhidhīyate । abhidhānavyāpāramaṅgīkṛtya etadvāvacanaṃ samarthitam
nārthavyāpāram । arthaścārthāntaraṃ lakṣayati nābhidhām । nanu ca ṣaṣṭhyartho
lakṣyata ityuktam । ata eva sūktam । yadi hi ṣaṣṭhyā abhidhānaṃ lakṣyata
<pb n="093"/>
ityuktaṃ syāt syāddoṣaḥ । k‍vaciccābhidhānaṃ nimittaṃ k‍vaciccābhihi-
to'rthaḥ iti tadbha‍ūtānābhityabhyupagamo na virudhyate । na hi bhagavato'nu-
śāsanavirodhaḥ । prayogānuśāsanaṃ hi vyākaraṇam । k‍vacidabhidhānena
nirūpyate k‍vacidekārthatayeti na kaściddoṣaḥ । ata eva ca bhāṣyakāraḥ
<quote>“asmādāyatte prayoge kimityavācakaṃ prayokṣyāmahe”</quote> iti । ko'bhi-
prāyaḥ ? ayamabhiprāyaḥ । nānabhidhānanimittatā yuktā prayok‍tumiti ।
<pb n="094"/>
kaḥkhalvatra viśeṣaṃ paśyati imaṃ paśyati । ekārthanimitte hi kārye kāryasyā-
nāditā । asmādāyatte punaḥ kārye kimanyadabhidhānādṛte bhavitumarhati ।
ataḥ sūktaṃ niṣāda eva sthapatiriti । evamabhidhānanimittataiva bhavatīti ।</p>
<p>।। iti bṛhatyāṃ ṣaṣṭhādhyāyasya
prathamaḥ pādaḥ ।।</p>
<pb n="095"/>
<p>ṣaṣṭhādhyāyasya dvitīyaḥ pādaḥ</p>
<lg><l>।। 1 ।। 1puruṣārthaikasiddhatvāt tasya tasyādhikāraḥ syāt ।। 1 ।।</l></lg>
<p>nanu ca svargakāmādhikaraṇa idamuktaṃ---naiveyamādhikārikī saṅkhyā,
kintarhi, kartṛsaṅkhyaiveyaṃ, bhāvāntarānupādānāditi । evaṃ ca kathaṃ pariṣa-
do'rthinyā adhikāra iti saṃśayaḥ । ucyate । uparitane'dhikaraṇe ākhyāta
gatasaṅkhyā vivakṣitā sthāsyati । sthitāyāṃ ca kartṛsaṅkhyāvivakṣāyāṃ
kiṃ yathākartṛtvamadhikāro bhavati utānyathaiva kartṛtvaṃ anyathā cā'dhikāra
<pb n="096"/>
iti । na kartṛgatā saṅkhyā adhikāre'pi itaretarayogamāpādayituṃ kṣame-
tyarthaḥ । tatra pūrvapakṣavādino'bhiprāyaḥ---adhikārasya kāmanā'yogāt
kartṛtvamukhena cādhikārāvāpteḥ adhikāraśca bhāge itarakhyāpta‍yā ca niyamyate
kāmitayā cādhikāra iti pariṣado'rthinyā adhikāra ityuktam । atrābhi-
dhīyate । na kartṛtvaṃ karmaprāptiṃ niyantuṃ śak‍noti । yathābhidhānamāpti-
mavagacchāmo na punaryathāpadārthāntarasaṃbandhaṃ ṛddhikāmaprātipadikāva-
gamyatvāt । tasyā avagatāvāpteśca kartṛsaṃbandhāt । kiñca na kartṛtvamapyatra
nirapekṣatāṃ vihantiṃ, kartṛṇāṃ hyatra bahutvamavagamyate na bahūnāṃ kartṛtvam ।
kimato yadyevaṃ ? etadato bhavati - kartāro bahavaḥ na bahavaḥ kartā ataśca
<pb n="097"/>
śābdaṃ sāhityaṃ na tu ārtha sahatvam । nanu ca saha kartṛtvamatreti । saha-
śabdo'tra arthasahatvaṃ lakṣayati । kuta etat ? bhāṣyādeva । ekaikasya
svātantryavivakṣāyāṃ ākhyāte saṅkhyāyogāt । śak‍notyekaikasya svā-
tantryavivakṣāyāṃ iti । nyāyyā ceyamavagatiḥ yasmādvibhaktayo bhavanti
tadarthasya saṅkhyā(yogāditi) mavagamayanti । na cākhyātārthaḥ saṅkhyāṃ
bhajate । asattvabhūtatvāt । ataḥ tadākṣiptāni vyāvṛttānyeva kārakāṇi
saṅkhyāṃ bhajante । tadavasthānāmevākhyātārthenākṣepāt na kārakaśabdābhidhe-
yāni । nāmavibhaktayaḥ punaḥ saṅkhyābhājaḥ prātipadikārthā eveti tadgatāmeva
<pb n="098"/>
saṅkhyāmabhinirvartayanti । ata eva agnīṣaumau [devatā, devatātvaṃ hi
kārakāvasthā tasyāmavasthāyāṃ agnīṣomaprātipadikādutpannā dvivacana-
vibhaktiḥ na saṅkhyāmāha । kintu prātipadikāvasthāmātrāyāṃ iti । ata
evādhiṣṭhānasya dvitvaṃ devatātve punarekatvamiti] darśitam । utpattau ceyaṃ
saṅkhyā ataḥ kārakagataiva mantavyā । kimidamutpattāviti ? ākhyātagateyaṃ
saṅkhyā nopapadagatetyarthaḥ । upapadagatā hi karmagatāpi pratīyate sattvavadabhi-
dhānāt tisra āhutīrjuhotītivat । tasmādekaikasyātra svātantryamavagamyate
<quote>‘svatantraḥ kartā’</quote> iti ca smaraṇāt । bahutvaṃ punaḥ kartuḥ sāpekṣatāmāpādayati
na sāpekṣasya kartṛtvam । ataḥ kartrantaraṃ sāhityasaṃpattyarthamupādīyate ।
na kartṛtvasaṃpattyarthamanyopādānam । kathaṃ tarhyatra yugapadabhidhānaṃ ? kathaṃ
<pb n="099"/>
caikaśeṣaḥ mābhṛdyupadabhidhānaṃ yugapadākṣepo bhaviṣyati । ekaśeṣastu yadyabhi-
dhānādṛte na saṃbhavati na nāma tathāpi ayameva śāstrārthaḥ । ataḥ yathā-
kartṛtve'pi na pariṣado'rthinyā adhikāra iti siddham ।।</p>
<lg><l>।। 2 ।। prayoge puruṣaśruteḥ yathākāmī prayoge syāt ।। 3 ।।</l></lg>
<p>kimidaṃ śāstraphalaṃ prayoktarīti ? kastenāsya virodhaḥ ? kathaṃ vā
tenedaṃ labhyate । yadā prayok‍tṛtvaṃ karmaṇi śabdārthaḥ tadā vacanasya vivakṣā
prāpnoti । vivakṣite vacane avivakṣitābhidhātaṃ viruddham । ataḥ idamuktaṃ
tadevākṣipyata iti । kathaṃ punarākṣepaḥ niyojyasya hi karmaṇi idamasyetyevaṃ
<pb n="100"/>
saṃbandho'vagamyate atrāsyeti vā । ato yathāniyuktasyaiva saṅkhyāsaṃbandha
iti pūrvaḥ pakṣaḥ । kāmitāmātratayā ca niyogaḥ na saṅkhyāpekṣa ityuktam ।
svargakāme ca vibhak‍tivacanaṃ bhāvārthānapekṣamityuk‍tam । niyojyasya
bhāvārthasaṃbandhaḥ kartṛtvamityetaduktaṃ na bhāvasaṃbandhasya niyoga ityarthaḥ ।
tasmānna bhāvagatā saṅkhyā vivakṣāmarhati adhikārapadagateva । kiñca phalasya
puruṣārthatāparyantaṃ caitadvākyamityuktam । tatparatve ca vākyasya kriyākāraka-
saṃbandho natarāṃ vivakṣyeta । nanu ca kriyākārakasaṃbandho'pyatrāvagamyate ।
sa kathaṃ tyajyate ? anyaparatvādvākyasya । ekārthaṃ caikaṃ vākyamityuktam ।
[ato viṣaṃ bhakṣayediti na vivakṣyate] [evaṃ ceṣvasanadṛṣṭānta upapanno bhavati ।
liṅgamuktam ।</p>
<pb n="101"/>
<p>atrābhidhīyate---na karma vā saṅkhyāpi avivakṣitā śakyate vak‍tum ।
kutaḥ ? viśiṣṭa eva hi karmaṇyadhikāro bhavati । yathā dravyaviśiṣṭakarmaṇyadhi-
kārāvagamāt na dravyāntareṇa kriyate tathā kartṛsaṅkhyāviśiṣṭe karmaṇyapi
adhikārāvagame1 na saṅkhyāntaramāśrīyate । na ca svargaḥ puruṣasyetyevaparaṃ tad-
vākyaṃ] kiṃ tarhi asmin karmaṇyasyādhikāra iti । adhikāraścāya
viśiṣṭakriyā kārakasvārthaphalaprayuk‍taḥ pratīyata iti sarvamanavadyam । evaṃ ca
sati prayok‍tuḥ phalamityetadapi siddham । adhikāryeva hi prayoktā । karmā-
<pb n="102"/>
dīnāṃ tārtīyo viniyoga etasmādeva । yatpunaridamuktaṃ bhāṣyakāreṇa---
ātmanaḥ parasya vā svargaṃ kāmayataḥ svargakāmapadābhidhānamaviśiṣṭaṃ ātmane-
padācca liṅgācca, ādhāne ātmanepadakartṛkopanyāsāccāṅgaphalānāmapi pradhāna-
kartṛsaṃyoga uktaḥ । kimanenok‍tam ? sarvaviśeṣaṇaviśiṣṭaniyogāt sarvamidaṃ
labhyate । yadātmanepadaṃ kartṛgāmitāmavagamayati phalasya, yacca svargakāmapadaṃ
ātmasaṃbandhini kāme kāmitāmabhidhatte । pāṇinerapi ayameva prayogo
liṅgābhidhāne nimittam । [yadevaṃ smarati] yajate yajamānaḥ । yajanti
yājakāḥ iti । ato yathānimittamevāvagatirbhavatīti nimittopanyāso
bhāṣyakārasya । ato vivakṣitā saṅkhyeti sūk‍tam । pratipadvidhānaṃ tu
prakṛtāvasaṃbhavādutkṛṣyate ।</p>
<pb n="103"/>
<lg><l>।। 3 ।। prakramāttu niyamyetārambhasya kriyāniyamyatvāt ।। 13 ।।</l></lg>
<p>kathaṃ punaratra saṃśayaḥ ? katham vā na saṃśayaḥ ? phalaparyantaḥ kāmādhi-
kāra ityuktam । tatra yadi kāraṇāntareṇa phalaprāptau satyāṃ nivṛttaḥ kāmaḥ
yadvā anyataḥ tadadhikāra eva nivṛtto bhavati niradhikārasya cānuṣṭhānaṃ na
śabdāt nāpi anyato'vagacchāmaḥ । tasmādapratiṣṭhitamevemaṃ saṃśayaṃ
paśyāmaḥ । ucyate । idamatra saṃśayadvāraṃ, kartavyatāpūrvakaṃ hi karmādīnāṃ
phalapuruṣasaṃbandhamuktavanto'dhikārajñāḥ pravṛttaścet kartavyatāyāṃ kāritaḥ
śāstreṇetyavagacchāmaḥ । śāstraṃ copakramāderapavargaparyantasya svārthasyābhi-
<pb n="104"/>
dhānam । ato nāparisamāpyāvatiṣṭhate avayavaśo'navagamānniyogārthasya ।
nanvevaṃ tarhi phalārthatā karmaṇo nopapadyata ityuktam । pravṛttau tāvannimittatayā
nānupapannam । pravṛttau cāparisamāptereva śāstraṃ karaṇamityuktam । ataḥ
paramadhikārānuvṛttiḥ k‍vopayujyate ? tasmādvītāyāmapi phalecchāyāṃ samā-
panīyaṃ karmeti manyate ।</p>
<p>evaṃ prāpte'bhidhīyate---satyamārambho'ṣavargaparyantaḥ śāstnārthaḥ satyaṃ
cāvayavaśo nāvagamyate । na punaradhikārādṛte śāstraṃ kāraṇamityavagantuṃ
śakyate । nanu ca pravṛttau nimittatayopapannamanuṣṭhānamityuktam । nāsādhyaṃ
nimittaṃ bhavitumarhati । yathāpratipannameva hi nimittaṃ nāpratipannaṃ sādhya
<pb n="105"/>
nimittatayā pratīyata ityuktam । ataḥ pravṛttāvapi yāvannimittameva pravṛttiḥ
nimittābhāve vā uparamo nyāyya iti nyāyavido manyante ।</p>
<p>yatpunaridaṃ bhāṣyakāreṇoktaṃ vedaivāsau mayā etatkartavyamiti upāyaṃ
tu na veda iti; ayamarthaḥ phalecchoparame tāvat śāstraṃ na pratyakṣībhūtamasti ।
ato vītāyāṃ phalecchāyāṃ avadhṛtaśāstrārthāyāṃ na kāraṇatā dhātvarthasyopa-
padyate । tacca kāraṇabhūte'dhikāra iti sa eva śāstrārthābhāvo darśitaḥ ।</p>
<pb n="106"/>
<p>nanu caitadbhāvārthādhikaraṇaviruddham । yathā na virudhyate tathā svarga-
kāmādhikaraṇe darśitam । yatpunaridaṃ pakṣāntagepanyasanaṃ śiṣṭavigarhaṇāt
parisamāpanīyamiti । tathā kimiti /?/garhante iti paricodya kimatra
kāraṇāntareṇetyasyaiva śiṣṭavigarhaṇasya samāptau kārāṇatoktā mithyāsaṅkalpa-
doṣaśca darśitaḥ । tadidasamañ‍jasamiva pratibhāti । kathamasamañ‍jasaṃ ? yadi
tāvat mithyāsaṅkalpadoṣaparihārāyaiva prakrāntaparisamāpanaṃ tarhi na śakyaḥ
/?/ṣṭavigarhaṇopanyāsaḥ । atrocyate । mithyāsaṅkalpataivātra nāsti । śāstrārthe
hi saṅkalpaḥ kṛtaḥ । na ca vīvecchasya samāpanaṃ śāstrārthaḥ । vigarhayitāra-
śiśaṣṭā evaṃ manyante । mithyāsaṅkalpadoṣo'syāsti yo'yaṃ prakrāntaṃ na
parisamāpayati iti matvā vigarhante । atastadvigarhaṇāt samāpanaṃ kartavyam ।
kimiti nirmūlameva vigarhaṇamāśrayante । kimatra mūlānveṣaṇena । idameva
hi duḥkhahetuḥ । duḥkhahetuparihāre ca kṛtino yat‍navanta iti suṣṭhūkta
<pb n="107"/>
vigarhante tāvacchiṣṭā iti ।</p>
<lg><l>।। 4 ।। 1loke karmāṇi vedavattato'dhipuruṣajñānam ।। 16 ।।</l></lg>
<p>yadidaṃ sūtradhāraiḥ karma kriyate gṛhādi tatra kiṃ prārabdhaṃ samāpanīyaṃ
uta vītāyāṃ phalecchāyāṃ tata evoparamaḥ iti । nanu śiṣṭavigarhaṇābhayāt
samāpanīyaṃ karma na śāstrīyamiti । atastadevātra anusaraṇīyaṃ kiṃ vigarhante
neti । kiṃ śāstrīyāśāstrīyatvānusaraṇena । ucyate । satyamevaṃ yadi
nirupādhikameva tadvigarhaṇam । tattu śāstrīyamiti kṛtvā vigarhante nā-
śāstrīyam । ataḥ tattadbhramāpanuttaye vicāraṇīyam । tatra devatāsaṃbandhāt
prāyaścittavidhānācca śāstrīyamiti pūrvaḥ pakṣaḥ । na hyaśāstrīyasya śāstrīya-
maṅgaṃ bhavati vaiguṇyasamādhirvā ।</p>
<pb n="108"/>
<p>atrocyate । na śāstrīyamiti pramāṇamasti ramaṇīyārthatvāt prayatnasya ।
yadapi cedaṃ smaranti sūtrakārāḥ brāhmaṇasyedaṃ gṛhādi rājña idamiti । yathā-
coditasya anyathākaraṇe maraṇādipratyavāyaṃ smaranti । tadapi vaidyakādi-
vat anvayavyatirekādavagamyate । yatpunaḥ prāyaścittaṃ devatāvidhānaṃ ca tat
puruṣārthatvāt na gṛhādikarmārthamiti1 parihṛtam ।</p>
<lg><l>।। 5 ।। 2pratiṣedheṣvakarmatvāt kriyā syāt pratiṣiddhānāṃ
vibhaktatvādakarmaṇām ।। 17 ।।</l></lg>
<p>kimidaṃ niyogavyāpāracintanaṃ kiṃ nañartho vidhīyate uta dhātvarthaḥ
tadviśiṣṭa iti । dvaitīyaniyogacintanamidam । ko doṣaḥ ? na khalu
<pb n="109"/>
kaś‍ciddoṣaḥ । kintu asaṃbandho'dhikāralakṣaṇe । evaṃ tarhi adhikāracintai-
veyam । kathamadhikāracintā ? itthaṃ, yadyatra nañartho vidhīyate tato bhakṣa-
yatiḥ adhikāriviśeṣaṇam । ato nañarthaviśiṣṭakarmavidhiḥ । tataḥ kalpya-
madhikāriviśeṣaṇaṃ viśvajita iva । tatsiddha‍yarthaṃ cedaṃ balābalacintana-
mupanyastam । pūrvapakṣavādī bhāvārthāḥ karmaśabdāḥ ityutsargaṃ manvānaḥ
tadāśritatvāccopapadavidheḥ viśiṣṭavidhiṃ manyate । kiñca nañarthavidhāne
anuṣṭhānamāpadyate । kathaṃ ? pratiṣiddhamapi hi yanna puruṣasyopakaroti abhyuda-
yena duḥkhaparihāreṇāpi na tatra buddhipūrvakāriṇaḥ pravartanta iti laukikāḥ
<pb n="110"/>
tasmādayameva vākyārthaḥ śreyān । nanu nañarthavidhāne'pi pratyavāyakalpanā
bhavatu । kathaṃ nañarthavidhau pratyavāyaḥ śakyate kalpayitum । natarāmanuṣṭhānaṃ
prāp‍noti । atha viṣayānuṣṭhānena pratyavāyaḥ kalpyate pratiṣedhānuṣṭhānenāsau
parihṛto bhavati lokavaditi । tadayuktam । yasmānnañarthavidhistāvat 1nārtha
eva paryavasito bhavati । viṣayānuṣṭhānaṃ tu laukikam । laukike cānuṣṭhāne
yadi na laukikāt pratyavāyo gamyate kuto'nyataḥ śakyate'vagantum ।
tasmānnaivānyathā puruṣārthatā upapadyate ityabhakṣavidhiḥ syāt ।</p>
<p>atrābhidhīyate । satyaṃ yadāha devānāṃ priyaḥ kintu nāsāvabhakṣa-
vidhiḥ pratīyate । yato bhakṣayatistāvat bhakṣaṇamācaṣṭe । nañapi nivāraṇaṃ
<pb n="111"/>
nivṛttimāha। padadvayenāpyabhakṣaṇamevāsadbhūtaṃ gamyate। na ca tadvidhātuṃ
śakyate akriyārūpatvāt। mānasastu vyāpāraḥ na padāt na vā vākyāt
pratīyate। anīkṣaṇādipu vrataśavdaḥ sākṣācchrūyate। ato bhakṣayatiḥ gale
pādukayā adhikṛtaviśeṣaṇaṃ na ñarthasya vā abhāvārthasya audāsīnyamayukta-
meva vidheyatvam । nanu cānuṣṭhānaṃ nopapadyate ityuktam । kimiti nopa-
padyate kiṃ kartavyatāvagamo nāsti । kartavyatāvagame hi kāmādayaḥ
saṃbadhyanta iti darśitaṃ bhāvārthādhikaraṇe । yatra te svargakāmādayaḥ
tatraivābhyudayaparyantaḥ kartavyatāvagamaḥ yatra punarna vidyate kastatra
kartavyatāvagamaṃ (nāma) apahnute । kartavyatāvagamāttvanuṣṭhānaṃ na phalāva-
<pb n="112"/>
gamādityuktam । tanmūlatvāt phalāvagateḥ । ata eva jīvanāderapyadhi-
kāriviśeṣaṇatvaṃ siddhaṃ bhavati । evaṃ(tarhi)kartavyatāmavagacchannapi yo nāma
na karoti svargakāmacodanāsvapi tasyākriyāṃ ko nāma vārayituṃ kṣamaḥ ।
yo'pi svarṇamupalabhya mṛttiketi brūyāt kastasyottaraṃ dadāti । kimiti tarhi
bhāṣyakāraḥ śiṣṭavigarhaṇamupanyasyati (saniścayaṃ) ? ayamabhiprāyo bhāṣyakā-
rasya---yo'pi laukikaśāstrāvagatimavidvān phalābhāve na karoti tasyāpi
mūḍhātmano vidyata eva laukikaṃ śiṣṭavigarhaṇaṃ pravṛttaye । tasmānnāyamapahnotuṃ
śakyate vākyārthaḥ <quote>‘kalañjabhakṣaṇaṃ na kuryāt’</quote> iti ।</p>
<lg><l>।। 6 ।। 1tasmiṃstu śiṣyamāṇāni jananena pravarteran ।। 21 ।।</l></lg>
<p>idamatra cintyate - kimanugamanādinā ācāragaṇena jātamātro'dhi-
kriyate uta upanīta iti । etaduktaṃ bhavati - kiṃ jananamevādhikāriviśeṣaṇaṃ
<pb n="113"/>
utopanayanabhiti । tatra pūrvapakṣavādī manyate - svargādestāvat adhikāri
viśeṣaṇatā nopapadyate; dṛṣṭārthatvāt ācāragaṇasya, ādhānasyeva । tasmāt
sāmarthyamevādhikāriviśeṣaṇam । nanu caivaṃ sati na jātamātrasyādhikāraḥ
syāt । etaduktaṃ bhavati - nopanayanamapekṣate ।</p>
<p>evaṃ prāpte'bhidhīyate-upanayanottarakālamevādhikriyata iti । kā
yuktiḥ? svādhyāyādhyayanottarakālaṃ vaidikaiḥ padārthairadhikriyate vaidikaścāya-
mācāragaṇa iti smṛtivāde uktam । svādhyāyādhyayanaṃ tu upanītasya । bhavatu
svādhyāyādhyayanamupanītasya । padārthāstu yathā yasyāvagamyante tasyaiva
te na bhavanti yathā niṣādasthapateḥ iṣṭiḥ । nanu ca tatra svādhyāyavirodhā-
devamabhyupagatam । iha tu svādhyāyāvirodhāta (kāmināmiva) adhītavedā-
<pb n="114"/>
nāmevādhikāro bhaviṣyati kāmivat । ayuktamidam । tatra hi adhītaveda-
saṃbhave na mantrādhyayanaprayuktau pramāṇamasti viduyāṃ kāmināmityuktam । iha
punaramantrasādhyatvāt ācāragaṇasya naitacchakyate vak‍tum । kiñca na
copanītamātra evādhītavedo bhavati । tadupanītādhikāre vaidikatvapradarśanaṃ
śaṅkyameva ।</p>
<p>atrocyate । ayamabhiprāyo bhāṣyakārasya-prāgupanayanādvidhayaḥ pituḥ
dārvihomikasya vā upalabhyante upanayanaṃ cācāryasya । taduttarakālaṃ tu
saṃskṛtaviṣayā vaidikavidhayaḥ śrūyante tanmūlāśca smārtā apīti te'pi
taduttarakālabhāvina eveti bhagavān bhāṣyakāro manyate । tasmātsūktamupa-
nītasyādhikāra iti ।</p>
<pb n="115"/>
<lg><l>।। 7 ।। 1abhyāso'karmaśeṣātvāt puruṣārtho vidhīyate ।। 23 ।।</l></lg>
<p>asminnadhikaraṇe sarvaśaktyadhikaraṇe sthite bhavati saṃśayaḥ---kiṃ
kālaśūnyaḥ śaucaśūnyaśca prayogo jīvananimittatayā kartavyaḥ uta neti । tatra
pūrvapakṣavādino'bhiprāyaḥ---nimittabalenāṅgatyāgo'bhihitaḥ । tasmādyāvanni-
mittaṃ prayogaḥ [juhudhi juhudhi] ityeva hotavyamiti । nanu cāhāravihāra-
kāle na śakyate prayogaḥ kartumiti । yathā śakyate tathā'bhyasanīyaḥ
śaucamapyaṅgameva । ataḥ śaucaparityāgenāpi prayogaḥ kartavyaḥ ।</p>
<pb n="116"/>
<p>atrocyate---nābhyāsāpekṣaṃ śāstraṃ śaktasyāpi nimittāvagamopa-
patteḥ । pratipanne hi nimitte'ṅa‍gatyāgo'bhihitaḥ tasminnadhikaraṇe । iha
punaḥ nimittameva nābhyāsāpekṣaṃ pratīyate tadabhāve'pi nimittāvagamāt ।
evaṃ tarhi kālaśūnyaṃ kriyatām । neti brūmaḥ । kālaśūnyamapi nimittaṃ
naiva pratīyate nityayuktatvāt kālasya । nanu ca sarvāṇyevāṅgāni nitya-
yuktāni । satyaṃ nityayuktāni, na punaraṅgāntaratyāgena pratīyante ।
kālaḥ punaḥ kālāntaratyāgena nimittamavagamayati śaucamiva । tasmānna
<pb n="117"/>
kālaśūnyanimittamavagacchāmaḥ । na cānavagamanimittaṃ bhavitumarhati । bhāṣya-
kārastu kālameva nimittamāha <quote>‘na kālo guṇo nimittaṃ hyetat’</quote> iti । taccā-
yuktam । jīvanasya nimittatvāt । kāmye prayoge kālasyopādānaṃ na syāt
anaṅgatvāt । tasmādayamatra bhāṣyārthaḥ-na guṇaḥ kālaḥ nimittamanavacchinda-
nnityarthaḥ । ātmakālaṃ jīvanaṃ nimittatvenāvagamayat nimittamiti ukta-
nimittaṃ hyetaditi ।</p>
<lg><l>।। 8 ।। 1teṣāmautpattikatvādāgamena pravarteta ।। 27 ।।</l></lg>
<p>[kathaṃ punaratra pūrvapakṣaḥ yāvatā nimittasyāvṛttau naimittikasya bhavi-
<pb n="118"/>
tavyamityāgate kāla iti yuktam । evamatra pūrvapakṣaḥ kālānurodhena nimittā-
vagatiḥ । aṅgaṃ ca kālaḥ sakṛdanuṣṭhānena kṛtamaṅgaśāstramiti nimittamapi
tathaiva tadanurodhitvāt । rāddhāntastu naitadyuktam sakṛdevānuṣṭhānaṃ kartavyamiti]
utpadyamāna hi karma kālasaṃyuktamevotpannamiti tatkālīnaṃ jīvanamavagama-
yatīti nimittamityuktaṃ na punarvidheyatāmapi nimittasyāpādayati । avi-
hite ca kṛtaḥ śās‍trā‍rtha iti na śakyate vak‍tum । tasmāttatkālīnaṃ jīvanaṃ
nimittabhūtaṃ punaḥ punaḥ śāstrārthānuṣṭhānaṃ prayuṅkte । āgate āgate kāle'nu-
ṣṭhānaṃ kartavyamiti sūktam । liṅgamuktam ।।</p>
<lg><l>।। 9 ।। 2tathāntaḥ kratuprayuktāni ।। 29 ।।</l></lg>
<p>kena punarviśeṣeṇavedaṃ punaratidiśyate । tasya hi asati viśeṣe na
<pb n="119"/>
tulyatā bhavati । ayamasti viśeṣaḥ katvarthatvādbhedanādinimittānāṃ homānāṃ
sakṛtkṛtenaiva prayogavacanopakārasiddheḥ kṛto'dhikāra iti pūrvapakṣavādī
manyate । satyamevaṃ kratūpakārāyaivānuṣṭhānaṃ tathāpi punaḥ punaḥ bhedanādyutpattau
na punaḥ punaradhikāraṃ vārayituṃ upakāro na kṣamaḥ । nanu ca tathāpi
niṣprayojanatvāt kimadhikāraḥ kariṣyati । na niṣprayojanatā । adhi-
kārāddhi prayojana na prayojanato'dhikāra ityuktam । tasmādyāvadadhikāra-
matrāpi pūrvavat prayogaḥ । iyāṃstu viśeṣaḥ yāvatpradhānaprayogaṃ hi saḥ
tadadhikāratvādasyāgnihotrādibhiḥ naimittikānām ।</p>
<pb n="120"/>
<lg><l>।। 10 ।। ācārāt gṛhyamāṇeṣu tathā syāt puruṣārthatvāt ।। 30 ।।</l></lg>
<p>gurvanugamanādiṣu nāgamanamadhikāriviśeṣaṇamiti manyate pūrvapakṣa-
vādī । gurumāgatamabhyutthānena prīṇīyāditi vidhānaṃ manyate । sakṛcca
kṛtaṃ prīṇanamiti kṛtaḥ śās‍trārthaḥ ।</p>
<p>na hyadhikāriviśeṣaṇatvādṛte nimittatā saṃbhavatīti tadvadityatideśaḥ ।</p>
<lg><l>।। 11 ।। brāhmaṇasya tu somavidyāprajamṛṇavākyena saṃyogāt ।। 31 ।।</l></lg>
<p>nanu cātra pūrvapakṣa eva nopapadyate na hi vacanamadṛṣṭvā pūrvapakṣaḥ
vacanena rāddhānta iti yuktam । atrocyate । yāvajjīvanādīnāmadhikāri-
<pb n="121"/>
viśeṣaṇatvānupapatteḥ adhikāriśūnyatayā viśvajidādivadadhikāro'pyadhyā-
hāryaḥ1iti pūrvapakṣavādī manyate । kā yuktiḥ? aniṣpannasya vastuno'dhikāri-
viśeṣaṇabhāvo nopapadyate । kasmāt ? sādhyaṃ siddha vā 2pāralaukikatayā
saṃbadhyate । tataḥ kiṃ ? idaṃ tato bhavati---siddha niṣpādakatayā saṃbadhyate ।
sādhyaṃ phalatayeti । jīvanaṃ siddham । tasmāt sādhanabhāva eva yukta iti
manyate । rāddhāntastu ṛṇadarśanamavaśyakartavyatāṃ sūcayati jīvanamadhikāri-
viśeṣaṇatayā jñāpayati । nanu ca siddhasya sādhanabhāvādṛte saṃbandho nopapadyate
iti kimatra darśanaṃ kariṣyati । atrācyate । uktamasmābhiḥ svargakāmā/?/dhi-
karaṇe na kartuḥ niyoga iti । niyojyaśca sādhyaṃ yāvacchabdādityuktam ।
<pb n="122"/>
tasmānna sādhyatā niyoge niyojyaviśeṣaṇatve hetuḥ । niyojyaviśeṣaṇaṃ
cādhikāriviśeṣaṇamityuktam । ṛṇadarśanasāmañ‍jasyaṃ cānyathā nopapadyata
ityuktam । tasmānnityānyevaitāni karmāṇi nimittanityatvāditi siddham ।
athavā 1ṛṇavākye brāhmaṇaśabdaśravaṇāt brāhmaṇasyaivādhikāraḥ brāhmaṇasyai-
vaitāni karmāṇīti pūrvapakṣavādī manyate vidhyuddeśe brāhmaṇaśabdaśravaṇābhāvāt
asya cārthavādasyānyārthatvāt yathādhikāraṃ vyākhyā yuktā । naitadvaśenādhi-
kāraḥ ।</p>
<p>iti bṛhatyāṃ ṣaṣṭhādhyāyasya
dvitīyaḥ pādaḥ</p>