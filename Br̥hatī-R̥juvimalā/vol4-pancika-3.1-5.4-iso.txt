<pb n="r625"/>
<head>r̥juvimalā</head>
<p><b>athātaḥ śēṣalakṣaṇam</b> । atra bhāṣyam-nānākarmalakṣaṇaṁ vr̥ttamiti । tadanupapannam ।
na hi dvitīyē'dhyāyē nānākarmalakṣaṇaṁ vr̥ttaṁ api tu nānāśāstralakṣaṇamityāśaṅkyāha---<b>nānākarma-
lakṣaṇaṁ vr̥ttamiti</b> । <b>karmānubandhabhēdācchastrabhēdaḥ ataśśāstrabhēdalakṣaṇaṁ vr̥ttamityarthaḥ</b> ।
asyārthaḥ-sādhyānubandhabhēdābhyāṁ śāstrabhēda uktaḥ । tatsidhyarthaṁ cānubandhabhūtakarmabhēdaḥ pratipāditaḥ
atō nānākarmalakṣaṇaṁ vr̥ttamiti śāstrabhēdahētubhūtanānākarmalakṣaṇavr̥ttatābhidhānē phalata ida-
mēvōktaṁ bhavati śāstrabhēdalakṣaṇaṁ vr̥ttamiti । karmaṇō niyōgasyānubandhāvacchinnatvācchāstrabhēdō
bhavati । atō niyōgānubandhabhūtēna karmabhēdēna śāstrabhēdasiddhēḥ śāstrabhēdalakṣaṇaṁ vr̥ttamityēvaṁ
phalata uktaṁ bhavati । <b>nanu śāstrabhēdē satyaidamarthyamaṅgapradhānānāṁ na siddha‍yati</b> na hi
bhinnaśāstrapramēyāṇāṁ darśapūrṇamāsajyōtiṣṭāmādyapūrvāṇāṁ parasparabhaṅgāṅgitvamasti । tēna hētu-
hētumadbhāvastāvannāsti, kintu vaiparītyamēvēti yāvat ।</p>
<p>uttaram---<b>viniyōgataḥ karmabhēda uktaḥ</b> । parasparaṁ padārthānāṁ viniyōgataḥ kriyā-
kārakaguṇaguṇyādirūpēṇa sambandhādanubandhabhūtakarmaṇō bhēda uktaḥ । ētaduktaṁ bhavati
---viniyōganibandhanamanubandhabhēdamāśritya śāstrabhēda uktaḥ । tannibandhanē ca śāstrabhēdē satyapi
siddha‍yatyēvāṅgapradhānabhāvaḥ । samprati viniyōgaśabdabhaidamarthyalakṣaṇasaṁbandhaparaṁ matvā cōdayati
<note>(1) atra bhāṣyaṁ na mudrāpyatē । punānagaramudritaśābarabhāṣyagatā puṭasaṅkhyā
bhāṣyōdāharaṇasthalēṣu pradarśyatē ।</note> <note>(1) puṭa. 647</note>
﻿<pb n="r626"/>
---<b>nanvidānīmēva viniyōgaścintyatē kathaṁ viniyōgatōbhēdaḥ</b> yāvatā <b>bhēdē sati viniyōgaḥ
ata ēva ca bhēdalakṣaṇaṁ vr̥ttamiti hētvarthatayaiva bhēdalakṣaṇōpanyāsaḥ śēṣalakṣaṇasya</b> ।
saṁprati viniyōgaśabdasya svābhimatamarthaṁ prakaṭayati---<b>satyaṁ hētvarthatayōpanyāsaḥ satyañca
bhēdādviniyōgaḥ tathāpi śāstrabhēdō'pi viniyōgata ēva kintvasau viniyōgaḥ padanimittakaḥ</b>
na kāryanimittakaḥ । <b>kimidaṁ padanimittaka iti ? pratipattau hētuḥ padanimittakaḥ</b> vākyārtha-
pratipattau hētuḥ sambandhaḥ padanimittakaḥ । vākyārthō hi parasparānvitapadārtharūpaḥ pratīyatē
parasparānvayaḥ padārthānāṁ padanimittakaḥ । anvitēṣu svārthēṣu bōdhyamānēṣvanvayō'rthagr̥hīta iti
tadbhūtādhikaraṇē darśitaṁ spaṣṭayati---<b>padārthānāṁ saṁbandhapratipattinimittaka ityartaḥ</b> । padārthānāṁ
saṁbandha1pratipattyā gr̥hyata ityarthaḥ। <b>yastvayaṁ tr̥tīyē cintyatē sa</b> parasparasaṁbandhapratipattipūrvakaḥ
<b>kāryanimittakaḥ</b> । grahaṁ sammārṣṭīti kriyājanyaphalasaṁbandhitāmātrēṇa padanimittakaḥ sambandhaḥ ।
śēṣaśēṣibhāvastu grahasammārgayōḥ kāryanimittakaḥ । kāryāntarōpayōgitayā hi grahāṇāṁ tān
pratyēva sammārgasya śēṣatvam । ataḥ padanimittakapadārthasaṁbandhēna <b>vākyārthabhēdēna śāstrabhēdē
sati bhinnānāṁ vākyārthānāṁ parasparaṁ śēṣaśēṣicintā śēṣalakṣaṇamityucyatē । nanu vrīhīn</b>
<note>(1) A. saṁbandhini pratipattyā gr̥hyata ityarthaḥ</note>
﻿<pb n="r627"/>
<b>prōkṣatīti padārthānāmapi parasparaṁ śēṣaśēṣicintā</b> yadi vākyārthānāmēva parasparaṁ śēṣaśēṣi-
bhāvaścintyatē tadā śāstrabhēdaḥ śēṣalakṣaṇasya hēturbhavēt na tvētadēkāntatō'sti । padārthānāmapi
parasparaṁ śēṣaśēṣibhāvacintanāt1 । <b>aśravaṇamrāparādhyatē bhavataḥ । vrīhibhiryajētētyanēna
sahāsya śēṣaśēṣicintā, na punarvrīhipadārthamātratayaiva</b> । vrīhirbhiyajētētyanēna viniyōga-
śās‍trēṇa yē vrīhayō yāgē karaṇatayā pratipāditāḥ śās‍trārthībhūtāḥ taiḥ saha prōkṣaṇasya śās‍trārthīṁ2-
bhūtasya śēṣaśēṣicintēti । yadi śās‍trārthānāṁ satāṁ śēṣaśēṣicintā, <b>kimiti tarhi
śēṣalakṣaṇamityucyatē</b> । yadi tāvat padārthānāmēva śēṣaśēṣitā syāt tadā vrīhīn prōkṣatīti
prōkṣaṇaṁ prathamamēva vrīhiśēṣatayaiva pratipādyata iti śēṣapratipattiparatvācchēṣalakṣaṇamēvēdaṁ syāt ।
śās‍trārthībhūtayōstu paścāt kāryanimittakaḥ śēṣaśēṣibhāva iti dvayōḥ śās‍trapramitayōḥ śēṣaśēṣi-
bhāvaḥ kāryanimittaka iti na śēṣalakṣaṇamēvēdaṁ syāt api tu śēṣilakṣaṇamapīti । <b>uttaram
---viniyōjyō hi śēṣaḥ, tadviṣayāṇi ca śrutyādīni, tasmācchēṣalakṣaṇamityucyatē</b> ।
yō hi viniyujyatē'ṅgatvēna pratipādyatē sa śēṣaḥ । śrutyādīnyapi tadviṣayāṇi tatpratipādakānyēva,
na śēṣitvapratipādakāni । tathā hi---vrīhīn prōkṣatītyanēna śās‍trēṇa śās‍trāntarapratipāditān
vrīhin prati śēṣatvēna prōkṣaṇaṁ pratīyatē na śēṣitayā । yadapi vrīhibhiryajētēti śās‍traṁ tadapi
yāgaśēṣatayaiva vrīhīn pratyāyayati na prōkṣaṇādikaṁ prati śēṣitayā । ataḥ śēṣatayaiva sarvatra
cōdanālakṣaṇō'rthaḥ । cōdanālakṣaṇārthavicāraśca mīmāṁsāśāstrāntarbhūta iti । tasmācchēṣalakṣaṇa-
mityucyatē । yadi tarhi śēṣatayaiva cōdanālakṣaṇaṁ <b>śēṣiparijñānaṁ tarhi kiṁ nimittaṁ ?
pramāṇāntaranimittakaṁ tat</b> yadā hi cōdanayā vrīhyādīn prati prōkṣaṇādayaḥ śēṣatayā jñāpitāḥ
<note>(1) A. nirūpaṇāt (2) A. ēkārthībhūtasya</note>
﻿<pb n="r628"/>
tadaivārthāt vrīhyādīnāmapi śēṣitvaṁ parijñāta bhavati । kasmāt punarna śēṣitā cōdanālakṣaṇētyatrāha
---<b>lakṣyatē hi śēṣī śēṣapratipattau na pratipādyatē</b> । yatpratipādanaparō hi śabdaḥ sa śabdārthaḥ
vrīhīn prōkṣatītyādivākyāni ca vrīhiśēṣabhūtaprōkṣaṇapratipādanaparāṇi prōkṣaṇādīnāmēva vidhī-
yamānatvāt vrīhīṇāṁ tūddiśyamānatvāt । <b>atō yuktaṁ śēṣalakṣaṇam । yadyavaṁ</b> yadi yō
viniyujyatē sa śēṣaḥ tadāpi <b>viniyōjyaḥ śēṣa iti vaktavyam । kimidaṁ śēṣaḥ parārthatvā-
dityucyatē</b> । pariharati---<b>uktamasmābhiḥ padanimittakō'pi viniyōgō vidyata iti</b> ।
yadi viniyōjyaḥ śēṣa ityucyatē tadā padanimittakō'pi viniyōgō vidyata iti tadyōgēnāpi
śēṣatā syāt । <b>ataḥ kāryē viniyōjyaḥ śēṣaḥ kathaṁ syāditi parārthatvādityuktam</b> ।
kāryē viniyōjyaḥ saṁbandhitvēna pratipādyamānō yaḥ sa śēṣaḥ iti kathaṁ nāma jñāyētētyēvamarthaṁ
śēṣaḥ parārthatvādityuktam । kathaṁ punaḥ parārthatvādityuktē yasya kāryē viniyōgaḥ sa ēva pratīyata
ityata āha---<b>yasya kāryē viniyōgaḥ</b> saṁbandhaḥ <b>sa tadartha ēva bhavati । ataḥ</b> kāryē
viniyōgasvīkaraṇāya <b>parārthatvāditi lakṣitam</b> । kasmāt punaryasya kāryē yasya viniyōgaḥ
tasya kāryārthataiva bhavati । tatrāha---<b>na kāryaṁ parārthaṁ bhavitumarhati kāryamēva hi tanna
syādyadyanyārtham</b> । asyārthaḥ-sarvō hi saṁbandhō guṇapradhānabhāvamantarēṇa na saṁbhavati । tatra kasya
guṇatā kasya pradhānatēti cintāyāṁ yat kāryaṁ tanna tāvada‍guṇabhūtaṁ kāryatvāvagamavirōdhāt । yattva-
kāryabhūtamaparaṁ tat kāryārthamiti yuktam । atastatra puruṣasya niyōpaḥ/?/ kāryārthatvēnāvagamyatē ।
﻿<pb n="r629"/>
atō yasya niyōgēna saha sākṣātsaṁbandhaḥ pratīyatē sa niyōgārthaḥ yasya ca tēna sākṣānniyōga-
saṁbandhēnārthāntarēṇa saṁbandhaḥ sō'pi tadartha ēva । tasyāpi kāryārthatvēna kāryatvāt । ēvamapara-
syāpi tatsambandhisaṁbandhasya tādarthyamūhitavtam । ataḥ śēṣaḥ parārthatvādityasyāyamarthaḥ---kāryē
yasya viniyōgaḥ sa śēṣaḥ parārthalakṣaṇaḥ । tasyēdaṁ lakṣaṇamucyatē । na punarupayuktētarasya ।
kēna punarhētunā kāryē viniyōjyalakṣaṇaḥ śēṣō jñāyatē ? parārthatvāt kāryēṇa saha saṁbandhāvagamāt ।
atrēdaṁ vyutpādyam । anvitapadārthātmakatvādvākyārthasya parasparakriyākārakabhāvadimātrātmakatvā-
dvākyārthasya parasparakriyākārakabhāvādimātrātmakatvāccānvayasya padārthānāṁ śēṣatvōtpattau hēturnāsti ।
atō lakṣaṇārambhō nirviṣaya1 iti pūrvaḥ pakṣaḥ । kāryasaṁbandhasyaivānyathā'nirvāhāt śēṣatōcyatē
tatō lakṣaṇamārambhaṇīyamiti rāddhāntaḥ । grāhakavyutpattiḥ punaranupayōginīti nātra vyutpādyatē ।
śēṣitvābhimatasya hi kāryataiva kāryapratiyōginaḥ śēṣasya śēṣatvē hētuḥ na viniyōjyasya grāhaka-
gr̥hītatāpi । ata ādhānādīnāmapi viniyōgasiddhiḥ । grāhakēṇa punaragr̥hītānāṁ viniyōgē
pratiprakaraṇaṁ vyavasthā na siddha‍yatīti saptamādya ēva grāhakō vyutpādyaḥ । tathā cāha---<q>“na ca
ṣaṭa‍kēṇāpyayamarthō nirūpitaḥ । sambandhamātraparyavasāyāt । ubhayathā ca sambandhōpapattēḥ”</q> iti ।
yata ēva ca kāryē viniyōgō yasya sa tadartha ēva bhavati । <b>ata ēva garbhadāsadr̥ṣṭāntō
bhāṣyē</b> । anyathā garbhadāsatulyatā niṣpramāṇikā syāt । <b>nanu parārthatāmātraṁ parārthaśabdē-
nōcyatē kimidamatyantaparārtha iti</b> । atyantaśabdābhāvē kathamatyantārthō labhyata ityarthaḥ ।
<b>ucyatē---ata ēvātyantaparārthaḥ yasmāt parārthatāmātrataivōcyatē</b> yadi parārthaśabdēna parārthā-
parārthābhidhānaṁ syāt tadā'tyantaparārthatā na labhyēta । ataḥ parārthaśabdastu parārthatāmātraṁ brūtē
iti । <b>ataḥ sādhu vivr̥tam</b> । ēva sambandhabhāṣyaṁ vyākhyāya prasaktānuprasaktaṁ parisamāpya
<note>(1) A. niṣphalaḥ</note>
﻿<pb n="r630"/>
prakr̥taṁ vyācaṣṭē---<b>kaḥ śēṣaḥ kēna  hētunā śēṣa iti । kimidaṁ praśnadvayaṁ ? kēna hētunā śēṣa
ityētāvad‍vaktavyaṁ । siddha‍yati hi parārthatvācchēṣa</b> ityētāvatā'bhimatam । <b>ucyatē---syādē-
tadēvaṁ yadi siddhavadabhidhānaṁ hētōḥ syāt hēturapyatra kathanīya ēvētyadōṣaḥ</b> । asyārthaḥ ।
yadi śēṣatvē parārthatvamēva hēturiti siddham syāttadā kaḥ śēṣa iti praśnō'narthakaḥ syāt ।
yatastu hēturapyatra kathayitavyaḥ । na ca sādhyamanabhidhāya hēturabhidhātuṁ śakyata iti sādhya-
viśēṣanirdhāraṇāyārthavānayaṁ praśnaḥ । yata ēva sādhyapuraḥ saramēva hētōrabhidhānaṁ <b>ata ēva kō
dharmaḥ kathaṁ lakṣaṇaścētyuktam</b> । nanu ca śēṣaḥ parārthatvāditi sādhyabhēdō3 nirdiṣṭa ēva ।
na ca śēṣaśabdasyārthō na prasiddhaḥ, । tadāha---<b>kiṁ punaḥ siddhasya kathanē prayōjanam ?</b>
uttaram---<b>upayuktādanyō yaḥ sa śēṣaḥ ityēvamādinivr̥ttyartham</b> । athātaḥ śēṣalakṣaṇa-
mityētāvatyuk‍tē upayuk‍tādanyō yaḥ sa śēṣa ityēvamādyapi pratīyēta । na ca tādr̥śasya
parārthatā hētuḥ । atō hētuviśēṣābhidhānāya sādhyaviśēṣaṁ vak‍tuṁ praśnō'pyarthavān । <b>kathaṁ ca
viniyujyata iti ? kō'yaṁ praśnaḥ ? kēna viniyujyata iti vaktavyam । kimidaṁ
kathaṁ ca viniyujyata iti</b> ।</p>
<note>(1) P. 652 (2) P. 652 (3) A. sādhyaviśēṣō</note> 
﻿<pb n="r631"/>
<p><b>atrābhidhīyatē---kēna viniyujyata ityētāvatyucyamānē śrutyādivyāpāra ēva tu
kēvalaṁ pr̥ṣṭaḥ kathitaśca</b> bhavati । na punaḥ <b>saviniyōgakānāṁ śrutyādīnām</b> ।
bhavatvēvaṁ tathāpi kō dōṣa ityatrāha---<b>na ca niyōgaśūnyāni śrutyādīni śēṣatāmāpādayituṁ
śak‍nuvanti</b> 1kāryābhāvē sak‍tr̥n juhōtītivat । <b>kāryanimittaṁ ca pārārthyamityuktam ।
ataḥ kathaṁ ca viniyujyata ityuktam । sahētukaviniyōgasiddha‍yartham</b> । kāryarūpatvēna
hi śēṣiṇaḥ śēṣasya tatra viniyōgaḥ na punaḥ śrutyādimātrēṇa । yata ēva ca niyōgavyāpāravaśēna
śēṣatvamavagamyatē । <b>ata ēva ca śrutyādīni ca viniyōgē kāraṇānītyuktam । na punaḥ
śrutyādibhiriti</b> । kāraṇamātratā śrutyādīnāṁ na sādhakatamatētyarthaḥ । śrutyādīni ca viniyōgē
kāraṇānītyatrāpi kathamityanuṣaṅgādyōjyam । <b>ētēṣāṁ ca balavadabalavattētyatrāpi katha-
mityanuṣaṅgō vak‍tavyaḥ</b> । ētaduk‍taṁ bhavati---kaḥ śēṣa iti upayuk‍tētarō vā, avayavō vā,
parārthō vā ? tatrōttaraṁ parārthaḥ śēṣa iti । kēna hētunā śēṣō bhavatīti parārthatvēna
kāryasaṁbandhitvēna śēṣō bhavatītyuktam । kathaṁ ca viniyujyatē ? kēna prakārēṇa śēṣabhāvō'vagamyata
ityarthaḥ । uttaram---śrutyādisacivakāryabalēna । śrutyādīni ca viniyōgē kāraṇānīti । katha
śrutyādīni viniyōgajñānōtpattau sāhāyyaṁ yāntīti । dvāraviśēṣasamarpaṇēnētyuttaram । dvayamapyētat
pratyadhikaraṇaṁ vakṣyatē । tēṣāṁ ca kathaṁ balavadabalattētyatra śrutiliṅgādhikaraṇē uttaraṁ bhaviṣyati ।
<note>(1) G. kāryābhāvāt</note>
﻿<pb n="r632"/>
kāryata ēva śēṣatōpapadyatē । kāryēṇaiva śrutyādisacivēna jñāyata iti tattvārthaḥ । <b>ēba tāva-
llakṣaṇārthaḥ । naitāvatā vinā śēṣaparijñānasiddhiḥ । anyadapi sādhanasiddha‍yarthaṁ kiñcidupō-
ddhātādibhiḥ śēṣaḥ parārthatvāditi sabhāṣyaṁ sūtraṁ vyākhyātamēva pūrvam</b> । atō na vyākhyāyatē ।
<b>atha tatra kiṁ vr̥ttam ? yaistu dravyaṁ cikīrṣyatē</b> ityādi bhāṣyaṁ tadanupapannam । anēna
bhāṣyēṇa punaḥ paunaruktya2mivāśaṅka‍yatē taccānupapannam । tatra dravyaguṇādīnāṁ śēṣatvasyā-
pratipāditatvāt । atha saṁskārasya tatra 3śēṣatā pratipāditēti ēvamapi tēṣāmarthēna paunaruktyam
tataśca tatraivēdaṁ yuk‍taṁ vak‍tum । sarvēṣāṁ hi śēṣatvē tatrōk‍tē atra śēṣatvapratipādana-
pratijñākṣēpō yukta ityāśaṅkyāha---<b>yaistu dravyaṁ cikīrṣyatē guṇastatra pratīyatē iti । uk‍taṁ
śēṣalakṣaṇaṁ manvānasyēdaṁ cōdyam</b> । ētaduk‍taṁ bhavati-saṁskārasya śēṣatvaṁ tatrōk‍tam । tēnā-
viśēṣēṇa 4idamayuk‍taṁ vak‍tum athātaśśēṣalakṣaṇaṁ vakṣyāma iti । uttarabhāṣyam <q>“tatrā-
pūrvārthatā vyāvartitā”</q> iti tadanupapannam । saṁskārāṇāmapyapūrvārthatvāditi; atō vyācaṣṭē
<b>uttaraṁ tu niyōgaviṣayatā tatrāpanītā śēṣatvaṁ tu ihaiva sarvēṣāṁ pratipādyatē</b> । idānīmākṣi-
pati---kō'yaṁviniyōgaviṣayatvāpanhavaḥ ayuk‍ta ityarthaḥ । kutaḥ ? <b>na ca viniyōga-
śūnyāni śrutyādīni śēṣatāmāpādayituṁ śak‍nuvantītyuktam</b> । caśabdō hiśabdasyārthē
<note>(1) P. 649</note> <note>(2) R. mityāśaṅka‍yatē ।</note> <note>(3) R. sya prati</note> <note>(4) idamuk‍taṁvak‍tuṁ</note>
﻿<pb n="r633"/>
yasya hi niyōgaḥ kāryaḥ tatra puruṣō niyujyatē । ataḥ tadabhyupagamēnaiva niyōgaviṣayatāpvastīti
manyatē । <b>tasmācchēṣatvaṁ niyōgaviṣayatvāpahnavaścēti vipratiṣiddham । ataḥ śēṣatvaṁ vā
nāsti । apūrvārthatā vā nāpahōtuṁ śakyatē । ucyatē-anabhijñō bhavān viṣayaniyōjyānām</b> ।
asyārthaḥ---guṇakarmaṇāṁ tāvadavaghātādīnāṁ kārakībhūtaṁ padārtha. sādhyatvēnāvagamyatē । tatra
yadi niyōgō'pyaparō'ṅgīkriyatē tadā sādhyadvayamēkasmin vākyē na saṁbadhyatē parasparānuguṇatvāt
na ca niyōjyaviśēṣaṇatā tasyāśrayituṁ yuktā । kriyāphalatayā tadviśiṣṭasya niyōgasaṁbandhānupapattēḥ ।
tasmādyō viṣayō niyōgasya tasyāparaṁ sādhyāntaraṁ nāstīti abhyupēyam । atō bhavān viṣayaṁ na
jānāti । yēna viṣayatāṁ guṇakarmaṇāmicchati । tathā niyōjyasvarūpaṁ ca na jātāti ।
yataḥ parasparānuguṇyārthaṁ kriyāphalaṁ niyōjyaviśēṣaṇaṁ manyatē । niyōjyō hi niyōgārthaṁ
kartavyatayā'vabudhyatē । tasya ca tadēva sādhyabhūtaṁ viśēṣaṇatayā'nvēti yanniyōgādēva
sidhyati । na ca kriyāphalaṁ niyōgādēva sidhyati । ataḥ kārakībhūtapadārthaviśiṣṭō
niyōjyō bhavati । tēna viṣayaniyōjyā'nabhijñatayā guṇakarmaviṣayaniyōgaṁ bhavānabhivāñchati ।
yadyapi guṇakarmasu niyōgō nāsti tathāpi kimiti viṣayō na bhavatītyatrāha---<b>na brūmō guṇa-
bhūtēṣu puṁsō niyōjyatā nāstīti । kiṁ tarhi viṣayastu na bhavatīti</b> । adhikāra-
vidhyadhīnā liṅādyanubādyasti prēraṇā । guṇabhūtēṣu puruṣasya viṣayastu na bhavati । yadi
prēraṇāviṣayō na niyōgasya viṣayaḥ, kastarhi viṣayaḥ, ityatrāha---<b>yasya punarniyōga-
siddhirēva kāryaḥ sa viṣayaḥ</b> । tadidaṁ sarvaṁ tēṣāmarthētyatra prakaṭataraṁ vakṣyāmaḥ । <b>atō yukta-
mukraṁ tatrāpūrvārthatā vyāvartitēti</b> ।</p>
<note>(1) P. 660</note>
﻿<pb n="r634"/>
<head>dravyaguṇasaṁskārēṣu bādariḥ</head>
<p><b><q>‘kaḥ punaratrābhiprāyō dravyaguṇasaṁskārēṣvēva pārārthyaṁ vadataḥ’</q></b> । anēna pūrvapakṣa-
mākṣipati । ēkadēśī samarthayatē---<b>ayamabhiprāyaḥ---vibhaktibhiḥ tādarthyaṁ prātipadikārthasya
pratipādyatē । tacca dravyaguṇayōrupalabhyatē ēkahānyā krīṇātīti</b> dravyasya tādarthyam ।
ēkahāyanīśabdasya yaugikatvēna dravyavacanatvāt <b>aruṇayēti ca</b> guṇasya tādarthyaṁ saṁskārasya tu
tādarthyaṁ kathaṁ ? uttaram---<b>atrāpi vibhakta‍yaiva tādarthyaṁ vrīhīnavahanti vrīhīnprōkṣatīti
dvitīyayā । nanu ca prātipadikārthasya prādhānyaṁ dvitīyā pratipādayati na karmaṇaḥ</b>
kriyāyā dravyaṁ prati <b>guṇabhāvam</b> । uttaram---<b>akārakajñō bhavān । kārakavibhaktayō hi kathaṁ
kriyānirapēkṣāḥ</b> । kriyāpēkṣitvāt kārakāṇām । <b>tasmāt kriyāpēkṣamēva prātipadikārthasya
prādhānyaṁ guṇatvaṁ vā</b> । tēna śrutyaiva dvitīyayā prādhānyaṁ vadantyā kriyāyā guṇabhāva ukta
ēvēti vaibhaktikamēva saṁskārasyāpi śēṣatvam । yata ēva vibhaktibhistādarthyaṁ pratipādyatē ।
<b>ata ēva vibhaktividhānē bhagavataḥ pāṇinēḥ kārakōddēśaḥ</b> । karmaṇi dvitīyā kartr̥karaṇayō-
str̥tīyētyādi । yadi vibhaktayastādarthyaṁ na pratipādayēyustadā naiva kārakōddēśēna vidhīyēran ।
<note>(1) P. 660</note>
<pb n="r635"/>
kārakōddēśēna vidhīyamānāḥ kriyāpēkṣaguṇaprādhānyaṁ vadantyaḥ tādarthyaṁ pratipādayantyēva । ataḥ
kārakōddēśēna vibhaktividhānādavagamyatē tādarthyaṁ vibhaktibhiḥ pratipādyata iti । yadi
vibhaktibhiḥ tādarthyamavagamyatē kathaṁ <b>tarhi taddhitādiṣu tādarthyamavagamyatē</b> parṇamayī juhūrbhavatīti
taddhitē, <q>‘śaraiḥ staritavya’</q>miti kr̥tpratyayē, <q>‘yajamānasaṁmitā auduṁbarī bhavati’</q> iti samāsē ।
<b>kathaṁ cōpapadavibhak‍tayastādarthya</b>mavabōdhayēyuḥ akārakavibhaktitvāt । atō vibhaktivyati-
rēkēṇāpi tādarthyadarśanāt tadvayatirik‍ta<b>manyadapi (tāda)pārārthyē pramāṇam dravyaguṇasaṁskārēṣu
vak‍tavyam</b> । saṁprati parasamarthanavādyāha---<b>nanu cōpakāradarśanamēva dravyaguṇasaṁskārāṇāṁ
pārārthyē hēturiti vādarērmatam । kimatra vibhaktyādibhiḥ kriyatē</b> । tēnōpakārakatvācchēṣatā
dravyaguṇasaṁskārāṇām । tēna vināpi vibhaktyā yasyōpakārakatā tasya śēṣatēti । <b>yad‍yupakāra-
darśanaṁ pārārthyē hētuḥ vrīhayō'pi prōkṣaṇasyōpakārakāḥ syuḥ</b> utpattēbrīṁhyādibhirvinā prōkṣaṇa-
syānupapattērityarthaḥ । tēna vrīhayō'pi prōkṣaṇaśēṣabhūtā bhavēyuḥ । na caivam । tasmānnōpakāra-
darśanamātraṁ śēpatvē hēturiti । ēkārthēna cōdyavādyēva samarthanavādinaḥ āśaṅkāmāha---<b>atha
prayōjanaṁ prati upakāradarśanaṁ hētuḥ</b> । tēna niṣprayōjanatvāt prōkṣaṇasya satyapyupakāryē kāryatvē na
śōṣitā । prayōjanavattvāt‍tu vrīhīṇāmēva śēṣitvē sthitē prōkṣaṇasya saṁskāradvārēṇa vrīhayupakārakatayā
śēṣatēti । dūṣayati---<b>prayōjanavattājñānamidānīṁ kutaḥ</b> ? prayōjanavattaiva vrīhīṇāṁ kutō'va-
﻿<pb n="r636"/>
gamyatē । punarāśaṅkāntaramāha---<b>niyōgata iti cēt</b> । niyōgō hi kāryasvarūpatvāt svayaṁ
prayōjanabhūtaḥ yasyāpi ca tatsaṁbandhaḥ tasyāpi tadvaśēnaiva prayōjanavattēti niyōganirvr̥ttyaiva prayō-
janavattāvagamaḥ । dūṣayati---<b>ēvaṁ tarhi niyōganirvr̥ttirēva pārārthyē hētuḥ kimupakāradarśanaṁ
kliṣṭaṁ kariṣyati</b> । yasmin kriyamāṇē niyōganirbr̥ttirbhavati tat tasya kāryamiti yata ēva
niyōganirvr̥ttyā <b>pārārthyamata ēva vibhaktivyatyayō'pi prayājaśēṣēṇētyēvamādiṣu siddhō bhavati</b> ।
prayājaśēṣapratipattirhi vidhyapēkṣitā na haviṣāmabhidhāraṇam । ataḥ prayājaśēṣapratipattiriyamiti
niyōgavaśēna sthitē vibhaktivyatyayō bhavati prayōjaśēṣaṁ haviṣṣu abhidhārayati iti । anyathā
vibhaktivyatyayō durbhaṇaḥ syāt । <b>kr̥ttaddhitasamāsāśca tadvaśēnaivaidamarthyapratipādakāḥ</b> anyathā
tēṣāṁ svabhāvata ēvaidamarthyabōdhakatvābhāvāt । <b>ēvaṁ cōpapadavibhaktērasaṁkaraḥ (saṁskāraḥ) sidhyati</b>
anyathā hi aniyamēna śēṣaśēṣibhāvaḥ syāt । ēkagranthētāha---<b>kimiti tarhi bādariḥ
dravyaguṇasaṁskārēṣvēva śēṣabhāvaṁ manyatē yadi niyōganirvr̥ttiḥ pārārthyē hētuḥ</b> । yadi
niyōganirvr̥ttyā pārārthyamavagamyatē tadā yāgasyāpi niyōganirvartakatayā śēṣatā'styēva niyōgaṁ
prati । tathā niyōjyaviśēṣaṇaṁ svargādikamapi prati niyōgasiddhidvārēṇa sādhakatvāt yāgasya
śēṣatā yuk‍taiva । tathā phalanirvr̥ttidvārēṇa puruṣamapi prati yāgasya śēṣatā yuk‍taiva । tathā
phalanirvr̥ttidvārēṇa puruṣamapi prati yāgasya śēṣatvaṁ nānupapannam । tathā phalasyāpi niyōjya-
viśēṣaṇasya puruṣaṁ prati śēṣatā niyōgākṣēpēṇaivāvagamyata iti śēṣitvamastyēva । tathā phalabhāgita-
﻿<pb n="r637"/>
yauvaudumbarīsaṁmānādau puruṣasya śēṣatēti yāgaphalapuruṣāṇāmapi śēṣatvaṁ yuktamityarthaḥ । saṁprati
samarthanavādī samarthayatē---<b>na niyōgaṁ phalē puruṣē ca manyatē । yāga ēva niyōgaḥ tannirvr̥ttyā ca
niyōganirvr̥ttiḥ</b> । asyārthaḥ---lōkavyutpattyanusārēṇa śabdādarthō'vagamyatē tatra lōkē grāmaṁ
gacchētyuk‍tē grāmagamanamanutiṣṭhan puruṣō dr̥śyatē । kāryapratipattiścānuṣṭhānahēturiti sarvajanasya
saṁviditamēva । yadviṣayamēva ca kāryajñānaṁ tadviṣayamēva cānuṣṭhānamiti kriyāviṣayamanuṣṭhānaṁ dr̥ṣṭvā
kriyākāryatvāvagatihētutvaṁ śabdasyāvagamyata iti yajētētyēvamādibhiryāga ēṁva kāryatayā pratyāyyatē
na ca kāryamanyārthaṁ bhavatīti nāsti yāgasya śēṣabhāvaḥ । ataḥ phalē niyōgō nāsti yāgēna
phalaṁ sādhayēditi niyōgō nāsti tathā puruṣēpi niyōgō nāsti phalēna puruṣaṁ saṁbadhnīyāditi, puruṣa-
viśēṣaṇamātratayaiva svargaśabdasya śravaṇāt । na ca puruṣaviśēṣaṇasya kriyayā saha sādhyasādhanabhāvaḥ
bōdhahētvābhāvāt । atō yāganirvr̥ttimātrēṇaiva kr̥taḥ śāstrārtha iti bādarirmanyatē <b>dravyaguṇasaṁskāraiśca
yāgō nirvartyata iti । atastēṣāmēva pārārthyaṁ manyatē bādarirācāryaḥ । nanu yāgēna svargaṁ
kuryāt ātmārthamiti niyōgaḥ ātmanēpadaprayōgāt</b> । asyārthaḥ---yajētētyātmanēpadaprayōgāt
kartrabhiprāyē kriyāphalē tasya vr̥ddhavyavahārē prayōgāt । ātmārthaṁ yāgēna svargaṁ kuryāt iti niyōgaḥ
pratīyatē tēna phalaṁ prati yāgasya puruṣaṁ prati phalasya śēṣatā'stīti । pariharati---<b>naivaṁ
śakyatē śabdāt pratipat‍tum</b> । ayamabhiprāyaḥ---yadi svargasya kriyāphalatā syāt tadā ātma-
nēpadaśravaṇāt ātmārthatā tasyāvagamyēta । na ca kriyāphalatā svargasyāvasīyatē । atha[yathā]
ōdanaṁ pacatītyōdanasya । kasmāt punaḥ kriyāphalatā nāvagamyata ityāha---<b>dvitīyā hi kārakasya
prādhānyaṁ pratipādayati yasyāḥ kriyāyāstat kārakaṁ</b> tat kriyāpēkṣaṁ hi dvitīyā prādhānya
﻿<pb n="r638"/>
pratipādayati <b>na ca svargō yāgasya kārakaṁ</b> yāgōtpattāvasattvēnāvyāpriyamāṇatvāt । ōdanaṁ
pacatītyatra taṇḍulānāṁ vikāryakarmabhūtānāmasti pākē vyāpāraḥ bhāvyavasthāvācinā tvōdanaśabdēna
taṇḍulā ēva nirdiśyantē । ataḥ kārakatvaṁ tatrāviruddham । nanu yadyapyasatvēnāvyāpārādyāgaṁ
prati svargasya kārakatā pramāṇāntarēṇa nāvasīyatē tathāpi vēdādēvāvasāyiṣyata ityatrāha---<b>na ca
vēdāt kriyākārakarūpasaṁbandhāvagatiḥ । siddhasya hi anuṣṭhānaṁ cōdyatē</b> । asyārthaḥ-kāryē'rthē
śabdasya prāmāṇyaniyamāt na siddhaṁ kriyākārakasaṁbandhaṁ prati śabdasya prāmāṇyaṁ, kintu
pramāṇāntarasiddhamēva kriyākārakasaṁbandhamāśritya vēdēnānuṣṭhānaṁ pratyāyyatē idamanēna kurviti । na
punaridamanēna sidhyatīti vēdādavagatiḥ । yadi vēdāt kriyākārakasaṁbandhō nāvagamyatē <b>kathaṁ tarhi
yadāhr̥vanīyē juhōtīti</b> alaukikasyāhavanīyasya hōmaṁ prati kārakatvaṁ ? pramāṇāntarēṇāna-
vagamāt । uttaraṁ---<b>yuk‍taṁ pramāṇāntarēṇa saṁbhavadarśanāt</b> । asyārthaḥ---yadyapyāhavanīya-
śabdavācyatā pramāṇāntarēṇa nāvagamyatē tathāpi tasya dravyarūpatvāt vidyamānatvācca hōmaṁ prati
sādhanabhāvaḥ saṁbhavatīti pramāṇāntarēṇāvagamyata ēva । svargē punarnaitadupapadyatē asatvātsvargasya ।
yadi tathābhūtasyāpi vēdaḥ kārakatāṁ brūyāt tadā pramāṇāntaravirōdhēna aṅgulyagrādivākyavat
vēdasyāprāmāṇyaprasaṁgāt । <b>kiñca kartr̥viśēṣaṇaṁ cātra svargaśabdaḥ na kartr̥viśēṣaṇamīpsitatamaṁ
bhavati yathā rājapuruṣēṁ paśyēti</b> । yadi tāvat dvitīyayaiva vibhaktyā svargō nirdiṣṭaḥ syāt
tadā kriyayā sō'pi īp‍sita iti gamyatē kartr̥viśēṣaṇaṁ tu svargaśabdaḥ । nanu ṣaṣṭhādyē sthitaṁ
niyōjyaviśēṣaṇasamarpakaḥ svargaśabdaḥ iti; kathamucyatē kartr̥viśēṣaṇatā svargaśabdasya । ucyatē ।
asyādhikaraṇasya pūrvapakṣē kriyaiva kāryatvēnāvagamyatē, kriyāṁ ca kāryatayā kartaivāvabudhyatē iti
﻿<pb n="r639"/>
karturēva niyōjyatēti । ataḥ kartr̥viśēṣaṇaṁ svargaḥ । na kartr̥viśēṣaṇaṁ kriyayēpsitaṁ bhavati
yathā rājapuruṣaṁ paśyatīti karmaviśēṣaṇaṁ rājā darśanēnēṣsitō bhavati । nanu kāmipadasaṁbandhāt
svargasyēpsitatā'vagamyata ēva । satyaṁ, na yāgēnēpsitatā'vagamyatē । dvitīyā hi kāraka-
vibhaktiḥ kriyāpēkṣatvāt kārakasya samabhivyāhr̥takriyāpēkṣitabhīpsitatvaṁ brūyāta, na kamiriti
niravadyam । upasaṁharati---<b>atō na svargēṁ kuryāditi niyōgaviṣayatā śakyatē pratipat‍tut ।
tadidaṁ paramarahasyaṁ</b> svargādēḥ sākṣāt kriyayā saha janyajanakabhāvō na ghaṭatē kriyayāḥ kāraka-
samavāyiphalajanakatvaniyamāt svargādēścākārakasamavāyitvāt । yadyapi prītirūpatvāt
svargasyātmasamavāyitvaṁ tathāpi na kārakadaśāyāṁ samavaiti । na cēdamāśaṅkanīyaṁ pūrvaṁ kārakatā
paścāt kriyājanyaphalabhāgitēti । yataḥ kriyāyōgēna kārakamucyatē satyāmēva kriyāyāṁ
kriyāphalēnōtpannēnaikārthasamavāyinā kriyā viruddha‍yētēti । ata ēva kriyāphalānāmanantarabhāvi-
tā''śrīyatē । kathaṁ tarhi rāddhāntēpi svargādīnāmutpattiḥ ? apūrvavyavadhānēnēti na dōṣaḥ । na
cāyamapūrvē'pi niyamō dr̥ṣṭaḥ apūrvatvādēva । apūrvasiddhirēva kutaḥ ? kriyāta iti brūmaḥ । nanu
kārakasamavāyiphalaniyamāt kriyāyāḥ kva kārakē tadapūrvaṁ samavētamutpadyatē kālāntarasthāyinyātma-
nīti na kiñcit duṣyapti । na ca puruṣasaṁskārakatā darśapūrṇamāsādīnāmāpādyatē saṁskāryatvē
pramāṇābhāvāt । vastusvabhāvēna tu āśrayamātratayā puruṣamapūrvamāśrayati ityalamatiprasaṅgēna ।
atra ca naivaṁ śabdāt pratipat‍tuṁ śakyata ityanēna granthēna svargayāgayōḥ sādhyasādhanabhāvaśak‍tirēva
nāstītyuk‍taṁ kiñcētyādinā । athavētyaṅgīkr̥tyāpi sādhyasādhanabhāvaṁ dvitīyābhāvādīpsitatvāna-
vagamānna yāgasya śēṣatā'stīti darśitam । ēvaṁ ca bhāṣyamapi tasmiṁstu kr̥tē svayamēva tadbhavatītya-
bhyupagamyavādēna draṣṭavyam । yadi svargasya kārakatā nāsti---<b>kathaṁ tarhi svargakāmapada-
saṁbandhāt svargaṁ bhāvayēditi bhāṣyam</b> । atra hi svargaṁ bhāvayēditi dvitīyāprayōgaḥ
kārakatvābhāvē nōpapadyatē । uttaraṁ---<b>ēvamētadbhāṣya</b>masmadīyavādānuguṇaṁ ētadbhāṣyaṁ, na prati-
pakṣam । <b>anyathā hi</b> pratipakṣatvē <b>svargamiti śravaṇāt svargaṁ bhāvayēditi syāt</b> yadi
﻿<pb n="r640"/>
svargamiti śravaṇādityuk‍taṁ syāt tadā kārakatā svargasyōktā syāt na caivamuktam । kathaṁ tarhi
svargaṁ bhāvayēditi ghaṭatē atrāha---<b>ataḥ svayamēva tad‌bhavatītyētadabhiprāyaṁ tat</b> yataḥ svarga-
śabdō hi dvitīyāntō nōktaḥ । ataḥ svayamēva phalaṁ bhavatītyētadabhiprāyaṁ na kārakabhūtaṁ
niṣpadyata ityētadabhiprāyam । <b>nimittatvamātrakathanaṁ hi tat karmaṇaḥ</b> svargōtpattau nimittamātratā
karmaṇaḥ kathyatē । na punaḥ kriyākārakabhāvō vivakṣitaḥ । tēna gauṇō'yaṁ dvitīyāprayōga
iti yāvat । <b>ataḥ prayōjanaṁ svargō yāgasya</b> na karma <b>pākasyēva grāsaḥ pākasya grāmaḥ</b>
[saḥ]prayōjanaṁ, pākāyattatvāt sūpakāryagrāma[sa]siddhēḥ ōdanaṁ phalam । ataḥ nāsti bhāṣya-
virōdhaḥ । upasaṁharati---<b>atō dravyaguṇasaṁskārāṇāmēva</b> kriyayāsaha <b>sādhyasādhanabhāvā-
vagatēḥ prayōjanavattayā</b> kriyānivr̥ttyā prayōjanabhūtayā prayōjanavattvāt kriyāyāḥ śēṣa(śēṣi)
bhāvaḥ । <b>na punaḥ prādhānyēnāpratīyamānē phalē puruṣē vā kriyāyāḥ phalasyāpi śēṣabhāvaḥ ।
tasmātsūk‍taṁ dravyaguṇasaṁskārēṣu bādaririti</b> । <q>“ na cēt phalayāgau guṇabhāvēna cōdyētē kasya
puruṣaḥ pradhānabhūtō bhaviṣyati”</q> iti । <b>kō'yaṁ prādhānyapratiṣēdhaḥ ? śēṣatā hi
puruṣasya pratiṣēdhyā, <q>“na yāgaphalapuruṣēṣu śēṣatā'sti”</q> iti pratijñānāt । ucyatē ।
śēṣatānivr̥ttyarthamēva prādhānyaṁ pratiṣidhyatē । kathaṁ ? sati hi prādhānyē puruṣaḥ śēṣa iti</b>
<note>(1) P. 661-8</note>
﻿<pb n="r641"/>
<b>śakyatē vak‍tum</b> । <b>kimiti</b> । <b>puruṣaśabdō hyayaṁ svargakāmē prayuk‍taḥ yadi ca tadarthaḥ svargaḥ
syāt tadā tadviśiṣṭasya śēṣatā syāt</b> । <b>svadravyaviśiṣṭasyēva prayājādēḥ</b> । <b>atādarthyē punaḥ
svargasya kēvalaṁ kartr̥tayaiva śēṣabhāvaḥ dravyamātratayaivētyarthaḥ na puruṣaśēṣatayā, na svargakāma-
padavācyatayētyabhiprāyaḥ</b> । atrēdamākūtaṁ-svargakāmaśabdēna yaḥ kāmanāviṣayībhūtasvargaviśiṣṭaḥ
puruṣō'bhidhīyatē sa ta tathābhūtēna rūpēṇa tatraiva kartā bhavati yadēva tasya svargasya sādhanam ।
yatpunarna tasya svargasya sādhanaṁ tatrāvivakṣitakāmyārthasaṁbandhinaḥ kēvalaṁ kartr̥tāṁ yāti ।
atō'smin pakṣē dravyatayaiva śēṣabhāva iti । <b>tasmādanavadyam</b> ।</p>
<p><b>karmāṇyapi jaiminiḥ phalārthatvāt</b> । <b>kathaṁ phalārthatā karmaṇaḥ ?</b> uttaraṁ---<b>kāminō-
hyadhikārō yāgē</b> । <b>sa ca phalasādhanatāṁ yāgasyānāpādayan na siddha‍yati iti ṣaṣṭhē
vakṣyāmaḥ</b> । ṣaṣṭhādyasiddhāntabalēna hi sthitaṁ kartr̥tvātirik‍taṁ niyōjyatvamapi puruṣasyāstīti ।
sa hyēvaṁ manyatē mabhēdaṁ kāryamiti । kāmī cātra niyōjyatvēna śrūyatē । sa ca vivakṣitakāmibhāvaḥ
tēnaiva kāryēṇa saṁbandhumarhati yadēva kāryaṁ tasya kāmyasādhanaṁ syāt । ataḥ kāminō(niyōgē)yāgē
<note>(1) 661-12</note>
﻿<pb n="r642"/>
niyuktiḥ mamēdaṁ kāryamityavagatiḥ phalē sādhanatāṁ yāgasya anāpādayantī na siddha‍yatīti niyōjya-
viśēṣānvayabalēna yāgasvargayōḥ sādhyasādhanabhāvaḥ । atassiddhaṁ phalē yāgasya śēṣatvaṁ ātma-
saṁbadhitvēna phalasyēṣṭatvāt nēṣṭaṁ parārthaṁ yataḥ । <b>yadi punaḥ yāgaḥ phalē sādhanatāṁ na pratipadyatē
tatra kō dōṣaḥ syāt ? yathā</b> nityādhikārē vinā phalēna adhikārānupapattirnāsti tathā
atrāpyastu kiṁ phalakalpanayā ? uttaraṁ---<b>na khalu kaściddōṣaḥ</b> pratīyatē । <b>pratīyatē tu tathā</b>
kāminō niyōjyatvāt sādhyasādhanabhāvākṣēpaḥ । ēvaṁ cātrādhikaraṇē svargayāgayōḥ sādhya-
sādhanabhāvō'stīti vyutpādyatē । sthitē caitasmin adhikaraṇē apūrvādhikaraṇē kriyātiriktam-
pūrvamēva kāryatvēnōcyata iti siddha‍yati । ataḥ ṣaṣṭhādyabādaryadhikaraṇāpūrvādhikaraṇaiḥ tribhiḥ
sthitaiḥ apūrvavākyārthatā bhavatīti mantavyam ।</p>
<p><b>nanu śēṣalakṣaṇē śēṣatā'sya yuktā pratipādayitum । kimidamucyatē</b> “ēnamēvārthaṁ
ṣaṣṭhē'dhyāyē <b>sūtrairēva sādhayiṣyati iti 2kiṁ vā śrutyādivyatirik‍taṁ kiñcidanyat, śēṣatvē
pramāṇamasti । atha śrutyādīnāmēvānyatamaṁ tadihaivōpanyasanīyam । kimiti sānyā-
sikaṁ kriyatē । atrōcyatē---adhikārāpēkṣiṇī hi sā śrutiḥ na śrutyapēkṣō'dhikāraḥ
iti yuk‍taṁ sānyāsikam</b> । asyārthaḥ-kamiśratyā yatra yāgaḥ phalē śēṣō bhavati tatra
niyōganiyōjyalakṣaṇa ēva saṁbandhō hētuḥ anyathā anvitābhidhānānupapattēḥ । atō'dhikārā-
pēkṣitvādasyāḥ śrutēḥ yuk‍taṁ sānyāsikatvam । uk‍taṁ yāgasya śēṣatvam ।</p>
<note>(1) 661-13</note> <note>(2) G. kiñcana</note>
﻿<pb n="r643"/>
<p><b>phalaṁ ca puruṣārthatvāt</b> । nanu ca yadyapi svargōṁ yāgāt sidhyati tathāpi kathaṁ tasya
kāminaḥ prati śēṣatētyāha---<b>phalamapi puruṣaṁ pratyupadiśyatē yaḥ svargō mē bhavēdityēvaṁ kāmayatē
tasya niyōgaḥ na svargaḥ ātmānaṁ labhēta iti</b> । asyārthaḥ । ātmārthamēva yaḥ svargaṁ
kāmayatē tasya niyōgaḥ tēna svārthamēva puruṣō yāgēna svargaṁ kuryāditi śāstrārthaḥ । tēna
kāminaṁ prati phalasya śēṣatā । kutaḥ punaḥ svārthatā svargasyēti । ēkadēśimatēnōttaramāha
---<b>ātmanēpadaprayōgāditi</b> । asyārthaḥ-yadā3 hi adhikāralakṣaṇasaṁbandhabalēna svargaphalatā
karmaṇāmavagatā tadā ātmanēpadaśravaṇāt kartr̥gāmitā phalasyāvagamyata iti । paramasiddhāntī
dūṣayati---<b>nanu ca svargakāmaśabdādēvēdamavagamyatē svargōṁ mē bhavēditi kimidaṁ ātmanēpada-
prayōgāditi । athāyamabhiprāyaḥ parasya duḥkha kāmayata ityapi kamēḥ prayōgāt anātma-
saṁbandhitvēnāpi</b> kāmyamānasya prayōgō dr̥ṣṭa iti । <b>tadayuk‍taṁ tatra paraśabdaprayōgāt
duḥ khasya ca parasaṁbandhitvēna abhīṣṭatvāt</b> । <b>yatra punaḥ paraśabdō na śrūyatē nāpyaniṣṭaṁ duḥkhaṁ
tatra kēnānyēna saṁbandhō'nyatra kāmayituḥ</b> sarvāhīcchā svakīyasukhaprāptiduḥ khaparihāra-
<note>(1) P. 661</note> <note>(2) P. 662</note> <note>(3) G. yathā</note>
﻿<pb n="r644"/>
viṣayaivōtsargataḥ । paraśabdaprayōgāt‍tu duḥ khasya ca svasaṁbandhitāyā aniṣṭatvēna parasaṁbandhitayā
kāmyaviṣayā bhavati । tadabhāvē kāmayitr̥saṁbandhikāmaviṣayaivēti icchāsvabhāvēnaiva svārthatā
svargasya labhyatē ।</p>
<p><b>atha manyasē kāmyamānēnaiva kāmaḥ saṁbadhyatē svargō bhavatviti</b> । na puruṣaviśēṣa-
ṇatvēnēti2 । pariharati---na hi kāmyamātrēṇaiva kāmasya saṁbandhaḥ <b>tannibandhanasukhāsmaraṇāt</b> ।
yannibandhanaṁ hi sukhaṁ smaryatē tatra kāmanā bhavati । na ca sadbhāvamātrēṇa sukhaṁ sukhaṁ bhavati api
tu svasaṁbandhitvēna । kathaṁ punaḥ sukhahētubhāvēnaiva kāmanētyāha---<b>na hi kasyacit 3sadbhāva-
mātrē kasyacitkāmō bhavati</b> upēkṣaṇīyē hēyē ca kāmādarśanāt । adhunā ēkadēśimataṁ
dūṣayitvā paramasiddhāntyēvōpasaṁharannāha---<b>tasmādātmanēpadōpanyāsō liṅgatayā pratipattavyaḥ na
punaḥ prāptē pramāṇatayā</b> । yata ēva svārthatā svargasya ata ēvātmanēpadamapyupapadyata
iti ।</p>
<p><b>puruṣaśca karmārthatvāt । svargaścētpuruṣārthaḥ svargakāmapadavācyatayaiva yajamānasaṁmitā
audubaṁrī bhavati ityēvamādiṣu kartuḥ śēṣatvaṁ, kathaṁ ? adhikr̥tasya</b> niyuktasya <b>kartr̥tvāt</b>
<note>(1) P. 662</note> <note>(2) G. viśēṣēṇāpīti</note> <note>(3) G. saṁbhava</note>
﻿<pb n="r645"/>
<b>kartuśca yajamānaśabdābhidhēyatvāt</b> । tasmāt phalabhāgitayaiva karmaśēṣatēti । <b>tasmāt
sūk‍taṁ sūtratrayaṁ jaiminēḥ vr̥ttikāramatōpanyāsaḥ</b> pūrvapakṣāparijñānārthaḥ । yadētat bhāṣyakārēṇa
vr̥ttikāramatamupanyastaṁ dravyaguṇasaṁskāraṇāmēva niyamēna śēṣabhāvaḥ āpēkṣikō yāgaphalapuruṣāṇāmiti
asau vr̥ttikārasya pūrvapakṣāparijñānapradarśanārthaḥ kriyāvākyārthābhiprāyēṇātra pūrvaḥ pakṣaḥ । na cātra
pūrvapakṣē yāgādīnāmāpēkṣikamapi śēṣatvamasti iti । <b>kimiti kalpāntaraṁ na bhavati</b> । tatra prathama-
sūtrēṇa dravyaguṇasaṁskārēṣu svaśēṣāntaranirapēkṣaṁ paraśēṣatvamucyatē tacca bādarērapi matamiti bādarēru-
dāharaṇaṁ jaiminērēpyētatsammatamēva3 । uttarasūtraistu yāgaphalapuruṣāṇāṁ śēṣāntarāpēkṣāṇāṁ śēṣatvamucyatē
ityēvaṁparatayā sūtrāṇāṁ vyākhyānāntaramidamupanyasyatē, tatra vr̥ttikāragrahaṇaṁ pūjārthamiti ।
uttaram---<b>nahyāpēkṣikaṁ śēṣatvamasti</b> । yasmānnāpēkṣikaṁ śēṣatvamasti tasmānnēdaṁ kalpāntaraṁ
bhavatītyarthaḥ । <b>viniyōjyanibandhaṁ hi tat</b> । yaddhi viniyōjyaṁ tacchēṣa ityētāvanmātrēṇa
śēṣatvaṁ yasmāttasmānnāpēkṣikaṁ śēṣatvam । viniyōga ēvāpēkṣikaḥ tēna viniyōganibandhanaṁ
śēṣatvamapyāpēkṣikamiti cēt; satyamāpēkṣikaṁ yataḥ <b>śēṣaḥ viniyōjyaṁ śēṣiṇaṁ cāpēkṣatē । na
punarēkasya</b> śēṣaśēṣitāmāpādayati । na viniyōgaḥ ēkasya yāgasya svaśēṣāpēkṣayā
śēṣitāmāpādayati śēṣyapēkṣayā ca śēṣatāṁ, kintu śēṣyapēkṣayā śēṣatāmēva kēvalaṁ āpādavati ।
tasmānna svaśēṣāntarāpēkṣaṁ kasyacidapi śēṣatvam । kiñca vrīhyādīnāmapi svaśēṣabhūtāvaghātādi-
sāpēkṣatvamityapi śakyatē vak‍tum । atō nirapēkṣatvasāpēkṣatvakr̥tō viśēṣō nāsti । tadāha
<note>(1) G. saṁbhava</note> <note>(2) R. pakṣa</note> <note>(3) G. asaṁmatamēva</note>
﻿<pb n="r646"/>
---<b>vrīhyādīnāmapi svaśēṣāpēkṣatayā tulyatvāt</b> । tasmāt parasya pūrvapakṣāparijñānēna
<b>svakauśalapradarśanārthaṁ paramatamupanyastaṁ bhagavatā bhāṣyakārēṇa</b> pūrvapakṣāparijñānaṁ tu parasya
spaṣṭatvānnōpabr̥ṁhitamiti ।</p>
<p><b>tēṣāmarthēna saṁbandhaḥ</b> । pūrvapakṣamākṣipati---<b>uk‍taṁ niyōgasavyapēkṣāṇi śrutyādīni
viniyōjakāni</b> ityādinā sandihyata ityayuk‍tamityēvamantēna । uk‍taṁ niyōgasavyapēkṣāṇi
śrutyādīni viniyōjakānīti । śrutyādīni kāryabhūtaśēṣiṇō'napēkṣamāṇāni santi niyōgāpēkṣāṇi
viniyōjakānītyuk‍taṁ ādyē । <b>śāstrāntaravihitasaṁbandhitayā ca kāryalābhaḥ</b> śāstrāntarēṇa
yō vihitaḥ sa śēṣī tatsaṁbandhitayā ca kāryabhūtasya śēṣiṇō lābha <b>ityuk‍tam</b> । 2kasmātpunarēva-
mityāha---<b>śāstrāntaravihitaṁ hi śēṣi bhavati na śēṣaśāstrādēva prādhānyamavagamyata iti
sak‍tuṣu pradarśitam</b> । kathaṁ tarhi <q>‘sōmēna yajēta’</q> iti 3svaśāstrapramita ēva yāgaḥ śēṣī ।
ucyatē tatrāpi <q>‘jyōtiṣṭōmēna yajēta’</q> iti śāstrāntarēṇa yāvadyāgasyādhikārasaṁbandhō nāvagamyatē
tāvadviniyōgō na sidhyatīti । <b>śās‍trāntaravihitāni ca vrīhyādīni</b> vrīhibhiryajētēti
<note>(1) P. 665</note> <note>(2) G. tasmāt</note> <note>(3) R. svavākya</note>
﻿<pb n="r647"/>
śāstrāntaravihitatvāt । <b>kathaṁ tatsaṁyuk‍tēṣvavaghātādiṣu tacchēṣatāṁ prati saṁśayaḥ</b> ? yadi
śāstrāntaravihitā vrīhyādayō na bhavēyuḥ tadā sak‍tunyāyēna tēṣāṁ śēṣitā na syāt tadā hi
kāryaśūnyaṁ hi <b>śēṣaśās‍traṁ kalpyaṁ kāryamapēkṣatē</b> । <b>pratyakṣaśrutakāryaṁ tu sandihyatē ityayuktam</b> ।
atō nissandēhatvannāsti pūrvaḥ pakṣaḥ । nacāpūrvaprayuktatayā dharmāṇāṁ tad‍rūpasya ca sarvatrābhēdāt
satyapi vrīhyādīnāṁ śēṣitvē pūrvaḥ pakṣaḥ । kāraṇāvāntaravyāpārabhutōtpattiniyōgabhēdēna anyathā'nyathā
karaṇatvādāgnēyādīnāṁ pratikaraṇaṁ dharmāṇāṁ vyavasthōpapattēḥ । samarthayatē---<b>ucyatē---niyōgādanyat
viniyōgagamyaṁ kāryamastīti na śakyatē vak‍tum</b> । na vrīhyādisaṁskārō viniyōgasya
parasparapadārthānvayasya kāryabhūtō bhavitumarhati aniyōgārthatvaprasaṅgāt niyōgārthatvēnaiva ca vyutpattēḥ ।
tasmāt vrīhinavahantītyādiṣvapi niyōgaḥ kāryabhūtaḥ prayājādiṣviva । ataḥ prakaraṇaviniyō-
jyatayā sarvapradhānayāgārthatēti pūrvaḥ pakṣaḥ । <b><q>“nanu ca yaistu dravyaṁ cikīrṣyatē”</q> ityatra
nāpūrvaṁ kāryamityuktam</b> । ataḥ kathamatrāpūrvaṁ kāryamāśaṅkyatē । uttaraṁ---<b>satyamuk‍tam ।
sthitē ētasmin śēṣatvē tat</b> ētadadhikaraṇasiddhāntē sthitē tadityarthaḥ । <b>śēṣatvamēva tvidānīṁ
niyōganiṣpattyā</b> vinā nāvagamyata ityākṣēpaḥ । rāddhāntī cōdayati---<b>kimiti vā niyōgō na
niṣpādyatē vrīhīn prōkṣatītyatrāpi</b> । vrīhisaṁskārōtpattipraṇāḍyā niyōgō niṣpadyata ēvēti
bhāvaḥ । pūrvapakṣī samādhattē---<b>yadyatra niyōgārthaniṣpattiḥ darśapūrṇamāsābhyāmityanēna na</b>
﻿<pb n="r648"/>
<b>saṁbadhyēta</b> । asyārthaḥ---yadi taṇḍulādinirvr̥ttidvārēṇa niyōganiṣpattyarthatvasiddhayē taṇḍulādi-
nirvr̥ttirapi kāryamāśrīyēta tadā darśapūrṇamāsābhyāmityanēna na saṁbadhyēta kāryāntaradarśanāditi2
bhāvaḥ । <b>atha <q>‘phalavatsannidhau’</q> iti saṁbandhaḥ3</b> । nirākarōti---<b>sa tu niyōgaikyalakṣaṇa
iti pratipādayiṣyāmaḥ</b> । asyārthaḥ---darśapūrṇamāsādhikārasannidhau śrutāḥ prayājādiyāgāḥ tāda-
rthyēna tadanvayina ēva pratibhāsantē kāryāntarasyādarśanāt । na ca tatra prathamamēva kāryāntarabhūtō
niyōgaḥ pratīyata ityasakr̥duk‍tam । <b>atrāpi cēt sa ēva saṁbandhaḥ</b> yō'sau kāryā-
ntaradarśanēna niyōgaikyalakṣaṇaḥ <b>na tarhi vrīhīn prōkṣatītyētāvataiva niyōgasiddhiḥ</b> ।
yadi sannipatyōpakārakaṁ prōkṣaṇaṁ syāt tadā vrīhisaṁbandhamātrēṇaiva prōkṣaṇasya niyōgasiddhau
hētubhāvaḥ ityētāvataiva niyōgasiddhiḥ syāt ityuk‍tam । ārādupakārakatvē punaḥ na
vrīhisaṁbandhamātrēṇaiva niyōgasiddhau hētubhāvaḥ । api tu avāntarāpūrvaprasiddha‍yētyētāvati
na niyōgasiddhirityuktam । yatō'vāntarāpūrvasiddha‍yā <b>niyōgasiddhiḥ, ataḥtuṣakaṇa-
vimōkō na svargāvāptivat nāntarīyakō niyōgasya yathā svargāṁvāptiḥ</b> niyōjya-
saṁbandhasiddhayē niyōgēnākṣipyamāṇā nāntarīyakī na tathā taṇḍalanirvr̥ttiḥ tannirapēkṣasyaivā-
vadhātasyāpūrvasiddhidvārēṇādhikārānupravēśāt । atō nāsti dravyacikīrṣēti । yadi
prayājādivat <b>prakaraṇaviniyōjyatayā pūrvaḥ pakṣa ēvaṁ tarhi kō'yamupanyāsaḥ <q>‘kiṁ sarvē
ājyē auṣadhē sānnāyyē ca kartavyā’</q> iti । naiṣa hi padārthānāmājyādīnāṁ prādhānyamasmin
pakṣē</b> api tu yāgādīnām । tatrājyauṣadhasānnāyyarūpapadārthē'prādhānyōpanyāsō yukta iti ।
<note>(1) 665-1</note> <note>(2) G. kāryāntarādarśa</note> <note>(3) G. virōdhaḥ</note>
﻿<pb n="r649"/>
<b>ucyatē---naiva hi padārthānāṁ prādhānyapradarśanaparō'yaṁ granthaḥ kintu sarvayāgaśēṣatābhi-
prāyaparaḥ</b> ājyādiśabdēna ājyādisādhanakō yāgaḥ lakṣaṇayōcyatē ityarthaḥ ।</p>
<p><b>nanu cāsminnapi pakṣē</b> sarvēṣāṁ prayājādivat sākṣānniyōgārthatvēna śēṣatvaṁ pakṣē
<b>śēṣaśōṣitā</b> aṅgapradhānayōḥ prayājādyāgnēyādyōḥ <b>nōpapadyatē</b> । <b>sarvaśēṣāṇāṁ svavākyō-
pāttaniyōgārthaśēṣatvāt</b> । uttaram---<b>prakaraṇapramāṇanirūpaṇē asya cōdyasya parihāraṁ
vakṣyāmaḥ</b> । <b>iha tu kāryāntarāsaṁbhavāt pūrvaḥ pakṣaḥ</b> । <b>darśapūrṇamāsābhyāmityanēna1saṁbandhā</b>-
dityuk‍tam । yadi taṇḍulādikāryāntaramāśrīyēta tadā darśapūrṇamāsābhyāmityanēna na saṁbadhyēta
svātantrayēṇaiva taṇḍulādēḥ kāryatvāt । prayājādikāryamavāntarāpūrvaṁ tu na svātantryēṇa
kāryatayā'vagamyatē । kintu kṣaṇikānāṁ yāgānāmaṅgatvānupapattēḥ atrāvāntarāpūrvāṇyaṅgatva-
siddhayē kalpyamānāni na svātantrayēṇa pratīyantē । <b>tasmāt prayājādīnāmiva</b> 2niyōgō hyētallakṣaṇaḥ
sarvaiḥ <b>sarvēṣāmabhisaṁbandhaḥ</b> । <b>kathaṁ tarhi vrīhin ājyamiti ca</b> dvitīyāvibhaktiḥ ।
<b>asmin pakṣē sak‍tuvadētadbhaviṣyati</b> iti । vibhak‍tivyatyayō bhavatītyarthaḥ । <b>gāṁ dadātīti-
vadvā</b> anīpsitakarmaṇi dvitīyētyarthaḥ । atra bhāṣyam---<q>“avadhātādayastu padārthāḥ śrutyā-
vidhīyantē vākyēnaiṣāṁ vrīhyādisaṁbandhaḥ”</q> iti tadasminnēva pūrvapakṣē ghaṭatē guṇakarmatvāṅgīkārēṇa
<note>(1) R. nāsaṁ</note> <note>(2) R. niyōgābhēdalakṣaṇaḥ</note>
﻿<pb n="r650"/>
tu pūrvapakṣē ghaṭatē । siddhāntē ca na śrutyaiva vidhānamiti darśayannāha---<b>ata idamuk‍taṁ
avaghātādayastu padārthāḥ śrutyā vidhīyanta iti</b> । <b>bhāvārthānāṁ śrutyā niyōgasaṁbandha ityarthaḥ</b> ।
tēnāyaṁ bhāṣyārthaḥ---vidhīyantē, vidhinā saṁbadhyatē iti । <q>“vākyēnaiṣāṁ vrīhyādisaṁbandha”</q> iti
<b>bhāvārthānupravēśēna vrīhyādīnāṁ niyōgasaṁbandha ityarthaḥ</b> । ētatkila bhāṣyaṁ avaghātādīnāṁ
vrīhyādisaṁbandhitā vākyēnēti vadati । tadā ca vrīhyādiśēṣataivāvaghātādēriti idamāpadyata
iti matvā vyākhyātam । ēṣāmavadhātādīnāṁ śēṣitayā vākyēnaiva vrīhyādisaṁbandha iti
bhāṣyākṣarārthaḥ <b>na tu pradhānabhūtānāṁ</b> vrīhyādīnāṁ niyōgasiddhirityarthaḥ । kutaḥ ? <b>na hi dravya-
paryantō niyōgaḥ svayamēva sādhyatvāt</b> । na hi dvayamēkasmin vākyē sādhyaṁ bhavati ēka-
vākyatvāvagamavirōdhāt । na ca svargavat vrīhayō'pi sādhyatvēna saṁbandhamarhanti parasparānanu-
guṇatvāt । na hi tē niyōjyaviśēṣaṇatvēnānvitāḥ । na ca dvitīyāvagatasādhyatvānugrahāya
niyōjyaviśēṣaṇatā kalpayitumapi śakyā । dvitīyānirdēśādēva kriyājanyaphalabhāgitvēna
aniyōgaphalatvāt । yasya hi niyōjyaviśēṣaṇasya sataḥ sādhyatvamiṣyatē na tasya kriyā-
phalatvaṁ kriyāphalatvē tatkāmasya niyōgēna saṁbandhānupapattēḥ । yadi hi niyōgaḥ tasya nimittaṁ bhavēt
tadā tatkāminaḥ tatkāmitayaiva niyōgasaṁbandhaḥ syāt । anyathā avivakṣitatatkāmasaṁbandhō
dravyamātratayaiva saṁbadhyēta niyōgaphalatvē ca kriyāphalatvānupapattiḥ । yadēva hi kriyātō vyavadhānāna-
pēkṣaṁ sākṣānniṣpadyatē tadēva kriyāphalaṁ kārakasamavāyiphalatvāt kriyāṇām । ētēnādhānasya
agnyarthanā niyōgaviṣayatā cēti pratyuktam । kathaṁ tarhi āśrayiṣu dravyasaṁskārō'pi vivakṣitaḥ
pratyakṣadr̥ṣṭatvāt na tu kriyāphalatvāditi । <b>tasmāt sūk‍taṁ sarvē sarvārthā</b> iti prayājādivat 
<note>(1) P. 665-9</note> <note>(2) R. svayamasā</note>
﻿<pb n="r651"/>
prakaraṇaniyōjyatayā । <b>kimidamadr̥ṣṭaṁ bhavatīti</b> । idaṁ hi bhāṣyaṁ dravyaniṣṭhatvēna adr̥ṣṭa-
upakārō bhaviṣyati iti idamāhēti manyatē । uttaraṁ---<b>adr̥ṣṭamapūrvaṁ niyōga ityēkamida-
mityuk‍taṁ tēna<q>‘apūrvaṁ kr̥tvā’</q> ityatra</b> । ayamatra pūrvapakṣasaṁkṣēpaḥ---tuṣakaṇavimuk‍tēḥ adhikāra-
nirapēkṣāyā api sādhyatvasaṁbhavāt tādarthyē satyavaghātādīnāṁ adhikārānupravēśāsaṁbhavāt
tadanupravēśasiddha‍yarthaṁ varaṁ prayājāditulyataivāśrīyatām । prayājādyavāntarāpūrvaṁ hi adhikārāpēkṣamēva
kāryamiti tādarthyē yukta ēvādhikārānupravēśa iti ।</p>
<p><b>phalaṁ tu saha cēṣṭayā śabdārthō'bhāvādviprayōgē syāt</b> । <b>atrōcyatē---syāt sarvārthatā
yadi 1kāryārthē virōdhō niyōgasya syāt</b> । <b>natvatra virōdhō vidyatē</b> । <b>kathaṁ na vidyatē
virōdhaḥ</b> ? <b>kathaṁ vā vidyatē virōdhaḥ ?</b> <b>uktaṁ kāryāntaratvāt‍tuṣakaṇavipramōkasyēti । na
kāryaṁ kāryāntarēṇa saṁbadhyatē yathā svargaḥ paśubhiḥ</b> । <b>ēvaṁ niyōgaḥ kāryaṁ tuṣakaṇavipramō-
kaścēti vipratiṣiddham ।</b> uttaramāha---<b>anabhijñō bhavān viṣayaniyōjyānāmityuktam</b> ।
idamatrākūtam । dravyaṁ tāvat avadhātādiṣu dvitīyāsaṁyōgēna sādhyatayā pratīyatē । na ca
yasya sādhyāntaramasti tasya niyōgaviṣayatā, parasparānanuguṇasādhyadvayayōgēna ēkavākyatvānupapattēḥ ।
<note>(1) G. kāryavirōdhō</note>
﻿<pb n="r652"/>
na ca tadēva niyōjyaviśēṣaṇamityānuguṇyaṁ vācyam । akārakabhūtapadārthaviśiṣṭasya
niyōjyatvāt । kā punaryuktiḥ akārakabhūtapadārthaviśiṣṭasya niyōjyatvē iti । ucyatē ।
yatkhalu kriyāsambandhi tatkārakam । tacca dvividham kiñcitkriyāsādhyaṁ kiñcicca na, tatra
yatpūrvaṁ tatkarma dvitīyaṁ karaṇādikaṁ taccōbhayamapi na niyōjyaviśēṣaṇaṁ bhavati । ubhayathā hi
viśēṣaṇatā svarūpasaṁbandhitayā kāmanāviṣayatayā vā, tatra na tāvat svarūpasaṁbandhitayā,
niyōganiyōjyalakṣaṇasambandhātprāgasiddhēḥ । na ca kāmanāviṣayatvēna karaṇādi 2siddha‍yati ।
kiyājanyāpūrvasādhyatvānupapattēḥ । karaṇādīni karma ca kriyā'sādhyatayaiva na niyōjya-
viśēṣaṇaṁ, niyōgasādhyaṁ hi kāmyamānatayā niyōjyaṁ viśinaṣṭi nānyam[ta] । tasmāt guṇakarmaṇāṁ
niyōgaviṣayatvaṁ yō bravīti saḥ viṣayasvarūpaṁ niyōjyasvarūpaṁ ca na jānatīti । idamēva
vivarītumupakramamāṇaḥ pr̥cchati---<b>kathamanabhijña iti</b> । uttaram---<b>itthamanabhijñaḥ</b> । <b>viṣayō hi nāma
2adhikārasaṁbandhī svargakāmō yajētēti</b> । yō hyadhikārasaṁbandhayōmyaḥ sa viṣayaḥ । sa ēva
cādhikārasaṁbandhayōmyaḥ yatra niyōgaḥ sādhyabhūtaḥ pratīyatē । tathāpi kiṁ ? ityāha---<b>tasya ca
viṣayasya niyōgasiddhirēva prayōjanaṁ dr̥ṣṭē'rthē saṁbhavatyapi yathā gōdōhanēna paśukāmasya
praṇayēditi</b> । sādhyadvayasyaikatrānvayavirōdhāt sādhyāntarasyānanupravēśāt । nanvatnāpi sādhyāntaraṁ
paśavaḥ ityāha---<b>nanu ca atrāpi phalasiddhiḥ</b> prayōjanaṁ na niyōgasiddhiḥ uttaraṁ---<b>niyōga
siddha‍yarthā phalasiddhiriti ṣaṣṭhē vakṣyāmaḥ</b> tēnātnāpi niyōgasiddhirēva prayōjanam । yata
ēva ca niyōgasidhyarthā phalasiddhiḥ, <b>ata ēva ca karmāṇyapi jaiminiḥ phalārthatvāt</b> ।</p>
<note>(1) kāmādhikāra br̥. bhā. (2) G. sādhyaṁ (3) G. adhikārapadasaṁ</note>
﻿<pb n="r653"/>
<p>ētaduk‍taṁ bhavati-sādhyabhūtō vidhyarthaḥ pratīyatē sa ca viṣayasiddha‍yā siddha‍yati । sa ēva
ca viṣayānuṣṭhānē pravartatē yō vidhyarthaṁ svasaṁbandhitayā sādhvabhūtamavabudhyatē । na cākāmasādhanē
niyōgē kāmī kāmitayaiva <q>‘mamēdaṁ kāryaṁ’</q> iti bōda‍dhr̥tayā'nvayamarhati iti svasiddhihētubhūta-
viṣayasaṁpādanasamarthapuruṣalābhāya phalōtpattau nimittabhāvamavalambatē svayamēva 2vidhyartha iti
niyōgasidhyarthā phalasiddhiḥ । atō na phalaṁ nāma pr̥thak prayōjanāntaramiti । <b>niyōjyaḥ
idānīṁ kaḥ</b> ? <b>akārakabhūtapadārthaviśiṣṭa iti ṣaṣṭhē vakṣyāmaḥ</b> । idaṁ prāgēva varṇitam---karturanyō
niyōjyō na bhavati kartā ca kārakabhūtapadārthaviśiṣṭō'pi syādityabhiprāyavān pr̥cchati
---<b>kaḥ punarasau</b> ? <b>iti</b> । <b>uttaraṁ---vakṣyamāṇanyāyabalēna adhikr̥taḥ karmaṇi</b> iti
īśvarabhūtaḥ karmaṇītyarthaḥ । punarapi tēnaivābhiprāyēṇākṣēpagarmaṁ pr̥cchati---<b>kimidaṁ adhikr̥ta iti</b> ।
ēkagranthēnāha---<b>nanu ca kartaivādhikr̥taḥ nāparō'dhikr̥tō nāmēti</b> । uttaraṁ---<b>yathā na
karturadhikāraḥ</b> । <b>adhikr̥tasya kartr̥tvaṁ ityētadapi ṣaṣṭhē vakṣyāmaḥ</b> । <b>yadyēvaṁ</b> bhavētāṁ nāmē-
dr̥śau viṣayaniyōjyau tathāpi <b>kimāyātaṁ <q>“vrīhīn prōkṣati”</q> ityatra ।</b> uttaram---<b>kāryāntarē'pi
dravyagatē saṁskārē sati 3niyōgāvirōdha itīdamāyātam</b> ।</p>
<note>(1) niyōgāsiddhirēva</note> <note>(2) G. sidhyarthaḥ</note> <note>(3) G. niyōgavirōdhaḥ</note>
﻿<pb n="r654"/>
<p>ayamāśayaḥ । yadi yasyāpi kāryāntaramasti tasyāpi viṣayatā syāt tadā dravyagata-
kāryāvagamē'pi niyōgasya svavākya ēva śrutatvāt paravākyagataniyōgānupravēśābhāvāt
tadasaṁsparśē vrīhyādigataṁ kāryaṁ tadananuguṇamiti kāryadvayavirōdhaḥ syāt । yathōk‍tē tu
viṣayalakṣaṇē sādhyāntaradarśanēna viṣayatvābhāvāt nirviṣayatvācca liṅgādēḥ niyōgajñānānupapattēḥ
svavākyē niyōgābhāvāt niyōgasaṁbandhasidhyarthaṁ vākyāntaragataniyōgānupravēśāya tatsaṁbandhāvastha-
vrīhyādisaṁskāraḥ tadapēkṣita ēvāyaṁ pratīyata iti tatkāryānupravēśāt kāryāntaramapīdaṁ na
virōdhamāvahati । yathōktaniyōjyalakṣaṇābhāvē tu yathōktaviṣayalakṣaṇamēva na bhavati । ēkasminnapi
vākyē niyōjyaviśēṣaṇatayā kriyāphalasyāpyanvayōpapattēriti yathōktaniyōjyalakṣaṇasyāpyastyē-
vōpayōgaḥ । kutaḥ punaḥ paravākyagataniyōgānupravēśa ityatrāha---<b>vrīhīna‍prīkṣatīti pradhānabhūta-
viṣayārthavrīhisaṁsparśāt niyōgasya ca niyōgāntarāvagatiḥ</b> kāryāṁśē <b>samidādīnāmiva</b>
prōkṣaṇaṁ prati pradhānabhūta1viṣayārthā yē vrīhayaḥ tanniyōgārthaṁ saṁspr̥śati । atō vrīhidvārēṇa niyō-
gānupravēśasaṁbhavāt na niyōgāntaraṁ <b>svavākyagatamavagamyatē yathākāryāṁśē adhikārāśē
samidādīnām</b> ।</p>
<p>abhiprāyaṁ vivarītuṁ cōdyapūrvakamāha---<b>nanu ca kāryāntaramityuktam</b> । <b>kāryāntaratvē
ca niyōgāntarāvagatiḥ sōmēṣṭīnāmiva</b> । uttaraṁ---<b>satyam 1yadi kāryāntarāvagatiḥ
syāt</b> । <b>kathaṁ na kāryāntaraṁ adhikāraniyōgākṣēpāt taṇḍulanippattēḥ svargasiddhivat
na kāryāntaram</b> । yathā niyōgākṣitā svargasiddhiḥ na kāryāntaraṁ tathā taṇḍulaniṣpattirapi ।
<note>(1) G. vidhyarthā</note> <note>(2) G. yadi kāryāntaraṁsyāt tadā niyōgāntarāvapatiḥ
syāt</note>
﻿<pb n="r655"/>
<b>tasmādadhikāraniyōga ēvāyaṁ</b> sādhyō vrīhisaṁskāradvārēṇa <b>vrīhīn prōkṣatīti, prayājādī-
nāmiva</b> । prayājādibhiḥ <b>iyān viśēṣaḥ</b> । <b>dr̥ṣṭakāryadvārakastvayam</b> । <b>sākṣānniyōgakārya
ēva prayājādiḥ</b> । prathamaṁ niradhikāratayā sādhikāraniyōgakāryatayā pratīyatē prayājādiḥ ।
paścāttu svagatakāryavimarśastatrētyuktam । ēvaṁ kāryāntarēpi nāsti virōdha ityuktam ।
saṁprati kāryāntaraṁ vinā'nupravēśānupapattēḥ avaśyamaṅgīkaraṇīyaṁ kāryāntaramityāha---<b>na ca
dvāramēva pratiyandhakaṁ bhavitumarhati viśēṣatō dr̥ṣṭasākṣānniyōgasaṁbandhināmapi dvāraṁ</b>
karaṇōpakāralakṣaṇaṁ kalpyam । idaṁ tu <b>1klr̥ptamiti viśēṣaḥ</b> । <b>yayā ca dvārakalpanā-
mantarēṇa pradhānētikartavyatāsiddhirna bhavati tathā prakaraṇapramāṇa</b>svarūpanirūpaṇē vakṣyāmaḥ ।
anēnēdamuktam । prayājāditulyatvēpi dvārasyāvaśyakalpyatvāt kimiti dr̥ṣṭadvāraṁ parityajyata
iti । <b>tadidamuktam---pramāṇābhāvānna sarvārthatēti</b> । <b>na hi dr̥ṣṭē saṁbhavati saṁbandhahētau
kalpyaṁ hētvantaramātmānaṁ labhata ityarthaḥ</b> । <b>nanu ca biniyōgataḥkāryaṁ na kāryatō viniyōga
iti</b> । asyārthaḥ---viniyōga<b>pēkṣayā kāryaṁ na punaḥ</b> kāryāpēkṣō viniyōḥ iti viniyōgānusārēṇa
vrīhimātrasaṁskāra ēvāyaṁ pratīyatē । anyathā hi vrīhiśabdasya apūrvasādhanāṅgalakṣaṇāparatvaṁ
syāt । ataḥ kathaṁ kāryāntarānupravēśa iti ।</p>
<note>(1) G. dr̥ṣṭamiti</note>
﻿<pb n="r656"/>
<p>uttaram---<b>parihr̥tamētat-śāstrāntaradr̥ṣṭaviṣayatvāditi</b> । śāstrāntarēṇa yō dr̥ṣṭaḥ
kāryasaṁbandhitayā sa viniyōgasya viṣayaḥ tasminnaparaṁ viniyujyana <b>ityanēna idaṁ parihr̥tam</b> ।
yathā svatantradravyaṁ śēṣi na bhavati iti । yata ēva śāstrāntarapratītaṁ śēṣi bhavati
<b>ata ēva ca bhēdābhēdalakṣaṇaṁ hēturiti</b> । ētacca vyākhyātam । <b>tasmātsūktaṁ phalaṁ tu saha
cēṣṭayēti</b> । dr̥ṣṭamātrēṇa kāryasya svīkāra iti sūtrē pratīyatē taccānupapannamiti matvā vyācaṣṭē
---<b>kāryānurōdhī niyōga ityarthaḥ</b> । avāntarakāryamapi niyōgō'nurudhyatē apēkṣata ityaryaḥ ।
<b>atō yē yatra śrūyantē iti siddham</b> । ataḥ sūktaṁ phalaṁ tu tatraiva kartavyēti ।</p>
<p><b>dravyaṁ cōtpattisaṁyōgāt</b> । atra bhāṣyakārēṇa sandēhaḥ kr̥taḥ---kiṁ yō yaḥ śakyatē
ēbhiḥ kartuṁ tasmai tasmai prayōjanāya ita yat <b>yēna saṁyuktaṁ tasmā ēvēti</b> । tatra kāraṇabhūtasandēhamāha---
<b>idaṁ cintyatē---sphyaśca</b> kapālāni <b>cēti sannidhāpanavidhayaḥ saṁyōgatō'viśēṣāt</b> । <b>prakara-
ṇāviśēṣāccēti kiṁ sarvārthatayā'vagamyantē uta sphyēnōddhantītyēvamādibhirupasaṁhriyanta
iti</b> । asyārthaḥ---yē'mī sannidhāpanavidhayaḥ niyōgasaṁbandhamātravidhayaḥ tē kimupasaṁhriyantē atha
vā anupasaṁhriyamāṇāḥ svayamēva sarvatra kāryē viniyujyantē iti । <b>kiṁ tāvad‍yuktam</b> ।
<b>nōpasaṁhriyantē iti । kutaḥ ?</b> । <b>aśak‍tēḥ</b> upasaṁhārāśak‍tēḥ । kathamaśaktiḥ ? uttaraṁ---
﻿<pb n="r657"/>
<b>sannidhānē hi sati niyōgaikyāt dvāramātrānujñānācca dr̥ṣṭadvārakatvamēva śakyatē vak‍tum</b> ।
<b>kalpyapratipakṣatvāt na punaḥ dr̥ṣṭaviśēṣadvāramapi</b> । asyārthaḥ---sannidhāpanavidhibalēna tāvat
ētē sphyādayaḥ kāryaviśēṣanirapēkṣā ēva niyōgārthā avagamyantē । tatra kēna dvārēṇētyapēkṣāyāṁ
dr̥ṣṭamēva dvāraṁ niyōgā'numanyatē nādr̥ṣṭam । na punaḥ dr̥ṣṭatvē'pi dvāraviśēṣam । niyōgānanumataṁ
ca na śāstrārtha iti । <b>tasmācchaktitō vyavasthā</b> । atrābhidhīyatē---<b>syādētadēvaṁ yadi
dvāramātramēvānurudhyatē niyōgēna</b> । kasmātpunarnaivamityāha---<b>saṁbandhānusārī hi niyōgaḥ</b>
yadi saṁbandhaṁ niyōgō nānurudhyatē niyōgāsaṁbandhamapi yadi dvāraṁ syāt tadā dvāramātramēva niyōgē-
nānurudhyēta saṁbandhānusārī tu niyōgaḥ । <b>uk‍taṁ śāstrāntaravihir̥/?/taviṣayatvāt (vi)niyōga-
śās‍trasyēti</b> । yō hi śāstrāntarēṇa niyōgēna saṁbandhīkriyatē tadviṣayō niyōgaḥ nānyaviṣaya
iti saṁbandhānusārī niyōgaḥ । nanvēvamapi mābhūdasaṁbandhē viniyōgaḥ saṁbandhē tu sarvatra viniyōmaḥ
syāt ityatrāha---<b>ata sannidhāpanavidhayō na saṁbandhavidhēḥ pratipakṣā bhavitumarhanti tanmū-
latvāt</b> । saṁbandhavidhinā hi saṁbandhē śēṣiṇaḥ āpāditē paścāt sannidhāpanavidhibhiḥ
viniyōgaḥ । <b>ataḥ siddhamatrāpi yē yatra śrūyanta iti</b> । yathā śēṣiṇaḥ sannidhānāpādakasya
saṁbandhavidhēḥ sannidhāpanavidhiḥ na pratipakṣaḥ tathā sphyēnōddhantītyasyāpi na pratipakṣō bhavitumarhati
aviśēṣāditi siddhā atrāpi vyavasthā na kēvalamavaghātādīnāmiti ।</p>
﻿<pb n="r658"/>
<p><b>arthaikatvē</b> । <b>saṁskāradravyavidhayō yē yatra śrūyantē tē tatraivētyuktam</b> । <b>guṇē idānīṁ
cintyatē</b> । <b>kiṁ yē yatra śrūyantē tatraiva uta kr̥ts‍nē prakaraṇē nivēśa iti</b> । anēnāvāntara---
saṅgatimāha । saṁskārāṇāṁ śrutyā viniyōga uktaḥ । tadanantaraṁ ca vākyēna dravyāṇāṁ
viniyōga uktaḥ dravyaviniyōganirvāhyaśca guṇaviniyōga iti sa tadanantaraṁ cintyatē । pūrvapakṣābhāva-
saṁśayaṁ ācikṣipsurāha---<b>nanu cānvitapadārthatvāt padānāṁ naiva kēvalaṁ guṇavacanatā
saṁbhavati</b> । anvitāḥ padārthāḥ padaiḥ abhidhīyantē । tēna dravyānvitā ēva guṇā
guṇapadairabhidhīyantē tathābhūtāśca śak‍nuvantyēva kriyāsādhanatāmupagantumiti bhāvaḥ । dr̥ṣṭānta-
gāha---<b>yathā na kēvalākr̥tivacanatā ālabhēta iti</b> । <b>yathā ca vāyavyaṁ ś‍vētamālabhēta iti
na kēvalaguṇavacanatā śakyatē vak‍tuṁ</b>, anyathā tadapyatrōdāharaṇaṁ syāt । pariharati---<b>satyaṁ
aparityaktadravyasyaivānvayō yatra dr̥śyatē amūrtasya naiṣa tadudāharaṇam</b> । <b>yatra punaḥ parityakta-
dravyābhiprāyē kēvalaguṇavacanasyānvayaḥ yathā paṭasya śula iti bhavati tatra saṁśayaḥ
kārakavibhak‍tau satyāmapi kiṁ kriyānvayī guṇavacanaḥ uta kēvaladravyānvayyēvēti</b> ।
<note>(1) P. 673</note>
﻿<pb n="r659"/>
ayamēvātra saṁśayaḥ kiṁ ēkavākyatayā kraya ēvāruṇimā viniyujyatē uta vākyaṁ bhitvā prakaraṇa-
viniviṣṭēṣu dravyēṣu vidhīyata iti ।</p>
<p><b>nanu ca kēvalaguṇavacanatā'sya asmin vākyē naiva pratīyatē</b> । <b>tatra hi paṭasya
śukla iti ṣaṣṭīnirdiṣṭatvāt dravyasya tatsaṁbandhāvagatēśca śuklaśabdasya yuktaṁ kēvalaguṇa-
vacanasyānvayitvam</b> । yadi hi dravyasya saṁbandhaḥ śuklaśabdasya na syāt tadā na syāt
kēvalaguṇānvayitā । dravyasaṁbandhētu dravyāntarasya dravyāntarasaṁbandhābhāvāt kēvalaguṇānvayitā ।
<b>iha punaḥ aruṇayā iti kārakanirdēśāt kriyāsaṁbandhāvagatiḥ na dravyasaṁbandhāvagatiriti na</b>
kēvalaguṇānvayitvam । yuktyantaraṁ cāha---<b>tadavagatēśca</b> kriyāsaṁbandhāvagatēśca <b>guṇamātrasyāpi</b>
kriyānuṣṭhānāśak‍tēḥ । <b>aparityaktadravyasyaivānvayō yuktaḥ ś‍vētamālabhēta itivat</b> । pari-
harati---<b>ucyatē</b> । <b>na dravyasaṁbandhāvagatirēva tatra kēvalaguṇavacanatvē hētuḥ</b> । kastarhi ?
<b>dravyāntarānavagatirapi</b> hētuḥ । yadi hi dravyāntaramapi tatrāvagamyatē tadā na syāt
kēvalaguṇavacanatā paṭasya śuklō bhāga itivat । tēnōpātta1dravyavat dravyāntarānupādānamapi
kēvalaguṇavacanatvē hētuḥ । kathaṁ punaratra dravyāntarāvagatirnāsti atrāha---<b>dravyāntarāvagatau hi
paṭasya śuklō bhāgaḥ itivat guṇaguṇinōḥ saṁbandhō na syāt । yadyēvaṁ kimāyātaṁ aruṇayēti</b>
<note>(1) R. dravyatvavat</note>
﻿<pb n="r660"/>
<b>idamāyātam</b> । <b>atrāpi hi ēkahāyanyā na dravyāntaraṁ pratīyatē</b> । ēkavākyatvē sati
ēkahāyanyavaruddhē krayē dravyāntarānupravēśābhāvāt । <b>ataḥ ēkahāyanīśabdōpāttatvāt dravyasya
na aruṇāśabdaḥ dravyāntarōpaniviṣṭaṁ guṇamabhidhātuṁ śak‍nōti</b> । <b>ēkahāyanyupanivēśē ca na
krayasaṁbandha ityupariṣṭāt pradarśyatē</b> । <b>ataḥ padāntarōpāttadravyakē vākyē kēvalaguṇānvayi-
taivēti sthitam</b> । <b>ata upapadyatē saṁśayaḥ</b> । yasmādupapadyatē saṁśayaḥ kiṁ <b>vākyaṁ bhitvā
prakaraṇē nivēśaḥ guṇasya dravyayōgitvāt</b> kiṁ prakaraṇaniviṣṭēṣu dravyēṣu nivēśaḥ
uta karaṇavibhaktinirdēśāt krayaṇa ēvēti । atra bhāṣyam । <b><q>“nanu naivāyaṁ guṇavacana1”</q></b>
iti । tadākṣipati---<b>kathamiti</b> । ēvaṁ bhāṣyōk‍tēna nyāyēna guṇānvayavyatirēkānuvidhāna---
lakṣaṇēna aruṇāśabdasya sthitē <b>guṇavacanatvē <q>“nanu naivāyaṁ guṇavacanaḥ kiṁ tarhi dravyavacanaḥ”</q>
ityākṣēpaḥ kathamupapadyatē</b> । <b>ucyatē</b> । <b>s‍trīliṅganirdēśāt dravyāśritatvācca</b> s‍trīliṅgasya na
guṇānāṁ liṅgasamavāyaḥ । nanvākṣiptadravyasamavāyi liṅgaṁ bhaviṣyati ityatrāha---<b>prātipadikārthagata-
tvācca liṅgasya</b> । striyāṁ yatpratipadikaṁ vartatē tatra s‍trīpratyaya iti prātipadikārthagatamēva
liṅgaṁ pratyayābhidhēyatvē'pi liṅgasya prakr̥tyarthasaṁbandha ēvēti prātipadikārthāśritamēva liṅgamiti । atra
<note>(1) P. 681-6</note>
﻿<pb n="r661"/>
pr̥cchati---<b>kimaruṇētyādidarśanaṁ nāstyākṣēpavādinaḥ</b>, guṇamātravacanādapi s‍trīpratyayō bhava-
tīti kimākṣēpavādī na paśyati, yēna tanmātradarśanādapi dravyavacanatāmicchatītyarthaḥ ।
<b>na nāsti darśanaṁ, astyēva, kintu aruṇayētyēvamādiṣu nētyabhiprāyaḥ</b> । abhidhēya ēva
darśanāt । <b>kathaṁ tarhi aruṇādyupanyāsēna nirākaraṇam ? aruṇādiṣu prayōgasādhutēti ।
kathamaruṇāvalliṅgamiti dravyavacanatānirākaraṇam ? uttaraṁ---sthitē guṇavacanatvē dr̥ḍha-
tarēṇa kāraṇēna aruṇāvalliṅgaṁ bhaviṣyati ityabhiprāyaḥ । <q>“atha yadi krīṇātinā na
saṁbadhyēta tasminnēva vākyē ēkahāyanīśabdēna saṁbhantsyatē na bhaviṣyati vākya bhēda”</q> iti
vadataḥ kō'bhiprāyaḥ</b> ? । anēna bhāṣyaṁ paṭhitvā ākṣipati । <b>ākṣēpē cāyamabhiprāyaḥ</b>
kēvalaguṇavacanatvāt 1kathaṁ dravyasaṁbandhāśaṅkēti । samādhattē---ayamabhiprāyaḥ । <b>yadā dvayōḥ
kriyāsaṁbandhaḥ</b> tadā ēkahāyanyavarōdhēna <b>dravyāntaranirōdhāt kēvalaguṇavacanatā aruṇa-
yēti । yadā punaḥ</b> aruṇimnaḥ <b>kriyāsaṁbandhō nāsti tadā dravyāśritatvāt guṇānāṁ
dravyāṇāṁ ca tadāśrayatvēna guṇānāṁ kō nāma dravyasaṁbandhaṁ niruṇaddhi</b> iti yukta ēvā-
śritatvēna2 krayasaṁbandha iti manyatē yathā nīlamutpalaṁ ityatra । <b>atrōttaraṁ---prātipadikāttā-</b>
<note>(1) G. na</note> <note>(2) G. āśrayatvēna</note>
﻿<pb n="r662"/> 
<b>vat guṇa ēva pratīyatē padāntarasaṁbandhāttvaparityak‍tadravyakō'nvayaḥ । liṅgaṁ ca vākyā-
dvalīyaḥ</b> । tēna nāsti dravyasaṁbandha iti । vākyālliṅgaṁ balīya ityākṣipati---<b>kimidaṁ
vākyāliṅgaṁ balīya iti । aidamarthyē hi</b> pārārthyalakṣaṇē śēṣatvē <b>balābalamuk‍taṁ śruti-
liṅgādhikaraṇē । na punaranvayayōgēpi</b> kriyākārakaguṇaguṇyādyanvayayōgēpi balābalaṁ nōktam ।
ucyatē---<b>anvayayōgē ca anvayāntarāvagatau satyāṁ kēna balābalaṁ nivāryatē</b> । yadyapyaidamarthya
ēva valābalamuk‍taṁ tathāpi tulyanyāyatayā'nvayayōgē'pi tēna balābalaṁ kēna vāryatē । caśabdō-
'piśabdārthē । <b>uk‍taṁ cāsmābhiḥ</b> balābalam ।</p>
<p>atra bhāṣyaṁ <q>“rūpādaruṇāśabdasya guṇavacanatā”</q>1 iti vadati । tadanupapannam ।
anvitapadārthatvāt na kēvalaguṇavacanatētyanayā śaṅka‍yā bhāṣyārthaṁ darśayati---<b>padāntarēṇa dravyō-
pādānāt kriyāsaṁbandhācca padadvayasya kēvalaguṇānvayitā na śakyatē vākyēna bādhitum</b> ।
kriyāyāmēva tāvat na dravyānvitaguṇānvayārthaṁ aruṇāpadaṁ, padāntarēṇa dravyōpādānāt । na ca
dravya ēva guṇānvayārthaṁ, kriyāsaṁbandhāt padadvayasya parasparasaṁbandhapratipattau nimittābhāvāt ।
ataḥ kēvalaguṇānvayitā aruṇāpadasyētyanēnaivā/?/bhaprāyēṇa bhāṣyē rūpādaruṇāśabdasya guṇavacana-
tētyuktam । <b>atrēdānīmuttaraṁ kriyāyōgitvē amūrtatayā'nanvayamālōcya ananvayādvaraṁ
dravyānvayaḥ । dravyānvayitvēpi2 kriyānvayō nātidūraṁ parityak‍tō bhavati</b> । tadīyadravya
<note>(1) P. 686</note> <note>(2) G. dravyānvayitvē hi</note>
﻿<pb n="r663"/>
ēva nivēśāt । <b>avaśyaṁ caitadēvamabhyupagamanīyam । anyathā prakaraṇasaṁbandhō'pi na
syāt । prakaraṇē'pi hi kriyayā dravyēṇa vā saṁbandhaḥ । kriyayā tāvat na saṁbadhyatē
ityuk‍taṁ</b> amūrtatvāt । <b>atha liṅgāt dravyēṇāpi na saṁbadhyatē hanta ananvayitaivābhyu-
pagatā bhavati । na cāyamananvayitā</b> abhidhānalakṣaṇō dharmaḥ <b>abhidhānasya</b> śabdasya
lōkē vr̥ddhavyavahārē <b>dr̥ṣṭa</b> ityuktam । tasmādēkavākyatānugrahāya tasmin‍nēva vākyē
<b>dravyasaṁbandhābhyupagamō yuktaḥ</b> । yata ēvānanvayaprasaṅgālliṅgēnānvayaḥ <b>ata ēva nīlōtpalā-
diṣvapyanvayō dr̥śyatē । anyathā hi saṁbandhābhidhānavibhak‍tiśūnyānāmapi</b> nīlōtpalādi-
śabdānāṁ <b>kathaṁ vā'nvayaḥ syāt</b> vāśabdaḥ ivārthē । kathamivānvayaḥ syādityarthaḥ
samudrō vā mahāsatva itivat । anēna granthēna <q>“atrōcyatē”</q> ityādibhāṣyaṁ “nāsti
vākyabhēdaḥ ityanta vyākhyātam ।</p>
<p><q>“naitadēva”</q> iti pratīkēna bhāṣyaṁ vyākhyēyaṁ svīkr̥tam । <b>satyamēva vaibhakti-
kō'pi saṁbandhaḥ abhidhānalakṣaṇaḥ bhavati yadyapratipakṣō bhavēt । ayaṁ tu sapratipakṣaḥ</b>
tr̥tīyayā । na hi dravyasambandhē tr̥tīyā ghaṭatē । ataḥ <b>tr̥tīyānuguṇamēvāsyānvayitvaṁ</b>
<note>(1) 686-15</note>
﻿<pb n="r664"/>
<b>kalpayitavyam । na punaḥ kēvalābhidhānānuguṇam । tasmānna nīlōtpalavat saṁbandha
upapadyatē</b> ।</p>
<p><b>atrōcyatē । yadi tr̥tīyārthaḥ prātipadikārtha</b>syāruṇimnō <b>dravyānvayavirōdhī
syāt syādētadēvam</b> dravyasaṁbandhō nāstīti । <b>sa punaḥ</b> tr̥tīyārthaḥ <b>prāptatvānna virudhyatē</b> ।
<b>atō yāvadaprāptamēkahāyanyā saṁbadhyata ityadōṣaḥ</b> । atō ‘na brūmō na kārakam ।
ityādibhāṣyaṁ <q>‘nāsti vākyabhēdaḥ’</q> ityantaṁ vyāvarṇitam । <b>bhavēdētadēvaṁ yadyēkahāyanī nānyārthā
sā tu anyāthaiva । na ca dvayōḥ anyārthayōḥ mithaḥ saṁbandhaḥ saṁbhavati । kimarthā
punarēkahāyatī ? krayārthēti brūmaḥ । kiṁ punaḥ kāraṇaṁ tulyē samabhivyāhārē</b> guṇakriyābhyāṁ
saha <b>krayārthaivaikahāyanī na punaḥ guṇasaṁbandhāryēti</b> । atra bhāṣyaṁ <q>“abhihitamapi punaḥ
paryanuyunyata”</q> iti ākṣēp‍tuṁ bhāṣyaṁ paṭhitvā ākṣipati---<b>yadyabhihitaṁ kimiti punaḥ paryanu-
yujyatē”</b> yadi tr̥tīyavibhaktiyōgēna krayasaṁbandhaḥ āruṇyasyētyabhidhānāt abhihitamēvēdaṁ
krayārthaivaikahāyanī tr̥tīyāyōgāditi kimarthaṁ punaḥ pr̥cchyatē kathaṁ krayārthaivaikahāyanīti ।
uttaraṁ---<b>anyārthasyāpyanyēna saṁbandhō virōdhapradarśanārthaṁ tadarthamēva cōttaramapi2 tr̥tīyā</b>-
<note>(1) P. 687</note> <note>(2) G. tēna na dōṣaḥ</note>
﻿<pb n="r665"/>
<b>saṁbandhāt krayārthatā iti</b> । pr̥ṣṭē tr̥tīyābalēnaiva uttarē dattē punaranyārthasyāpyanyēna
sannidhānāt saṁbandhāvirōdha iti imāmāśaṅkāṁ kartuṁ praśnaḥ uttaraṁ cētyarthaḥ । <b>anyārthamapyanyēna
saṁbadhyatē1 iti naiṣa dōṣaḥ । śak‍nōti hi ākāṅkṣāvatō'nyārthamapi sannihitamākāṅkṣāṁ
pūrayituṁ sannidhānāviśēṣāt</b> । tēna sākāṅkṣasyāruṇyasya āśrayākāṅkṣāṁ ēkahāyanī pūrayēt ।
<b>satyam śak‍nōti, na punaḥ yadarthaṁ tatsaṁbandhitayaiva</b> । tēna yadyapyēkahāyanī sannidhānāt
aruṇimnā saṁbadhyatē tathāpi krayārthaiva satī na saṁbadhyatē iti na krayamātrasaṁbandhō'ruṇimnaḥ kiṁntu
prakaraṇagatasarvaikahāyanīsaṁbandhō'ruṇimna iti ।</p>
<p><b>nanu ca ta2tsaṁbandhinyāmapi sannidhānamaviśiṣṭaṁ itarasya cākāṅkṣā</b>, tēna
tatsaṁbandhitayaiva saṁbandha iti । <b>bhavēdētadēvam yadi sannidhānamaviśiṣṭaṁ syāt iha tu sanni-
dhānamapyanyārtham</b> । <b>na cānyārthaṁ sannidhānamākāṅkṣati svārthasiddhayē</b> । uttaraṁ---<b>/?/
avaśyānvayabhāvitvāt abhidhānasya cānyasyāsannidhānāt anyārthatāmabakr̥ṣya3
sannidhānamātraṁ parigr̥hyatē</b> । <b>tathā ca rātrisatrādiṣu darśitam</b> । asyārthaḥ---4aruṇā---
<note>(1) R. saṁbandhaḥ</note> <note>(2) G. tatsaṁbandhasyāpi</note> <note>(3) G. apahāpa</note> <note>(4) G.
aruṇimā</note>
﻿<pb n="r666"/>
bhidhānaṁ tāvadavaśyaṁ kēnacidanvayaṁ bhāvayitumuccaritam । tēnāvaśyamanvayēna bhavitavyam ।
tatra kēnānvaya ityapēkṣāyāṁ saṁnnidhānāt ēkahāyanī krayārthaiva saṁbhantsyatē । anyārthatāṁ
parityajya tathā rātrisatrē stutyarthatayā anvitā'pi pratiṣṭhā sannidhānāt niyōjyaviśēṣaṇatayaiva
gr̥hyatē । uttaram---<b>yuktamuk‍taṁ kintu atra prakaraṇāt sannidhānamananyārthaṁ</b> adhikāravidhē-
<b>rvidyatē</b> । tēna gr̥hītamāruṇyaṁ tadīyēṣvēva sarvadravyēṣu saṁbadhyata iti । <b>tasmādvākyabhēdā-
dēvānvayō yuktaḥ । ananyārthasyādhikāravidhēḥ saṁbandhinō'vagamāt । ataḥ prakaraṇē
sarvasminnivēśa iti siddham</b> । atrāyaṁ pūrvaḥ pakṣaḥ---yuk‍tamākr̥tēḥ amūrtāyā api adhyava-
sāyahētutayā kriyāṁ prati sādhanabhāvaḥ । guṇasya tu na kathaṁcit sādhanabhāva upapadyatē । nanu
cōpādānē guṇasyāpyupayōgō'sti na hyanavacchinnamupādīyata iti śakyatē vak‍tum । na ca
guṇamantarēṇānavacchinnatvamupapadyata iti । tadayuktam । yathā guṇaviniyōgābhāvēpi
yatkiñcida‍dravyamupādāya prayōgaḥ sidhyati tathā'trāpi kiṁ na sidhyatīti nāsti sādhanabhāvaḥ ।
rāddhāntamupakramatē---<b>ēvaṁ prāptē brūmaḥ</b> ।</p>
<p><b>arthaikatvē</b> । atrābhidhīyatē---<b>kraya ēvāruṇimā niviśatē । kathaṁ ? tatsaṁbandhapratītēḥ
tr̥tīyātaḥ । nanu ca kēvalaguṇavacanatvāt na kriyayā saṁbadhyatē ityuk‍tam । duruk‍taṁ
tat । kathaṁ duruk‍taṁ ? itthaṁ duruktam---yasya hi yādr̥śaṁ kriyāsādhanatvaṁ dr̥ṣṭaṁ lōkē</b>
﻿<pb n="r667"/>
<b>tasya tathāvidhasyaiva vibhaktayaḥ saṁbandhamāpādayanti । dravyaviśēṣaṇatvēna ca guṇaḥ
kriyāṁ niṣpādayati aviśiṣṭasya kāraṇatvānupapattēḥ । atrēdamākr̥tam</b> । krayasaṁbandhā-
dāruṇyasya tatraiva viniyōgaḥ krayasādhanatā ca tasya saṁbhavati dravyaviśēṣaṇatvēnāruṇyaviniyōgāt ।
taddhi ēvaṁ vidhīyatē yatrāruṇyaṁ samavētaṁ tēna krayaḥ kartavyaḥ iti । na ca tasyōpādānamāruṇyēnā-
viśiṣṭasya saṁbhavati । na cānupāttēna kriyā nirvartyata ityasti kriyāsādhanabhāvaḥ āruṇyasyēṁti
siddhaḥ krayē viniyōgaḥ । ētadēva vivarītuṁ cōdyamārabhatē---<b>nanu cānupāttadravyaka ēvāyaṁ prayōgaḥ
paṭasya śukla itivadityuka‍tam । ataḥ</b> sādhanabhāvō nāstītyuktam---<b>tatsatyamuktam । na
punaranupāttadravyatayā kriyāsaṁbandhō'pahnōtuṁ śakyatē । svavyāpārāpēkṣatvāt kriyāyōgasya</b>
sarvēṣāṁ sādhanānāṁ vilakṣaṇō vyāpāra iti । <b>na cānupāttadravyatayā vyāpārahāniḥ</b> vyāpāra
ēva nāstīti <b>śakyatē vak‍tum</b> ।</p>
<p>nanu ca dravyasādhanakē karmaṇi kathaṁ guṇasya sādhanatētyāśaṅkyāha---<b>svavyāpārāpēkṣāṇi
ca kārakāṇi kriyayā saṁbadhyanta iti na kārakāntaravyāpāramapēkṣantē</b> । asyārthaḥ---na
dravyādivat karmaṇi guṇaḥ sādhanamiti nāsti virōdhaḥ । nanu ca yathā ś‍vētamityatra dravyōpādānaṁ
tathēha nāstīti kathaṁ sādhanabhāvaḥ ata āha---<b>nāpyarthāntaragataṁ</b> dravyagataṁ <b>hānamupādānaṁ vā
'bhidhānasya</b> । yadyapyabhidhānamarthāntaramupādattē jahāti vā tathāpi sādhanabhāvō na virudhyata
﻿<pb n="r668"/>
iti । upasaṁharati---<b>tasmādbhinnavyāpārakatvāta2 ēkahāyanīdvāraka ēva krayasaṁbandha upapannaḥ</b> ।
yata ēva dravyadvārēṇa viniyōgaḥ <b>ata ēva na vikalpaḥ prayōjanavada‍dravyasaṁbandhārthaṁ kriyā-
prādhānyaṁ</b> prayōjanavatā dravyāntarēṇa sōmākhyēna saṁbandhō yathā syādityēvamarthaṁmaruṇaikahāyanya-
pēkṣaṁ kriyāprādhānyamuktam । <b>tatprādhānyē tu na3 pratyēkaṁ vākyaparisamāptiḥ</b> । na hi
guṇaṁ prati pradhānamupadiśyatē kintu pradhānamēva prati guṇa iti na pratiguṇaṁ vākyabhēdaḥ ।
<b>tasmādēkavākyatvāt siddhaṁ dravyaguṇayōraikakarmyānniyata iti</b> ।</p>
<p><b>ēkatvayuk‍tamēkasya śrutisaṁyōgāt</b> । nanu asaṅgataivēyaṁ cintā । nātraikatvasya
śrutinibandhanō viniyōga āśaṅkyata ityāśaṅkyāha---<b>uktō dravyaguṇasaṁskārāṇāṁ viniyōgaḥ
idānīṁ 4viniyōjyaviṣayagatā cintā kriyatē</b> । asyārthaḥ---dravyādiviniyōgē cintitē
tasyaiva viniyōgasya viśēṣa cintayituṁ viniyōjyasya yō viṣayaḥ śēṣī tadgatā cintā kriyatē-kiṁ
vivakṣitasaṅkhyākaśēṣiparyantō viniyōgaḥ uta nēti । tēnādhyāyasaṅgatiravāntarasaṅgatiścāsti ।
kutaḥ punariyaṁ cintētyatra āha---<b>ēvaṁ hi śrūyatē <q>‘grahaṁ saṁmārṣṭi’</q> iti</b> । ēkatvaśravaṇāt
<note>(1) P. 699</note> <note>(2) R. dvārakatvāt</note> <note>(3) G. omiss na</note> <note>(4) G. R.
viniyōjyaviyaṣā</note>
﻿<pb n="r669"/>
saṁśayaḥ । kīdr̥śaḥ saṁśaya ityatrāha---<b>atra saṁśayaḥ---kiṁ śēṣiṇō viśēṣaṇamēka</b>tvādi <b>śēṣitvē1
ādriyatē śēṣasyēva paścādēḥ śēṣatvē uta nādriyata</b> iti । <b>kathaṁ punaratra saṁśayaḥ</b> ?
praṣṭā svābhiprāyēṇa ēkagranthēnāha---<b>yuk‍taṁ tāvat</b> śēṣa iti cchēdaḥ । kathaṁ yuk‍taṁ ? <b>upādīya-
mānatvācchēṣasya tadupayōgi</b> upādānōpayōgi viśēṣaṇaṁ, anavacchinnasya upādānāśak‍tēḥ ।
<b>śēṣiṇaḥ punaḥ kāryāntarē</b> hōmādau <b>nirjñātayāgaśēṣabhāvasyaiva svaśēṣayōgō yuktaḥ</b> । śāstrā-
ntaravihitatvācchēṣiṇa <b>iti na saṁśayaṁ paśyāmaḥ</b> । kāryāntarē nirjñātōpādānāśśēṣiṇaḥ nōpādēyā
iti tadīyaviśēṣaṇānāmapyanapēkṣitatvāt ādarāśaṅkaiva na yuk‍tēti । ēvaṁ pūrvapakṣamākṣipya
samarthayamāna āha---<b>ucyatē । śrutitaḥ sarvaṁ kalpatē</b> vivakṣitatvaṁ avivakṣitatvaṁ ityādi
<b>nōpādēyatvāt paśōrēkatvaṁ</b> vivakṣitam । <b>kiṁ tarhi ? śrutēḥ । śrutiścēnnādriyatē dvitvaṁ
bahutvaṁ vā kimityavacchēdakatvēna nōpādīyatē</b> । nāṅgīkriyatē । <b>ataḥ śēṣiṇyapi yathā
brahaśrutirādriyatē ēvamēkatvaśrutirādriyatām, aviśēṣāt । tadidamuk‍taṁ ēkatvayukta-
mēkasya śrutisamyōgāt</b> । yat‍tūk‍tamapēkṣā nāstīti tadayuktam । śrutibalēnaivāpēkṣā
bhavatīti kalpyatāṁ rak‍tapaṭavat । yata ēva śrutimātrēṇa svīkāraḥ saṅkhyāyāḥ nōpādēyatvamapēkṣatē,
<note>(1) G. ādīyatē</note>
﻿<pb n="r670"/>
<b>ata ēva <q>‘‘agnīnādadhīta”</q> iti śrutēḥ agnīnāṁ bahutvamādhānē sidhyati । <q>“yūpaṁ
chinatti”</q> iti caikatvaṁ</b> yūpē sidhyati ।</p>
<p>sarvēṣāṁ vā lakṣaṇatvādaviśiṣṭaṁ hi lakṣaṇam । atrōcyatē---<b>naitadēvam yadēkasya saṁskāra
iti । saṁskārō nāma vyāpārāntarayōgyatā । yasya saṁskārō vyāpārāntarayōgyatālakṣaṇaḥ
saṁbhavati sa ēva saṁbandhitāṁ</b> saṁskāraṁ prati śēṣitāṁ <b>pratipadyatē</b>। yasya punaḥ vyāpārāntara-
yōgyatālakṣaṇasaṁskārō na bhavati vyāpārāntarābhāvāt sa saṁskārārhōna bhavati । tacchabdēna
pulliṅgāntēna vyāpārāntarānavamarśādēvaṁ vyākhyātam । ētēnēdamuktam---grahamātrasyaiva vyāpārā-
ntarayōgāt tāvanmātrasyaiva saṁskāra iti । ētadēva cōdyapūrvakamāviṣkartumāha---<b>nanu ca
sasaṅkhyāka ēva vyāpārāntarayōgyaḥ saṁskārēṇāyaṁ kriyatē</b> । saṅkhyāyā vyāpārāntara-
yōgō nāstītyanēnābhiprāyēṇa pr̥cchati---<b>kuta iti</b> । uttaraṁ---<b>vyāpārāntaraṁ upādāna-
śēṣatvāt saṅkhyāyā liṅgasya ca</b> । <b>yathābhūtaścāsau</b> vivakṣitaliṅgasaṅkhyākaḥ svavyāpārē
<b>śēṣabhūtaḥ tathābhūtasyaiva saṁskārē saṁbandhaḥ kāryārthatvāt</b> saṁskārasya । <b>aindravāyavādiṣu</b>
﻿<pb n="r671"/>
<b>vākyēṣu caikasaṅkhayāyuktā ēva grahāḥ śēṣatvēna śrūyantē । ataḥ</b> kāryayōgitvādēkatvasya
saṁskārārhatvāda<b>vivakṣitamēkatvamityayuktam । na ca grahamātraṁ śēṣaḥ</b> । asyārthaḥ । na
cēdamāśaṅkanīyam yāvantō grahāḥ tāvantō militā ēva kāryāntaraśēṣabhūtā iti yēna sarvēṣu
militēṣvēva saṁskāraḥ syāt । kutaḥ ? <b>ēkaikasya viniyōgāt । nanu ca viniyuktasya
grahasyōpādānaśēṣatvaṁ saṅkhyādayaḥ pratipadyantē yathā śēṣabhāvē prādhānyaṁ tathā śōṣibhāvē'pi</b> ।
asyārthaḥ---ubhayasaṁmataṁ tābat viniyuktasya grahasyōpādānaśēṣabhūtāḥ saṅkhyādaya iti yathā
śēṣatvāvasthāyāṁ upādīyamānāvasthā(yāṁ)śrayaṇēna grahasya saṅkhyādīn prati prādhānyaṁ tathā
śōṣibhāvēpi saṁskārayōgēpi prādhānyamiti syāt । upādīyamānatayaiva saṅkhyādīn prati
prādhānyaṁ syādityarthaḥ । uttaraṁ---<b>bhavatu prādhānyaṁ na kaścidvirōdhaḥ saṅkhyādyaparityāgēna tu
yathaiva śēṣatāṁ pratipadyatē tathā saṁskāryatāmiti vadāmaḥ</b> । saṁskāraṁ pratyupādīyamānatayā
bhavatu anyathā cēti na kaścidasmākaṁ virōdhaḥ । rāddhāntī pariharati---<b>atrōcyatē । satyaṁ śēṣa-
bhūtasyaiva saṁskāraḥ tathāpi saṅkhyādayō na saṁbadhyantē</b> saṁskārēṇa । <b>kutaḥ ? sarvatra hi
padārthāntarasaṁbandhaḥ pradhānasyaiva bhavati rājapuruṣamānayētivat । tatra hi rājārthaḥ</b>
﻿<pb n="r672"/>
<b>kēvalamupalakṣaṇatayaiva bhāti । ēvamatrāṣi dravyamēva pradhānaṁ yadanyattadupalakṣaṇaṁ jātyādi</b> ।
na cōpalakṣaṇasya kāryasaṁbandhō vidhēyasaṁbandhaḥ dravyōpalakṣaṇatvājjātyādīnāṁ saṁskārasaṁbandhō
nāstītyarthaḥ । <b>ata idamuk‍taṁ---aviśiṣṭaṁ hi lakṣaṇamiti</b> । kathamaviśiṣṭatētyatrāha
---<b>na hyēkatvādīnāṁ vilakṣaṇatvē grahāntaranivr̥ttau sāmarthyamasti</b> । kutō nāstītyāha
---<b>saṁbandhī hi saṁbandhyantaraṁ nivartayati</b> yathā āruṇyaṁ anāruṇyam । na cōpalakṣaṇatvēṁ---
naikatvādīnāṁ saṁskāra[rya]saṁbandhō'sti । ataḥ kathaṁ nivartayēyuḥ dvitīyādīn । <b>nanu cōk‍taṁ na
saṁbandhimātraṁ</b> yadēvōpalakṣaṇatayā saṁbandhi na tadarthāntara<b>saṁbandhē hētuḥ</b> । kastarhi ?
uttaraṁ---<b>śrutyādipratipādyatēti । atra caikatvaviśiṣṭaḥ śrutyā pratipādyatē śēṣī । kathaṁ ca
śakyatē vak‍tuṁ śrutipramāṇakē vastuni ēkatvasavivakṣitamiti । na cōddiśyamānatvaṁ vidhīya-
mānatvaṁ vā śrutiṁ vihanti</b> । uddiśyamānatvaṁ na śrūyata iti naivamasti । vidhīmāna-
grahaṇamanāsthāparam । <b>śrutividhātē</b> hi grahaśrutērapi vidhātāt grahēpi saṁmārgasyāprāptiḥ
syāt । <b>athāyamabhiprāyaḥ uddiśyamānasya viśēṣaṇamavivakṣitaṁ bhavatīti । asyai-
bārthasyāsminnadhikaraṇē hēturvarṇanīyaḥ na cāsāvastītyuktam । ucyatē । ayamasti hētuḥ</b>
﻿<pb n="r673"/>
<b>kāryavaduddiśyamānaṁ pradhānībhavati</b> । yatkāryavaduddiśyatē tatpradhānībhavati । <b>pradhānasya
ca vidhēyēna saṁbandhaḥ । na pradhānasya guṇānām</b> । kutaḥ ? <b>yasmāda‍guṇānāṁ pradhānō-
pādānanimittaṁ upādānaśēṣatvam</b> । anyathā upādānaśēṣatā na syāt viniyōgaśaṣataiva
syāt । <b>kē punaramī guṇāḥ</b> ? uttaraṁ---<b>vibhaktyabhidhēyāḥ prātipadikārthasya</b> saṅkhyā-
dayaḥ । <b>kathaṁ guṇatā vibhaktyarthānāṁ ? prātipadikārthaṁ pratyavacchēdakatvāt vibhaktyarthō
hi prātipadikārthamavacchinatti avacchēdakatayā ca upādānaśēṣatā । tasmātsiddhaṁ vibhaktya-
bhidhēyasya saṅkhyādēḥ</b> prātipadikārthaṁ prati <b>guṇatvam । na ca guṇānāṁ guṇaissaha saṁbandhō
vidyatē</b> sarvēṣāṁ pradhānasaṁbandhitvāt <b>guṇaścāyaṁ saṁskārō nāma । uktaṁ ca <q>‘guṇānāṁ ca
parārthatvāt’</q> iti</b> । tasmāt pradhānaprātipadikārtha ēva saṁskārēṇa saṅkhyādibhiśca sambadhyatē na
punarēkatvādēḥ saṁskārasambandha iti । ēvaṁ tāvat vibhaktyabhidhēyatāmāśritya saṅkhyādēruktam ।
<b>athāpi nāma prātipadikābhidhēya ēvāyamarthō jātyādiḥ viniyōjyaśca tathāpi anuddiśya-</b>
﻿<pb n="r674"/>
<b>mānō naiva</b> saṁskāraṁ prati <b>pradhānatāṁ pratipat‍tuṁ śaknōti</b> । kimityuddiśyamānataiva na
syāditi । uttaraṁ---<b>uddēśō hi nāma kāryāvacchinnasya vastunō bhavati na padārthamātrāva-
cchinnasya</b> । yāvānarthaḥ padēnōcyatē na tāvānuddēśyō bhavati । kiṁ tarhi ? yāvatkāryayōgi
dravyaṁ ca kāryayōgi jātyādikāryayōgivastūpādānē hi jātyādīnāṁ upayōgaḥ na kārya ēva
<b>atō jātyādibhiḥ dravyamēvōpalakṣaṇīyam</b> । kimityēvamityāha---<b>na hi dravyaviśēṣādr̥tē
kāryaviśēṣaparyavasānaṁ bhavati</b> । na hi dravyādr̥tē kriyāsiddhirityarthaḥ । ataḥ kāryayōgi-
<b>dravyōpalakṣaṇatayaiva uddēśyajātyādēranbayaḥ na punaḥ kārakatayā</b> karmatayā saṁskāryatayēti
yāvat । <b>nanu caivaṁ sati upādīyamānatvēpi kāryaviśēṣānavagamāt</b> dravyasya ca kāryayōgi-
tvāt <b>jātyādīnāmupalakṣaṇataiva</b> prāpnōti । <b>na caivabhiṣyatē jātirēvāṅgamiti mīmāṁ-
sakāḥ।</b> uttaraṁ---<b>anabhijñō bhavān upāttōpādēyayōḥ upāttadravyalakṣaṇaṁ hi uddiśyamāna-
padārthō bhavati</b> 1uddēśyaṁ kāryayōgyupāttadravyaṁ lakṣayati2 । tēna tatra dravyasaṁpratyayaḥ ।
<b>vidhēyaṁ punaḥ kamupalakṣayati</b> । na hyasau kāryayōgi padārthōṁpasthāpanāyōcyatē । kathaṁ tarhi
dravyaviśaṣānupravēśa ityatrāha---<b>vihitatvādēva hi kāryasiddha‍yarthaṁ svāśrayaṁ dravyamākṣipati
nōpalakṣayati</b> । ataḥ uddēśē <b>uddiśyamānasyōpalakṣaṇa(para)tvāt dravyē sampratyayō bhavati</b> ।
<note>(1) G.uddēśyē (2) G. lakṣyatē</note>
﻿<pb n="r675"/>
dravyamēva hi kāryāntarayōgitayā pratīyatē <b>na punaḥ svasaṁbandhinyabhidhēyē</b> saṁpratyayaḥ । yataḥ
kāryamātrāvacchinnasya uddēśaḥ <b>ataḥ kāryamātramēvāpēkṣyatē avacchēdakatayā na śrutyābhihita-
mēkatvādikam</b> । kimityēkatvaṁ nāpēkṣyatē ityāha---<b>upāttataiva tatra viśaṣāvagamē hētuḥ
yatpunarupādēyaṁ tacchrutita ēva viśiṣṭamavagantavyam । nānyata iti</b> । tēna tatra yuktā-
'pēkṣā iti viśēṣaḥ । <b>sō'yamuktō hētuḥ uddiśyamānasya viśēṣaṇaṁ avivakṣitaṁ</b> bhavatī-
<b>tyatrārthē</b> na punaruddēśa ēvāvivakṣita iti tataḥ upāttāvagatēḥ । atō grahaśrutirapi na
vivakṣaṇīyēti yaduk‍taṁ tatparihr̥tam । viśēṣaṇaṁ punaravivakṣitaṁ <b>upāttatvādityuktarūpō hētuḥ</b> ।
ētēnēdamuk‍taṁ bhavati upādānaśēṣatayā saṅkhyā anvayaṁ yāti ākāṅkṣyā ca । yatpunarupāttaṁ
tatrōpādānābhāvāt dūrata ēva tacchēṣatā nāsti । atō nirviṣayatayā saṅkhyāpēkṣaiva nāstīti ।
<b>kā vārtā agnīnādadhīta yūpaṁ chinatti</b> iti । atrāpyuddēśyatvādagnīnāṁ yūpasya ca aviva-
kṣitā saṅkhyā prāpnōti iti manyatē । uttaram---<b>vivakṣitā saṅkhyēti</b> । kutaḥ ? atra hi
<b>idamēvōpādānavākyam</b> । tēna anyatō'nirjñātatvāt apēkṣitā saṅkhyēti । <b>nanu cāgnipada-
muddēśakaṁ pradhānabhūtāścāgnayaḥ</b> na saṅkhyā, ataḥ kathaṁ vivakṣēti । uttaraṁ---<b>satyaṁ yathā
bhavānāha । kintu dvividhō hyuddēśaḥ upāttasya anupāttasya ca grahaṁ saṁmārṣṭītyupāttōddēśaḥ</b>
﻿<pb n="r676"/>
aindravāyavādivākyēṣu upāttān grahānuddiśya saṁmārgō vidhīyata ityupāttōddēśaḥ । kvacidapyāha-
vanīyādīnāmanupādānāt । <b>anupāttaṁ cōddiśyata iti kathamidaṁ</b> ? 1anuvādaṁ uddēśē
caikarūpaṁ manvānasyēdaṁ cōdyam । uttaraṁ---<b>vidhēyaviṣayō hyaddēśa ityucyatē</b> yasmin kiñci-
dvidhīyatē taduddiśyata ityarthaḥ । <b>nōpāttatvaṁ anupāttatvaṁ cōddēśahētuḥ । ataḥ pramāṇāntara-
siddhaviśēṣaṇamuddiśyamānamavivakṣitaviśēṣaṇaṁ bhavati । yatpunaravijñātaviśēṣaṇamēvōddiṣṭaṁ
bhavati taddhidhēyavat śrutita ēva viśiṣṭamavagantavyam । tasmāt suṣṭhu</b> prāmāṇikaṁ <b>ucyatē</b>
---upāttōddēśē viṣayē grahaṁ samārṣṭītyatra <b>avivakṣitaṁ viśēṣaṇamiti2 । nanu ca grahaṁ
saṁmārṣṭīti dvitīyēyaṁ kārakavibhaktiḥ kārakaṁ ca kriyārthaṁ bhavatīti śābdāḥ</b> । atrā-
yamāśayaḥ । dvitīyēyaṁ kārakavibhaktiḥ kārakaṁ ca kriyārthaṁ bhavati । yacca yadarthaṁ tatsiddha‍yarthaṁ
tadupādēyaṁ bhavati । yaccōpādēyaṁ tatrāvacchēdakākāṅkṣā asti । nanu nirjñātāvacchēdakaṁ
nāvacchēdakāntaramapēkṣatē satyaṁ, yadi saṁmārgaṁ pratyupādānē'vacchēdakō nirjñātaḥ syāt । na
hyatrāvacchēdakatā nirjñātā iti upādānaśēṣatā saṅkhyāyā iti । rāddhāntamāha---<b>nanu
cēpsitatamē dvitīyā na</b> cēpsitatamaṁ kriyārthaṁ kintu kriyaiva tadarthā tēnēpsitatamasya kriyāṁ
pratyanupādānānnōpādānaśēṣatēti । pūrvapakṣī tvāha---<b>satyaṁ sā tu kārakē</b> dvitīyāvibhaktiḥ
tēna kārakatvādasti kriyāṁ pratyupādānam । sa ēvaikagranthēnāha---<b>nanu ca vipratiṣiddhamidaṁ</b>
<note>(1) G. anupādanaṁ (2)G. aviśiṣṭaṁ hi lakṣaṇamiti</note>
﻿<pb n="r677"/>
<b>īpsitatamaṁ kārakaṁ cēti</b> । ataḥ kārakatvamēva paramārthatō'rthaḥ । ārthaṁ tu kārakasyāpi1
kriyāphalayōgitvam । rāddhāntī pr̥cchati---<b>kathaṁ vipratiṣiddham</b> ? pūrvapakṣī vikalpya
dūṣayati---<b>kimidamīpsitatamaṁ nāma ? yadi tāvat yataḥ</b> kriyāsiddhiḥ 2tatkriyarthaṁ
īpsitatamamiti । <b>ēvaṁ tarhi kārakamātrē karmatvaprasaṅgaḥ tataśca viśēṣābhidhānamanarthakaṁ
idaṁ karma idaṁ karaṇamiti</b> sarvakārakāṇāṁ karmatvāpattēḥ । <b>atha vatkriyayā āpyatē</b> yathā
adhyayanēna vēdaḥ, <b>utpādyatē</b> yathā pākēnaudanaṁ, <b>saṁskriyatē</b>, yathā prōkṣaṇēna vrīhayaḥ,
<b>vikriyatē</b> yathā vilayanēnājyaṁ, na vilayanēnājyamutpādyatē kiṁ tarhi pārthivamājyadravyaṁ gandha-
vatvāt dhanasvabhāvamēvāgnisaṁyōgēna dravībhavati ityaṣṭamē vakṣyāmaḥ । <b>tatkarmētyucyatē</b> । ēvaṁ
vadatō'sya caturvidhaṁ karmābhiprētaṁ saṁskāryavikāryayōrbhinnatvāt । dūṣayati---<b>na tarhi kārakaṁ</b>
3āptyādyavasthayēpsitatamaḥ san akārakamityarthaḥ । kutaḥ ? <b>kriyāparyavasānāpēkṣō
hyāptyādikō guṇaḥ</b> kriyāyāṁ niṣpannāyāṁ paścāt kriyāphalaṁ niṣpādyatē । hētōrhi phala-
mutpadyatē । hētuphalayōḥ paurvāparyaniyamaḥ । <b>paryavasitē</b> hi niṣpannē <b>vyāpārē phala-
mutpadyatē na phalasya sādhyaiva kriyā</b> । atō na kārakatā । rāddhāntī samādhattē---<b>atrā-
bhidhīyatē---nēdaṁ vipratiṣiddhaṁ āptyādikō guṇaḥ kārakasthaścākārakasthaśca । yadā kārakasthaḥ</b>
<note>(1) G. athāpi tvasyāsti</note> <note>(2) R. kiyāsiddhayarthaṁ</note> <note>(3) G. āptyādya-
vasthāyasminnaṁśē tatkārakamityarthaḥ</note>
﻿<pb n="r678"/>
<b>tadā kārakamēva phalam</b> tadā''ptyādikō guṇō dvidhā anyathaikarūpyamēva syāt । pūrvapakṣī
pr̥cchati---<b>kimidaṁ kārakamēva phalamiti</b> ? uttaraṁ---<b>yadā hi kārakamēva kayācidvi-
kārāpattyā vyāpyaṁ utpādyaṁ saṁskāryaṁ vikāryaṁ cēṣṭaṁ</b> tadā <b>tadēva phalamityucyatē । tāmēvā-
vasthāmaṅgīkr̥tya īpsitatamavyapadēśaṁ labhatē । kriyāsiddha‍yarthaṁ phalasiddha‍yarthaṁ vā</b> । yatkrārakaṁ
tat <b>kriyāsiddha‍yarthaṁ phalasiddha‍yarthaṁ ca</b> । tadēva kayācidvikārāpattyā īpsitatamavyapadēśaṁ
labhatē । <b>ataḥ kārakamīpsitatamamityaviruddham</b> । kathamaviruddhaṁ ? <b>vidyatē hi
kārakaṁ na phalasamavāyi yathā karaṇādi । vidyatē ca phalaṁ na kārakasamavāyi yathā
svargādi</b> । tēna yatkārakaṁ phalasamavāyi tatkarma yathā syādityuk‍taṁ īpsitatamaṁ kārakamiti ।
ētēna viśēṣābhidhānārthamanarthakamiti yaduk‍taṁ tatparihr̥tam । <b>nanu svargādyapi kāraka-
samavāyyēva kartr̥gāmi kriyāphalamiti</b> । śāstraphalaṁ prayōktarītyatra <b>vacanāt</b> abhi-
dhānāt । <b>uttaraṁ---na kārakatayā phalasamavāyō vidyata ityadhikāralakṣaṇavyāpārō'yaṁ
adhikāralakṣaṇē</b> uktaḥ । <b>1kathaṁ tarhi bhagavataḥ pāṇinēḥ sūtraṁ <q>“kartrabhiprāyē kriyāphalē”</q></b>
<note>(1) G. ṇa ityuktam</note>
﻿<pb n="r679"/>
<b>iti । asyāpi tatraivārthō nirūpyatē</b> । prakr̥tamupasaṁharannāha---<b>atō grahaṁ saṁmārṣṭīti yadyapi
saṁmārgaṁ grahō niṣpādayatvēva tathāpi na tasyāṁśasya vācikā dvitīyāvibhaktiḥ īpsitata-
matvamācaṣṭē phalāṁśamityarthaḥ</b> । kriyāniṣpādyamiti yāvat । anēnēdamuk‍taṁ yasminnaṁśē
ēkatvaṁ śrutaṁ na tasyāṅgasya upādēyatā । yasya cōpādēyatā na tatra vibhaktiriti । <b>tasmācchrutitō
viśēṣāvagama iti siddham । ataḥ upāttaviṣayaḥ saṁskāra iti sthitam । nanu ca
vyabhicāryētaddarśanaṁ</b> īpsitatamē dvitīyēti । <b>anīpsitatamēpi dvitīyā bhavatyēva</b> upā-
dhyāyāya gāṁ dadātīti । <b>tataḥ kiṁ</b>? <b>idaṁ tatō bhavati</b> । anvayavyatirēkābhyāṁ <b>kārakāṁ
śābhidhāyinī na phalāṁśābhidhāyinī । ēvaṁ grahamityētadapi kārakamēvācaṣṭē । tataścai-
katvamavivakṣitamiti na śakyatē vak‍tuṁ</b> upādēyadaśāyāmēva śrutatvāt । yadi kārakā-
bhidhāyinī dvitīyā <b>kathaṁ tarhi grahārthaḥ saṁmārgaḥ pramāṇābhāvāt</b> tādarthyamayuktamityarthaḥ ।
uttaraṁ---<b>prayōjanavattvāt</b> grahāṇāṁ saṁmārgasya tādarthyaṁ, <b>yathā paśupurōḍāśō'gnīṣōmadēvatārthaḥ
atrābhidhīyatē । īpsitatamatvaṁ tāvat dvitīyā'bhidhattē । tathā yuktaṁ cānīpsitamiti
tu kriyānirvāhyamēvētyarthaḥ</b> । asyārthaḥ---dvitīyā tāvat phalāṁśamabhidhattē । tathā yuktaṁ
﻿<pb n="r680"/>
mityatrāpi tathāyōgābhidhānāt kriyājanyaphalāṁśābhidhāyitvamēva iti <b>iyān viśēṣaḥ kriyāntara-
saṁbandhitayaivaikasyōpādānaṁ</b> abhidhānaṁ yathā <q>‘vrīhīn avahanti’</q> iti niyōgasaṁbandhitayā
vrīhaya upādīyantē tatraivēpsitatamatā । <b>ēkasya nēti</b> yathā gāṁ dadātīti na gōḥ kriyāntara-
saṁbandhitayōpādānam । taccānīpsitaṁ kriyājanyaphalayōgi । tathā'nīpsitatamamapīti kriyā-
janyaphalayōgitvē nāsti viśēṣaḥ । dvitīyāpi tāvanmātramēvābhidhattē kāryataḥ tadīpsitatamatvaṁ
brīhīṇāmiti mantavyam । ēvamubhayatrāpi mukhyārthaiva dvitīyā bhavati tēna na kārakāṁśābhidhāyinī
dvitīyētyuk‍taṁ bhavati । yadi tathā yuktabhityatrāpi na dvitīyā kārakāṁśābhidhāyinī <b>ēvaṁ tarhi
gāṁ dadātītyavivakṣā saṅkhyāyāḥ</b> । pūrvapakṣyēvāśaṅkāmutpādya nirasyati---<b>bhavatviti cēnna,
prayōjanāntarakalpanāprasaṅgāt</b>। yāvaddhi prayōjanāntaraṁ gaurna kalpyatē tāvadavivakṣitā saṅkhyēti
na śakyatē vak‍tum anirjñātasaṅkhyātvēnāvacchēdakākāṅkṣitvāt । rāddhāntaikadēśyāha---<b>kimiti</b>
prayōjanāntaraṁ <b>nēṣyatē</b> । uttaraṁ---<b>pramāṇābhāvāt na</b> kāryakalpanāyāṁ pramāṇamasti ।
<b>nanu ca dvitīyaiva</b> kāryakalpanāyāṁ <b>pramāṇam---satyam</b> dvitīyā pramāṇam sā tu <b>kāryā-
kāṅkṣāyāṁ viśēṣaṁ samarpayati</b> na punardvitīyāntapadavācyasyārthasya <b>kāryamēbāvagamayituṁ kṣamā</b>
saktvādivat । kasmātpunarna kṣamētyāha---<b>viniyōgaparyavasāyinyaḥ</b> parasparasaṁbandhamātrōpakṣīṇa-
śak‍tayō vibhaktayaḥ na kāryaparyavasāyinyaḥ । nanu ca kiṁ prayōjanāntarakalpanayā, atraiva
vākyē niyōgaḥ sādhyō bhavatu ityatrāha---<b>navā'dhikāraśūnyō niyōgō'stīti phalabatsannidhā-
vityatra vakṣyāmaḥ</b>। atra ca gōḥ sādhyatvadarśanāt nādhikārō'pyaparaḥ sādhyaḥ śakyatē'ṅgī-
﻿<pb n="r681"/>
kartum । na cādhikāraṁ vinā niyōgō'sti । tasmādiyamapi kalpanaiva nāsti । yadi yatra
sādhyāntaramasti tatrādhikārō nāsti kathaṁ tarhi saṁskāravidhīnāmadhikārasaṁsparśaḥ ityāha---<b>saṁskāra-
vidhayastūk‍tāḥ <q>‘tēṣāmarthēna’</q> ityatra</b> । yathā satyapi tēṣāṁ kāryāntarē adhikārānupravēśaḥ tathā
tēṣāmarthēnētyatrōktam । rāddhāntī pariharati---<b>uktōttaramapi kimiti bhavatā paricōditam
vismaraṇāparādhāditi manyāmahē । tadidaṁ smāryatē anupāttaviṣayamidaṁ prādhānyamiti
yūpavat sthitaṁ vivakṣitatvaṁ saṅkhyāyāḥ । amunā ta viśēṣēṇa</b> kāryāntarasaṁbandhāsaṁbandha-
nibandhanēna īpsitatamatvānīpsitatamatvalakṣaṇēna <b>sūtrāntarapraṇayanaṁ bhagavataḥ pāṇinēḥ <q>‘akathitaṁ’</q>
iti । atrāpi tathā yuktamityanuvartatē । tasmāt dvitīyā prādhānyaṁ</b> kriyājanyaphalabhāgitāṁ
<b>na vyabhicaratīti sthitam । upāttē tu viṣayē</b> pramāṇāntarēṇa <b>viśēṣaṇamavivakṣitamiti
siddham</b> । <q>“grahādiṣvēkatvaṁ brūyāt na dvitīyādīn pratiṣēdhēt”</q> iti bhāṣyam । tadanu-
papannam । yathā paśugatamēkatvaṁ vidadhat ēkavacanaṁ dvitīyādīnarthān nivartayati tathēhāpi
kiṁ na syādityata āha---<b>upāttaviṣayatvāt‍tu grahaśrutēḥ upādēyēhi ēkatvādayō viśēṣaṇa-
miti । iha punaḥ upāttataiva viśēṣāvagatau hēturityuk‍taṁ</b> iti । vyākhyātārtham ।
<note>(1) P. 706-3</note>
﻿<pb n="r682"/>
nanu <q>“parisañcaṣṭa”</q> iti kō'bhiprāyaḥ । tridōṣaduṣṭā parisaṅkhyēti manyatē । <b>ayamabhiprāyaḥ
---ēkatvamananvitaṁ syāt । na cānanvitābhidhānamastītyuktaṁ tada‍bhūtādhikaraṇē</b> । atō varaṁ
parisaṅkhyēti manyatē । <b>naitadasti । satya/?/nanvitābhidhānamēkatvasya prāp‍nōti । na punaḥ
parisaṅkhyā saṁbhavati aprāptatvāt । grahasaṁmārgasaṁbandhasya prāptau satyāmanyanivr̥ttau
niyōgaḥ 1prabhavati</b> na rāgaprāptē bhakṣaṇa ēva <q>“pañca pañcanakhā bhakṣyā”</q> itivat । aprāptē punaḥ
<b>yathā ś‍vēti śrutiḥ na kākādīn nivartayituṁ kṣamā</b> । <b>na cānanvitābhidhānaṁ, tasyāpi</b>
śunō bhakṣaṇē <b>prāp‍tyavagamāt</b> tathēhāpi na dvitīyādīnāṁ parisaṅkhyēti prakr̥tēna saṁbandhaḥ ।
<b>nanu ca yuktaṁ śvādiṣu</b> ananvitatvāt śunaḥ,<b>ēkatvaṁ 2punaḥ bahuṣūpādīyamānēṣu pakṣē'pi na</b>
prāpnōti saṅkhyāyāṁ saṅkhyāntaraṁ nivartyaiva vyavasthānāt । <b>atō'nanvitābhidhānaṁ duṣpariharam</b> ।
<b>parihr̥tamidaṁ bhāṣyakārēṇa---“na vibhak‍tērvacanamēvaikaṁ prayōjanaṁ3</b> iti badatā । <b>kathaṁ
punaranēnēdaṁ parihr̥taṁ bhavati saṅkhyāyā ananvayē'pi</b> । <b>itthaṁ parihr̥taṁ bhavati</b> । <b>saṅkhyāyā ananva-
yēpi karmamātrēpi prayōgadarśanāt yathā brāhmaṇō na hantavya iti</b> । <b>atnāpi sādhyamiti cēt</b>
<note>(1) G. saṁbhavati</note> <note>(2) G. yēna</note> <note>(3) P. 723</note>
﻿<pb n="r683"/>
na, asmākamatrāpi saṅkhyā(na)nvayō'bhiprēta iti cēt, <b>na nañarthē vadhēna saṁbadhyamānē ēkatva-
manvētuṁ kṣamaṁ, anyataḥ pravr̥ttyavagamāta</b> । asyārthaḥ---vadhō hi nañarthēna saṁbadhyamānaḥ pratiṣidhya-
mānaḥ anyataḥ pravr̥ttō'ṅgīkaraṇīyaḥ । tataścānupādēyatvānna tatrōpādānaśēṣatā saṅkhyāyā
ityavivakṣaiva । tasmādēkatvābhidhānaṁ dharmamātrē sādhu iti draṣṭavyam । atra bhāṣyam <q>“ayaṁ
cāparō dōṣaḥ”</q> iti । tasya cāyamarthaḥ---ēkatvagrahasaṁbandhavidhānēpi sammārgaviṣayē grahasyaikatvaṁ na
niyantuṁ śakyatē viṣayatvēna saṁmārgasyāviśēṣāt । iti । sa cāyamanupapanna iva pratibhāti ।
yasmādēkatvaśravaṇādyathā tasya karmānvayitā na saṁbhavati tathā varṇayituṁ nyāyyam । tēna
grahaśabdō'nupāttōddēśyaka ēva bhavatviti । sammārgaviṣaya ēva grahasyaikatvaniyamaḥ sidhyatītī-
māmanupapattimapanētuṁ ṭīkākāra āha---<b>ayamaparō dōṣa iti</b> pratīkēna bhāṣyamanubhāṣitam ।
anupapattiṁ pariharati---<b>ēkatvānvitābhidhānē āśrīyamāṇē grahatvaṁ nōpāttaviṣayaṁ syāt</b>
upāttagrahōpalakṣaṇārthaṁ na syāt <b>anupāttaviṣayatvē ca grahasya</b> sammārgēṇa saha ananvayaḥ
<b>prāpnōti</b> । kāryāntarānupravēśinaḥ saṁskārānarhatvāt । <b>ananvīyamānē ca sammārgavidhānaṁ
nirviṣayatvāt</b> śēṣiśūnyatvādanarthakaṁ syāt । atō nānēna dōṣēṇāyaṁ2 anupāttōddēśaḥ
upāttōddēśa ēvēti sthitō bhāṣyōk‍tō dōṣa iti ।</p>
<p><q>“athaikatvasammārgasaṁbandhō vidhīyēta3”</q> ityādibhāṣyaṁ tadanupapannaṁ, saṁbandhē hi vidhīyamānē
avaśyaṁ guṇapradhānabhāvō'bhyupagamanīyaḥ । tatra yasyaikatvaṁ pradhānaṁ tadēkatvamuddiśya sammārgō
<note>(1) P. 715</note> <note>(2) G. dūṣaṇāyāyaṁ</note> <note>(3) P. 715</note>
﻿<pb n="r684"/>
vidhīyēta । tataśca grahaśabdō'nanvitaḥ syāt । atha grahasya caikatvasya ca uddēśyadvayasya
śravaṇāt pratyuddēśyaṁ vākyasamāptēḥ ēkēna grahasammārgasaṁbandhaṁ vidhāya aparēṇaikatvasaṁmārgasambandhō
vidhīyētētyucyēta । tanna । aprāptē grahasammārgasaṁbandhē kathamēkatvasammārgasaṁbandhō vidhīyēta ।
sammārgasya cāpradhānatvāt ēkatvasya pradhānatvāt । na hi pradhānaṁ guṇa prati vidhīyatē । atha
sammārga ēva pradhānabhūtaḥ tatrāpyuddēśyabhēdēna vākyabhēdamāśritya grahē sammārgaḥ sammārgē hyēkatvaṁ
vidhīyatē । tadanupapannam । ēkatvasyāmūrtatayā sammārgaṁ prati sādhanatvānupapattēḥ 1guṇatvā-
bhāvāditīmāṁ śaṅkāmanuvadan vyākhyānamāha---<b>athaikatvasaṁmārgasambandhō vidhīyēta tatrāpi
dvayī gatiḥ syādityanēna guṇaphalasaṁbandhavadvidhānaṁ na saṁbhavati</b> nāpyaruṇāvaditi darśayati
ētaduk‍taṁ bhavati---yathā guṇaphalasaṁbandhē pradhānabhūtō vaitānāgniḥ guṇabhūtādhānasaṁbaddhō
vidhīyatē tathēhāpyēkatvaṁ[tvavad]grahē sammārgasaṁbandhō vidhīyētēti yā śaṅkā sāpi na bhavati
yathā cāmūrtasyāpyāruṇyasya krayasādhanatā tathaikatvasyāpi sammārgasādhanatayā śaṅkā yā sāpi na
saṁbhavatīti । kathamasaṁbhavaḥ? <b>ēkatvaṁ tāvat nōpāttasyōpalakṣaṇāyālam</b> । ēkatvaṁ
tāvat svavākyē upāttasya saṁmārgasya upalakṣaṇāya viśēṣaṇāya alaṁ na bhavati । <b>sammārgēṇa
hi saṁbadhyamānaṁ pradhānaṁ vā bhavati guṇō vā nānyaḥ saṁbandhō'sti</b> । <b>kathaṁ nāsti</b> ?
<b>prātipadikāśritaṁ hi saṅkhyābhidhānaṁ vibhaktīnāmityuktam</b> । <b>kasmānna viṣayatayā</b>
uddēśyatayā <b>vidhēyatayā vā</b> sammārgasaṁbandha ēkatvasya saṁbhavati ? <b>paratantratvāt</b> ।
<note>(1) guṇatvābhāvābhāvāt</note>
﻿<pb n="r685"/>
prātipadikāśritatvāt saṁmārgēṇa saha saṁbandhābhāvāt । kimiti tarhi bhāṣyakārēṇa grahasya
pradhānatayā sammārgaṁ pratyanupādānāt upādānōpayōgitayā aruṇāvadēkatvasya sammārgē guṇabhāvō na
saṁbhavatītyuktam । atrāha---<b>abhyupagamyāpyaruṇāvanna sambhavatītyuktam grahasya pradhānatvāt</b> ।
<b>nanu ca pradhānēpi sambhavatyēva viśēṣaṇaṁ nimittabhūtaṁ kārakatvamāśrityēti</b> । asya
ayamarthaḥ prādhānyamapi grahādēḥ kārakatvanimittakamēva । kārakabhūtā ēva grahāḥ pradhānabhūtā
bhavanti । tēna tāmavasthāmāśrityaikatvaṁ grahādēḥ viśēṣaṇaṁ bhavati aruṇāvaditi । <b>kēna
cōktaṁ na saṁbhavati</b> viśēṣaṇamiti । <b>iha punaḥ vidhānāsaṁbhava ēva pradarśitaḥ pradhānatvāt
grahasya</b> । asyārthaḥ---yadi grahaḥ sammārgaṁ prati vidhīyēta tadā asyōpādēyatvāt viśēṣaṇaṁ
syāt । iha tu grahō na vidhīyatē pradhānatvāditi । anēna <q>‘pradhānabhūta’</q>mityādigranthēna
1<q>“nanu pradhānabhūta”</q>mityādibhāṣyaṁ <q>“bhidyēta vākyaṁ”</q> ityēvamantaṁ vyākhyātam । <b>athōcyēta
grahādi lakṣayitvā tasyaikatvasaṁbandhō vidhīyatē na sammārgasaṁbandha iti---ayamabhiprāyaḥ kaḥ
pakṣapātaḥ sammārgō'nvayī na punarēkatvamiti</b> । uttaraṁ---<b>kriyāśūnyō'pyanvayaḥ na
saṅkhyādēḥ sambhavati asati tu vidhēyē</b> saṁbhavatyapi । asyārthaḥ---sammārgē vidhēyē saṁbhavati
saṅkhyādēḥ kriyāśūnyō'nvayō na saṁbhavati । asati tu vidhēyē saṁbhavatyapi । <b>na ca śrutyā
grahagatasyaikatvasyānvayō'sti</b> kriyayētyuktam । uttarabhāṣyamapyēvaṁ vyākhyēyam । tathā
sammārgādīnāmadhyayanaṁ pramāda ityabhyupagataṁ syāt iti yāvaddhi sammārgādīnāmadhyayanaṁ pramāda iti
<note>(1) P. 716</note>
﻿<pb n="r686"/>
nōcyatē tāvadvidhēyē sammārgādau saṁbhavati naikatvagrahasaṁbandhavidhimātraparatā vākyasyēti ।
<q>“yadyavivakṣitamēkatvaṁ3”</q> iti <b>bhāṣyēṇa lakṣaṇavirōdhaṁ darśayati । bahuṣu bahuvacanamiti
śābdāḥ na vayamētadvicārayāma iti pramāṇataḥ sthitē lakṣyē lakṣaṇaṁ kiṁ kariṣyatītyabhiprāyaḥ ।
na cātra lakṣaṇavirōdhaḥ na vibhak‍tērvacanamēvaikaṁ prayōjanam । ētacca prāgēva vyākhyātam ।
api ca grahaḥ prātipādikārthaḥ ēkatvaṁ vibhaktyarthaḥ । kimatō yadyēvaṁ ? ētadatō bhavati
prānipadikārthagataṁ hi vibhaktiḥ svārthaṁ śrutyaivābhivadati</b> । iti । anēna bhāṣyēṇa
vibhaktyabhidhēyasyaikatvasya <b>pāratantryaṁ</b> prātipadikārthaparatantnatvaṁ <b>4darśayati । tacca
vyākhyātam । atha yaduk‍taṁ paśupālamētēti</b> yathaikatvaṁ vivakṣitaṁ tadvadihāpīti tatra kaḥ
parihāraḥ ? <b>upādēyānāṁ śrutitō viśēṣaḥ</b> ityuk‍tō viśēṣaḥ ।</p>
<head>saṁskārādvāguṇānām ।</head>
<p><b>yadi kāryataḥ upādānaṁ upāttasya lakṣaṇaṁ śēṣitayēti tatō grahaśrutirapi sōma-
dhāraṇapātramātralakṣaṇaiva ēkakāryatvāt</b> । anēnāvāntarasaṅgatiṁ pūrvapakṣaṁ cāha---<b>yadi kāryataḥ
upādānaṁ</b> yasya kāryamasti tasyōpādānaṁ uddēśakēna śabdēna <b>upāttasya ca lakṣaṇaṁ</b> upalakṣaṇaṁ
<note>(1) P. 723</note> <note>(2) P. 724</note> <note>(3) P. 723</note> <note>(4) G. adds na</note>
﻿<pb n="r687"/>
<b>śēṣitayēti</b> । <b>tatō grahaśrutirapi</b> grahaprātipadikamapi sōmadhāraṇapāvamātralakṣaṇārthamēva
grahāṇāṁ camasānāṁ cōpāttatvāt । sōmayāgaśēṣabhūtasōmadhāraṇaikakāryatvāt <b>sammārgasya ca
sōmāvasēkanirharaṇamēva prayōjanam</b> । tacca prayōjanaṁ grahēṣu[cayasēṣu] cāviśiṣṭaṁ <b>ityupapannaṁ
camasānāmapi sammārjanam</b> । <b>darśitaṁ caitadbhāṣyakārēṇa</b> <q>“yasmin gr̥hyamāṇē sōmō vyava-
sicyēta”</q> ityanēna । <b>anēna sāmarthyataśca kāryasiddhau kēvalasammārgavidhānalābhaḥ
prakaraṇē mantrōpadēśavat</b> । asyārthaḥ---avivakṣitagrahasaṁbandhaṁ sammārgamātramēva vidhīyatāṁ tathā
ca vidhilāghavaṁ bhavatīti । kathaṁ tarhi śiṣṭhadvārasaṁbandhaḥ sāmarthyāt । sammārgaḥ tāvat
sōmavasēkanirharaṇaṁ śaknōti kartumiti liṅgēna tasya tatraiva viniyōgaḥ yathā prakaraṇē mantrasyōpadi-
ṣṭasya liṅgēna viniyōgaḥ tathēhāpi । <b>uk‍taṁ caitadbhāṣyakārēṇa</b>---<q>‘sammārgē puruṣaprayat‍naṁ’</q> ityēva-
mādinā bhāṣyēṇa ।</p>
<head>vyavasthāvā'rthasya</head>
<p><b>atrābhidhīyatē---śrutitaḥ upāttaparijñānaṁ, nōpādānācchrutiḥ</b> । grahāśca camasāśca
kāryataḥ upāttāḥ ityētāvatā kāraṇēna na grahaśrutiḥ sarvapātraparatayā varṇayitavyā । kāryasya hi
ētāvatsāmarthyaṁ yat kāryaśūnyasya saṁskārābhāva iti । na punaḥ yāvadēva kāryavat tasya
sarvasya saṁskāraḥ । <b>nanu sōmāvasik‍taparimārjanaṁ</b> śuddhāvasthāprāptiḥ <b>tulyaṁ kāryamityuk‍taṁ</b>,
<note>(1) P. 723</note>
﻿<pb n="r688"/>
tēna kāryayōgāt sarvēṣāmapi sammārgaḥ syāditi । <b>satyamuk‍taṁ na punaḥ śrutibādhē
tatsamarthamityuktamasmābhiḥ</b> । pūrvapakṣī vrūtē---<b>śrutē'pi hi yadēva kāryaṁ, tadēva
cēt kimityaśrutē'pi na bhavati</b> । asyārthaḥ---śrutē grahē sōmāvasēkanirharaṇamēva
sammārgasya prayōjanam । kimityaśrutēpi na bhavati । tatrāpi tasya kāryasyāviśēṣāt kāryārtha-
tvāccānuṣṭhānasya । uttaraṁ---<b>na hi kāryaṁ śrūyatē</b> । <b>śrūyatē hi kāryamityuktam</b> । asyārthaḥ
---grahaṁ sammārṣṭīti śrūyatē । tatra grahēṣu sammārgasya kiṁ prayōjanaṁ bhavatviti cintāyāṁ sōmāvasēka-
nirharaṇaṁ śuddhāvasthāprāptilakṣaṇaṁ prayōjanaṁ dr̥ṣṭamiti nānyat kalpyatē । na punaḥ kāryamēva
śrūyatē । tēna śrutibalalabdhātmakaṁ kāryaṁ na śrutimēva unmūlayitumalam । cōdyamāha---<b>kāryaṁ
cēnnādriyatē kathaṁ tarhi prōkṣaṇaṁ yavēṣu</b> । vrīhiṣu yavēṣu vā tulyaṁ prōkṣaṇakāryam । atō
yavēṣvapi prōkṣaṇaṁ yuktamiti cēta nyāyō nādriyatē, kathaṁ yavēṣu prōkṣaṇamiti bhrāntaścōdayati ।
<b>yathā tat tathā navamē vakṣyāmaḥ</b> apūrvaprayuktatvāddharmāṇāṁ vrīhiśabdaḥ tatsādhanaviśēṣa-
lakṣaṇārtha iti yavēṣvapi prōkṣaṇaṁ; iha tu grahēṣu camasēṣu ca abhyāsāpūrvabhēdāt na tulyaḥ
sādhanabhāvaḥ ityapūrvaprayuk‍tatvē'pi nāsti camasēṣu sammārgaḥ । yaduk‍taṁ sammārgamātravidhānaṁ lābhō
labhyata iti tadayuk‍taṁ, viniyōgaviṣayatvāt niyōgasya । viniyōgaḥ parasparasaṁbandhaḥ । sa
iha viṣayō niyōgasya । na cāsau svaviṣayōpamardē prabhavati । anyathā niyōgasyaivōpamardaprasaṅgāt
grahasaṁbandhānvitaśca viṣayaḥ । tadidamuk‍taṁ bhāṣyakārēṇa---2<q>“utsr̥jyamānē śrutirēva bādhyatē
grahamiti”</q> । niyōgaśrutirbādhitā syādityarthaḥ । nanu ca śrutyā sammārgasya vidhyanvayō vākyēna
grahasyēti grahaṁ viprakr̥ṣṭaṁ parityajya sammārgamātravidhānaṁ bhavatvityāśaṅkyāha---<b>viniyōgē hi sati na</b>
<note>(1) G. sādapūrva</note> <note>(2) P. 726</note>
﻿<pb n="r689"/>
<b>na kaścidvirōdhō niyōgasya</b> ubhayamapi vidadhātyanvitapadārthatvādityarthaḥ । yō hi
viniyōgasyaiva parasparasaṁbandhasya viśēṣaḥ kaścit śīghraṁ kaścit vilambēnēti <b>sa ca virōdhē</b> 
sati viśēṣaḥ2 । <b>iha tu virōdhābhāvādatantraṁ viprakarṣa iti siddham</b> । <b>ēkatvaṁ tu yathā
nānvēti tathōk‍taṁ grahaḥ punaruddiśyamānatayā'nvētīti</b> । <b>atrāyaṁ vicāraḥ</b> kimavāntara-
kāryavaśēna grahaśrutiḥ sōmādhārapātramātralakṣaṇārthā bhavatu paramakāryavaśēnēba vrīhiśrutiḥ
sādhanaviśēṣalakṣaṇārthā uta nēti । tatra pūrvapakṣavādī kāryārthatvācchēṣasya 3avāntarakārya-
saṁbandha iti manyatē । rāddhāntī śrutimūlatvādavāntarakāryasya na tadupamardē sāmarthyamapi iti
śrutyanusārēṇa gahavyak‍tīnāmēva sammārga iti ।</p>
<head>ānarthakyāttadaṅgēṣu ।</head>
<p>atra bhāṣyē sandēhaḥ kiṁ saptadaśāratritā vājapēyasya ūrdhvapātrē niviśatē uta tadaṅgasya
paśōḥ yūpō iti । tatra kāraṇasaṁśayamāha---<b>saptadaśāratrirvājapēyasya yūpa ityatrōddēśakaṁ padaṁ
kiṁ vājapēyasya saptadaśa, uta yūpasya</b> saptadaśēti kiṁ vājapēyapadamuddēśakaṁ uta yūpapadamiti ।
<b>pūrvapakṣiṇō'bhiprāyaḥ । yadi yūpa</b> ityuddēśakaṁ <b>padaṁ tadā vājapēyasyētyananvitābhidhānam</b>
<note>(1) P. 727</note> <note>(2) G. viśēṣayituṁ</note> <note>(3) G. apavādakō'rtha iti manyatē</note>
﻿<pb n="r690"/>
<b>prāpnōti yūpēna vājapēyasyāsaṁbandhāt</b> । asyārthaḥ---yadi yūpasya saptadaśāratnitā vidhīyatē
tadā vājapēyasya yūpēna sabāsaṁbandhaḥ । na ca yūpēna saha saṁbandhō'vakalpatē । vājapēyasya
ṣaṣṭhyantatvāt ṣaṣṭhyāśca saṁbandhavācitvāt vājapēyayūpayōśca saṁbandhābhāvāt । yūpasya ca
paśuyāgamātrē paryavasitasaṁbandhatvāt paramāpūrvēṇa saha saṁbandhābhāvāditi । tasmāt vājapēyasyai-
vōddēśyatvāt tadarthatayaiva saptadaśāratnitā vidhīyatē । tatrāśrayāpēkṣāyāṁ yūpaśabdō vājapēya-
saṁbandhinaṁ guṇayōgādūrdhvapātraṁ pratipādayatīti । tadāha---<b>tasmādvājapēyasaṁbandhini
yūpaśabdō draṣṭavyaḥ</b> । <b>ēvamanvitapadārthakō vākyārthaḥ samarthitō bhavati</b> । <b>atrābhidhīyatē
---yadi yūpaśabdē śrautānvayini vājapēyaśabdō'nanvitaḥ syāt syādētadēvaṁ, atra punaḥ
saptadaśāratniryūpa ityapi saṁbandhē vājapēyaśabdō'nvita ēva</b> । <b>kathaṁ ? saṁbandha-
saṁbandhinyapi ṣaṣṭhyantasyānvayadarśanāt dēvadattasya naptā ityēvamādiṣu</b> । atrāyaṁ bhāvaḥ---pūrva-
pakṣē yūpaśabdō na śrautārthaḥ asmin matē tu mukhyārthaḥ । na vājapēyasyānanvayaḥ sākṣātsaṁbandhā-
bhāvē'pi ṣaṣṭhyantasyānvayadarśanāt । ētaduk‍taṁ bhavati---yadyapi tēna saha na saṁbandhō'sti tathāpi
ṣaṣṭhī na virudhyatē saṁbandhināpi yasya saṁbandhaḥ tadapēkṣayāpi ṣaṣṭhīprayōga iti । <b>tasmāda‍yūpa-
śabdasya lākṣaṇikatvē nāsti pramāṇaṁ iti yūpēnaiva saṁbandhaḥ</b> saptadaśāratnitāyāḥ ।
<b>kiṁ punaratra vājapēyasyētyanēna</b> kr̥tamiti pūrvapakṣī cōdayati । matpakṣē hi uddēśyasamarpa-
katayōpapadyatē iti manyatē । uttaraṁ---<b>kimanēnāsmākaṁ anēna kr̥taṁ na kr̥tamiti</b>
﻿<pb n="r691"/>
<b>anvayastāvadvidyatē</b> । <b>vidyamānānvayē tu vākyārthē kiñcitkāryaṁyōgi bhavati</b> । <b>kiñcit
prāptārthaṁ sat anūdyata iti dōṣaḥ</b> । ētaccābhyupagamyavādēnōktam । paramārthatastu
pūrvapakṣēpi padadvayamanarthakaṁ prakaraṇādvājapēyasaṁbandhāt yōgyatvācca ūrdhvapātraprāptēḥ ।</p>
<head>kartr̥guṇē tu samavāyāt ।</head>
<p>atra bhāṣyē sandēhaḥ---kimabhikramaṇaṁ prayājēṣvēva niviśatē uta kr̥ts‍nē prakaraṇa iti ।
tatra kāraṇasandēhamāha---<b>abhikrāmaṁ juhōtīti kiṁ karmaṇaḥ karmānvayō vidyatē uta nēti
cintyatē</b> । yadya(pya)nvayō vidyatē tadā prayājēṣvēva nivēśaḥ । atha na vidyatē tadā
vākyaṁ bhitvā yōgyakartari guṇavidhiriti kr̥ts‍nē prakaraṇē nivēśaḥ । <b>kathaṁ punaranvayō bhavati</b> ?
<b>kathaṁ vā na</b> ? tatra yathānvayō na bhavati tathā darśayannāha---<b>pūrvapakṣavādinō'bhiprāyaḥ---na
karma karmasādhyaṁ bhavati</b> । tadāha <b>bhagavān kāśyapaḥ</b> <q>“karma karmasādhyaṁ na bhavati”</q> iti
(vai. sū. 1-1-11) yathā guṇasya sādhanabhāvaḥ tathā na karmaṇa iti । <b>tasmādyaḥ kaścidupāttaḥ
prakaraṇē kartā sō'bhikrāmaṁ ityanvayaḥ</b> । parasparamabhikramaṇahōmayōranvayābhāvāt vākyaṁ
mitvā'bhikrāmatītyanēna karmavidhiḥ yōgyē kartaryabhikramaṇaṁ vidhīyatē । <b>nanu ca prayājē'pi yaḥ
kartā tatrāpyanvayō 2bhavatyēva</b> । tēna sannidhānaviśēṣāt prayājakartraiva saṁbandhō bhavati ।
<note>(1) P. 729</note> <note>(2) G. vidyata ēva</note>
﻿<pb n="r692"/>
<b>satyaṁ bhavati yadi juhōtītyabhidhāyakaṁ syāt । anabhidhāyakatvē tasmin na karturuddhēśyatvaṁ
saṁbhavati nānr̥taṁ vadēditivat</b> । asyārthaḥ-yadi juhōtīti vibhaktiḥ abhidhāyikā syāt tadā
gasyamānakartr̥para ēva prayōga iti prayājakarturēva sannihitasyōddēśyatvāt tatraiva nivēśaḥ syāt ।
ahnabhidhāyikā tvēṣā । siddhāntē abhikramaṇākhyaguṇavidhānārthatvāt । ataḥ karturuddēśyatvaṁ
nāsti nānr̥taṁ <b>vadēditi yathā</b> । <b>tasmāt saṁyōgatō'viśēṣāt prakaraṇāviśēṣācca</b> prakaraṇa-
sthakartrāsaṁbandhādvākyabhēdaḥ prayājavākyādidaṁ bhinnaṁ vākyamityarthaḥ । yadi hi tatraivābhi-
kramaṇaṁ niviśēta <b>tadā kēvalabhāvavidhānēna sahaikavākyataiva syāditi । juhōtiridānīṁ
kimarthaḥ ?</b> bhinnavākyē abhikrāmaṁ ityētaṁ vākyaṁ juhōtītyaparaṁ tadēvaṁ vākyabhēdē sati ।
uttaraṁ---<b>yadarthaḥ tadarthō bhaviṣyati</b> kiṁ naḥ ētēna cintanēna । abhyāsanyāyēna karmāntarē
vā paurṇamāsyadhikaraṇanyāyēna vā'nuvādaḥ ityēvaṁ prāptē brūmaḥ ।</p>
<head>sākāṅkṣaṁ tvēkavākyaṁ syādasamāptaṁ hi pūrvēṇa ।</head>
<p><b>satyamananvayaḥ karmaṇaḥ karmaṇā</b> sākṣāta । <b>kartr̥saṁbandhāt tu aruṇāvat
saṁbhavati</b> kartr̥saṁbandhadvārēṇa karmaṇō'pi karmānvaya upapadyatē yathā dravyadvārēṇāruṇyasya ।
<b>nanu ca karturupādānaṁ nāsti yathā ēkahāyanyā upādānaṁ juhōtītyasyānabhidhāyakatvādi</b>-
<note>(1) P. 730</note>
﻿<pb n="r693"/>
<b>tyuktam ।</b> uttaraṁ---<b>na brūmaḥ karturuddēśyatvamastīti</b> । <b>tannimittakastu karmōddēśē'pyanvayō
na virudhyata iti</b> brūmaḥ । <b>tasya</b> kartuḥ tatra prayājē saṁbhavāt । asyārthaḥ---ṇamulanta-
tvādabhikrāmamityasya juhōtītyanēna saṁbandhaḥ pratīyatē । sa caivaṁ <b>yujyatē</b> yadi kēnacitprakārēṇa
saṁbandhō nirvahati tatkartr̥dvārēṇa ca saṁbandhō nirvahati । na ca tatra kartā nāsti । yata ēva
cātra kartā saṁbandhadvārabhūtō nōpāttaḥ ēkahāyanī tūpāttā, ata <b>ēvāruṇādhikaraṇēna vaiṣamyam</b> ।
tatrāruṇādhikaraṇē <b>dvayōrapyanvayinōḥ</b> aruṇaikahāyanyau<b>rupādānaṁ iha tu saṁbhavamātrēṇaiva</b>
kartr̥dvāratēti <b>viśēṣaḥ</b> । nanu ca bhāṣyakāraḥ pūrvapakṣē “saṁbandhamātraparijñānāt prayōgavacanāt
kartavyatāsiddhiḥ iti vadan prakaraṇēpi gamyamānakartr̥dvārēṇa karmaṇyēva vidhānamiti darśayati[tat]
kathaṁ karturanupādānāt pūrvapakṣa ityāśaṅkyāha yaduktaṁ <b>bhāṣyakārēṇa saṁbandhamātraparijñānāt
prayōgavacanāt</b> 1kartravamarśāta <b>kartavyatāsiddhiriti, tatraiva karturuddēśyatvaṁ na virudhyata
ityabhiprāyaḥ asyārthaḥ</b>---prakaraṇapaṭhitamēkavēdaṁ2padamiti tadyōgyēnārthāntarēṇa ēkavākyatānvē-
ṣaṇē yōgyaśca saṁbandhē[ndhī] kartēti kartāramuddiśyābhikramaṇaṁ vidhīyatē । ēkavākyatvē ca na
karturuddēśyatvasaṁbhavaḥ । juhōtītyanēnaivānvitābhidhānasiddhēḥ । ēvaṁ vaiṣamyapradarśanārthaṁ pūrvapakṣē
kr̥tē yadi kasyacidāśaṅkā syāt kathaṁ rāddhānta iti taṁ pratyāha---<b>rāddhāntavādī tu saṁbhava-
mātrēṇaivānvayasiddhēḥ na karturuddēśyatayā prayōjanamastīti manyatē । atassiddhaṁ karmāpi
karmaṇaḥ uddēśyatāṁ pratipadyata iti</b> ।</p>
<note>(1) R. kartr̥vaśāt</note> <note>(2) G. mēkamēvēdaṁ</note>
﻿<pb n="r694"/>
<head>sandigdhē tu vyavāyāt ।</head>
<p><b>upavyayata ityatra sandihyatē---kiṁ sāmidhēnyanuvacanasya kartā upavyānēna
saṁbadhyatē uta kr̥ts‍nē prakaraṇē</b> niviśata <b>iti</b> saṁśayamanubhāṣatē ākṣēp‍tum । <b>nanu
naivātrōddaśakaṁ padaṁ kiñcicchrūyatē anuddiṣṭapadārthakaṁ ca yat tat prakaraṇēnaiva saṁbadhyatē
saṁyōgatō'viśēṣāt prakaraṇāviśēṣāccētyuktam</b> । asyārthaḥ---asaṁyuktamupavītaṁ prakaraṇē ca
paṭhyatē, upavītaṁ ca vāsōvinyāsarūpaṁ vāsōvinyāsēna ca kartā karmaṇyanākulō bhavati iti
karturēvāyaṁ dharma upadiśyatē । tatra ca prakaraṇagatēna kartrāsya saṁbandhaḥ kathaṁ pūrvapakṣābhāvēna
saṁśayaḥ ? <b>ucyatē---ādhastyē'dhikaraṇē anuddiṣṭēnāpi</b> sannihitēna <b>kartrā anvayō
na</b> virudhyata <b>ityuktam । ēvamatrāpi sāmidhēnīnāṁ kartr̥ssannidhānāt</b> uk‍tēna nyāyēna
<b>kriyāntarārthatayā upavyānasya lōkē'vagatatvāt anuddiṣṭō'pi kartā sannihitaḥ kārya-
paripūraṇāyālaṁ bhavitumarhati</b> । asyārthaḥ---upavyayata ityēkamidaṁ padaṁ anvitabhidhānāya
kartāramapēkṣatē । vinā ca kartrā'paripūrṇamidaṁ tatra sannihitēna kartrā paripūraṇasamarthēna ēka-
vākyatāṁ yātīti yaḥ sannihitaḥ kartā sa ēvānēna saṁskriyatē ityarthaḥ । kāryāntarākāṅkṣāpyu-
pavyānasya paripūryata iti । ānantaryamacōdanētyatra tu samāptatvātpadadvayaprayōgādanvitābhidhānasya
nānantaryamātrēṇa saṁbandhaḥ । nanvēvamabhikramaṇamapi tarhi pūrvādhikaraṇapūrvapakṣē sannihitakartr̥dharma
<note>(1) P. 732</note>
﻿<pb n="r695"/>
ēva syāt । na । tasyānākhyātatvāt siddhavatpratītēḥ na kartrākāṅkṣā'sti । kiṁ tarhi
prakaraṇānupravēśāya śēṣībhūtaḥ kriyāntaragataḥ <b>kartā'pēkṣyatē</b> tēna ca śēṣiṇā'nvitābhidhānam ।
iha tu prathamaṁ kartr̥tvēnaivāpēkṣitēna sannihitēnāpi paripūraṇamaviruddhamiti । <q>“nanu ca darśa-
pūrṇamāsayōrēva prakaraṇamidaṁ paraprakaraṇē sāmidhēnyaḥ śrūyanta”</q> iti । <b>kō'sya bhāṣyasyārthaḥ</b> ।
pr̥cchataścāyamabhiprāyaḥ । yadyapi paraprakaraṇē sāmidhēnyaḥ tathāpi tadīyaḥ kartā sannidhānāt
saṁbadhyata ēvēti yukta ēvōpavītasya sāmidhēnyanuvacana ēvānupravēśaḥ । uttaram---<b>varṇitō'smābhiḥ
uddēśapadābhāvāt prakaraṇāviśēṣaḥ</b> । ētaduk‍taṁ bhavati---uddēśapadāśravaṇāt prakaraṇagr̥hītatvāt
tadanuguṇadvārabhūtakartr̥saṁbandhaḥ syāt iti sāmidhēnyanuvacanānupravēśaśaṅkā na yuktēti pūrvapakṣākṣēpaḥ ।
samādhānabhāṣyaṁ tu <q>“satyaṁ paraprakaraṇē sāmidhēnyaḥ śrūyantē tathāpi tāsāmavāntara-
prakaraṇaṁ bhavati”</q> iti । <b>kimidamavāntaraprakaraṇaṁ nāma</b> ? avāntaraprakaraṇamayuk‍taṁ kutaḥ ?
<b>ēkasya hi adhikāravidhēḥ prakaraṇaṁ nāṅgavidhīnāmapi prakaraṇamasti</b> । asyārthaḥ
---prakaraṇaśabdēna niyōgasya grāhakatvamucyatē tathā viniyōjakatvaṁ ca prakaraṇaṁ tasyaivēti-
kartavyatākāṅkṣatvalakṣaṇam । taccēdamubhayamapi adhikāravidhērēva tasyaiva puruṣāṇāmanuṣṭhēyatayā
<b>pratītatvāt</b> । yatkhalu anuṣṭhēyaṁ tatsannidhau yat samāmnāyatē tat tadarthamēvēti । tadētat
(idaṁ tu) grāhakatvamanuṣṭhēyasyaiva anuṣṭhēyasya ca itikartavyatākāṅkṣatvaṁ iti na niradhikārāṇāma-
vāntaravidhīnāmapi prakaraṇamasti । nanu niradhikārataiva kutaḥ ityatrāha---<b>pradhānavidhyabhēdāt</b> ।
kathamabhēda ityatrāha---<b>pradhānavidhīnāṁ cābhēdaṁ caturthē vakṣyāmaḥ</b> । api ca sāmidhēnyanuvacanaṁ
<note>(1) 732-9</note>
﻿<pb n="r696"/>
<b>saṁskārakarma saṁskārakarmasu cāvāntaraniyōga ēva na saṁbhavati</b> । prayājādiṣviva pradhānavidhērēva
liṅādibhiranuvāda iti kutō'vāntaraprakaraṇāśaṅkā । tadāha---<b>saṁskāravidhīnāṁ ca tēṣāmarthēnētya-
trānuvādaḥ pradarśita iti । tasmādavāntaraprakaraṇaṁ grāhakaviniyōjakatayā nōpapadyatē
ataḥ sannidhānamātramavaśiṣyatē</b> । samādhātā'ha---<b>ucyatē sannidhāna ēvāyaṁ prakaraṇaśabdaḥ
prayuk‍taḥ । kathamavagamyatē</b> sannidhāna ēva prayukta iti । <b><q>“yēna tatsannidhāvabhidhīya-
mānaṁ”</q> iti vacanāt</b> yēna tatsannidhau sāmidhēnyanuvacanasannidhau abhidhīyamānamupavyānaṁ
<q>‘tasyati jñāyata’</q> iti bhāṣyakāravacanāt avagamyatē । sannidhānē hi saṁbandhakāraṇē
sannidhāvabhidhīyamānamiti yujyatē vak‍tum । <b>nanu ca viniyōjakēpi prakaraṇē sannidhāna-
śrutiśabdaprayōga upapadyata ēva</b> । ētēna nēdamēkāntatō bhāṣyaṁ liṅgabhūtamiti । pariharati
---<b>kēna vōk‍taṁ nōpapadyata iti</b> । <b>kintu tanna saṁbhavatīti</b> । nanu caivaṁ sati na liṅgatā bhāṣyasya
samarthitā । ucyatē । āñjasyēna sannidhānā1bhiprāyēṇaitadbhāṣyamupapadyatē tathāpi[yadi] viniyōjakaṁ
prakaraṇaṁ saṁbandhakāraṇaṁ atra nōk‍taṁ syāt tadā tatparatvēnānāñjasyēnāpi bhāṣyaṁ vyākhyāyēta
na tvētadastīti bhavatyēva bhāṣyaṁ liṅgam । <b>vākyabhēdaśravaṇācca</b> । rāddhāntē vākyabhēdaḥ
śrūyatē tēna pūrvapakṣē ēkavākyatāpradarśitā ēkavākyatā ca na viniyōjakatvāt । nāpi
<b>grāhakatvāt</b> । kintu sannidhānāt tasmādatō'pi hētōḥ sannidhāva ēva prakaraṇaśabdaḥ ।
<b>vyavadhānaṁ ca darśayati</b> । rāddhāntahētutvēna । tatra viniyōjakaṁ yadi prakaraṇaṁ pūrvapakṣē hētu-
<note>(1) R. dhāna ēvābhiprā</note>
﻿<pb n="r697"/>
tvēnōpanyastaṁ syāt tadā nēdamupapadyatē । atha tu sannidhānaṁ pūrvapakṣahētutvēnōpanyastaṁ syāt
tadā tasya vyavadhānaṁ pratipakṣabhūtaṁ bhavēt । atō'pi prakaraṇaśabdēna sannidhānamēvōcyatē ।
tadidamāha---<b>parārthēna vyavadhānamānantaryaṁ vihanti na viniyōgam । anyathā hi svāhā-
kārasyāpyaviniyōgaḥ syāt</b> samidādibhiḥ vyavadhānāt । <b>atha mataṁ nivitpadānā-
manyārthatvāt</b> grāhakāntarasaṁbandhāt <b>grāhakasyāpi vyavadhānamiti</b> । pariharati---<b>dvāda-
śāhīnasyētyanēnāpi vyavadhānaṁ grāhakasya syāt</b> । na ca tadasti । tasmāt na
grāhakō vyavadhīyatē । <b>kiñca kāmyairavyavadhānaṁ nivitpadānāṁ</b> grāhakasya vyavadhānābhāvāt ।
<b>tataśca nividarthatā prāpnōti upavyānasya tēna rāddhāntō na labhyatē</b> । ānantaryavyavadhānē
punaḥ na dōṣaḥ tēṣāmapi hi kāmyairvyavadhānāta । na caivaṁ sati yadi nivitpadavyavadhānaṁ
kāmyāḥ sāmidhēnīkalpāḥ kurvanti tarhi sāmidhēnīnāmavyavadhānaṁ prāpnōti na svayamasannihitaṁ
parasya vyavadhānamāvahati tasmādva‍yavadhāyakatvābhyupagamē sannidhānaṁ sāmidhēnīnāmastītyabhyupaga-
nīyam । tataśca sāmidhēnyanuvacanārthatōpavyānasya syāt । pariharati---<b>satyaṁ prōpnōti</b> । <b>yadyanu-
vacanavyavadhānamatrābhiprētaṁ syāt</b> tadā tadanuguṇaṁ guṇaphalasaṁbandhēna anuvacanaṁ na
vyavahitamiti bhavēt tadarthamupavyānam । <b>iha tu sannihitakartr̥vyavadhānamabhiprētaṁ, tacca
guṇaphalasaṁbandhābhidhānē sati karmaṇō vyavadhānādupapannaṁ kartr̥vyavadhānam</b> । yatra hi
yatkarma vidhīyatē tatra 1tadanuṣṭhēyatvēnāvagamyatē na ca kartrā vinā tadavagatiriti vidhānē
kartā sannihitō bhavati । avidhānē punaḥ karmaṇō'nuṣṭhānabuddhivicchēdāt karturvyavadhānamiti ।
<note>(1) G. kartr̥tānu</note>
﻿<pb n="r698"/>
nanu caivaṁ sati pūrvapakṣa ēva nāsti guṇaphalasaṁbandhē karmaṇō'vidhānāt2 kartr̥sannidhānābhāvāt
ityatrāha---ēvaṁ <b>sthitē pūrvapakṣavādinō'bhiprāyaḥ guṇaphalasaṁbandhēpyanuvacanaśrutēḥ kartā
sannihita ēvēti sāmidhēnyarthamupavyānam</b> । karmaṇāpi kartā sannidhāpyata iti bhāvaḥ ।
<b>rāddhāntavādī tu nāvidhīyamānaṁ3 sannihitaṁ bhavati svasthānasthitamēvānuvadanīyamanūdyatē
na punaḥ sannidhāpyatē । anūdyamānavaśavartitvādanubādāvanām</b> । asyārthaḥ-anuvādō hi nāma
jñānāntarōpasthāpitamēva vastu tadupasthāpitatvēnaiva punarvadati । na punaḥ svayamēva vastu
svātantrayēṇaivōpasthāpayati iti yuktamanūdyamānavaśavartitvam । vidhēyaṁ punaḥ vidhānānuvartyēva4
bhavati iti vidhānēna sannidhāpyatē । <b>ataḥ sannidhānāviśēṣāt kr̥ts‍nē prakaraṇē nivēśa
iti siddham</b> ।</p>
<head>guṇānāṁ ca parārthatvāt ।</head>
<p>atra bhāṣyē sandēhaḥ । kiṁ vāraṇādīni pātrāṇi pavamānēṣṭiṣu niviśantē uta darśapūrṇa-
māsādiṣu sarvayōgēṣviti । <b>tadupapādayannāha---vāraṇō yajñāvacara iti yajñasaṁbandhitvēna
pātraṁ</b> ādhānaprakaraṇē śrūyatē । tēna na tāvadādhānē saṁbadhyatē । <b>ānarthakyāttadaṅga-
ṣviti sthitō nyāyaḥ</b> । <b>tadidānīṁ yadi pavamānahaviṣāṁ ādhānāṅgatā tataḥ pavamāna-</b>
<note>(1) P. 736</note> <note>(2) G. yadavidhānaṁ</note> <note>(3) G. nābhidhīyamānaṁ</note> <note>(4) R. nupapattyaiva</note>
﻿<pb n="r699"/>
<b>haviṣṣvēva pātravidhānaṁ</b> atha nādhānāṅgatā tadā aṅgadvārēṇāṣi ādhānānanupravēśāt vākyataḥ
utkr̥ṣṭasya <b>sarvayajñārthatā</b> iti । kiṁ tāvad‍yuktam ? <b>pavamānahaviṣṣu vidhānam</b> ।
<b>ādhānāṅgaṁ hi pacamānahavīṁṣi</b> svavākya ēvādhānasya sādhyayōgitvāt pavamānahaviṣāṁ ca
aphalatvāt ādhānasannidhau na śravaṇāt <b>ādhānaprakaraṇē caitat śrūyatē pātram</b> । <b>pradhānē
cāsaṁbhavan dharmaḥ aṅgē bhavatītyuktam</b> । <b>nanu ca pavamānahavīṁṣyapi agnyarthānyēva <q>‘yadā-
havanīyē juhvati’</q> iti vacanāt</b> । tēna anaṅgatā pavamānahaviṣāmiti manyatē । ētacca
cōdyaṁ(mayathāśrutārthaṁ) yathāśrutaṁ gr̥hṇataḥ । parihāraḥ---<b>anārabhya vādō'yaṁ sarvahōmānāṁ
guṇatvēnāhavanīyaṁ vidadhāti</b> na punaḥ pavamānahavīṣi pratyāhavanīyasya prādhānyamāhēti
<b>na prādhānyaṁ</b> pavamānahaviṣāṁ <b>saṁbhavati</b> kintu ādhānāṅgataivēti । <b>tasmādānarthakyātta-
daṅgēṣviti pavamānahaviṣṣu vidhānam</b> । <b>atrābhidhīyatē---naivādhānaprakaraṇē pavamānaharvīṣi
śrūyantē nāpyagnyarthānyēva</b> । <b>kathaṁ</b> ? <b>yadāhavanīyē juhōtīti vacanāt</b> । prākr̥tē yāgē
āhavanīyō vartatē । taddharmagrāhiṇīṣvapi vikr̥tibhūtāsu pavamānēṣṭiṣu cōdakēnāhavanīyaḥ prāpyatē ।
pavamānēṣṭīnāṁ ca sādhyabhūtāgnisannidhau paṭhitānāṁ avaśyaṁbhāvitādarthyānāṁ guṇabhāvēna saṁbandhāsaṁbhavē
sati <b>guṇabhāvamātrē asaṁbhavēna bādhitē sākṣātsambandhasyābādhitatvāt sākṣātsaṁbandhainaiva tādarthya---
mavagamyata iti । bhavanti ca pavamānēṣṭayō'pyagnyarthāḥ nādhānārthā iti । imamabhiprāyamabudhvā</b>
﻿<pb n="r700"/>
cōdayati---<b>nanu guṇatayā vidadhāsyanārabhyavādō'yamityuktam</b> । abhiprāyamāviṣkarōti
---<b>na brūmō na guṇatayā vidadhātīti</b> । <b>kintu atra prakr̥titaḥ prāptipradarśanārthaṁ ēvaṁ bacana-
mupanyastam</b> yadāhavanīyē juhōtīti <b>nōpadēśārthaṁ</b> sati hyasmin vacanē prakr̥tāvaṅgatā,
tataśca vikr̥tāvatidēśataḥ prāptirityētadarthaṁ vacanamupanyastam na punaranēnaiva vacanēna pradhānatayā
āhavanīya upadiśyata ityēvamartham । <b>kathaṁ punaḥ prakr̥titaḥ prāptau prādhānyaṁ bhavati</b> ?
ēkagranthēnābhiprāyamāviṣkarōti---<b>nanu ca prakr̥titō'pyaṅgatayaiva prāptiḥ</b> kāryanibandhanatvāt
prāptēḥ । uttaraṁ---<b>satyamēvaṁ ādhānōpakārakatā tu agniniṣpattyā bhavati</b> । yō hi
pavamānahaviṣyaṅgatvamādhānasyēcchati icchatyēvāsau pavamānahaviṣāṁ abhyutpādakatvam । tataśca
tēṣvagnēḥ guṇabhāvaḥ na saṁbhavati prāgēva tēbhyaḥ svarūpāniṣpattēḥ । tataśca guṇabhāvamātrē bādhitē
sākṣātsaṁbandhāṁśasyābādhanāt yat tadutpādakatvamādhānāṅgatayā'dhyavasitaṁ tatsākṣādēvēti
<b>niścīyatē</b> । tadāha---<b>agniniṣpattiścētprayōjanaṁ kimityādhānōpakārakatayā</b> niṣpāda-
yati---<b>na punaḥ sākṣātprakr̥titaḥ saṁbandhāt</b> । <b>nanu ca guṇatayā prakr̥titaḥ prāptirityukta</b>-
mabhiprāyaṁ spaṣṭayituṁ prāguk‍tamēva cōdyamupanyastam । <b>satyamuk‍tam</b> । <b>sā punarādhānāṅgatvē-
'ṅgīkiyamāṇē na saṁbhavati aniṣpannatvādag‍nēḥ</b> pavamānēṣṭibhyaḥ prāgiti śēṣaḥ ।
<b>niṣpādayatīti cēt</b> yadi niṣpādayatītyaṅgīkriyatē <b>siddhaṁ tarhi sākṣānniṣpādakatvaṁ uk‍tēna</b>
﻿<pb n="r701"/>
nyāyēna । na hi sākṣātsabandhasaṁbhavē <b>parapr̥ṣṭhēna saṁbandhō</b> yuktaḥ । tasmādanaṅgatvāt
tanmukhēnāpi ādhānānupravēśābhāvāt utkr̥ṣṭasya sataḥ <b>sarvārthatā vāraṇādēryuk‍tēti</b> ।</p>
</section>
<section>
<head>mithaścānarthasaṁbandhaḥ ।</head>
<p>nanu ca punaruktamidamadhikaraṇaṁ ānarthakyāttadaṅgēṣvityanēnādhikaraṇēnētyāśaṅkyāha
---<b>tadēvēdaṁ punararudāharaṇāntarē cintyatē kēnacidviśēṣēṇa ānarthakyāttadaṅgēṣviti । kaḥ
punarviśēṣaḥ । ayamasau viśēṣaḥ । tatra yūpaśabdaḥ śrūyatē yaḥ</b> sākṣātsaṁbandhē nōpapadyatē
iha punaḥ nājyabhāgābhidhānamasti yēna 1ya[ta]thā svabhāvasaṁbandhitayā vārtraghnatāṁ vr̥ghanvattāṁ ca
vidadhyāt ataḥ <b>pūrvapakṣavādī manyatē yuktaṁ vājapēyē yūpaśabdābhidhānāt vyavadhānēpi
vājapēyaśabdasyānvaya iti । iha punaḥ saṁbandhisaṁbandhyanvayē</b> saṁbandhināvājyabhāgau tatsaṁbandhi
yadanuvacanaṁ tadanvayē vārtraghnatāvr̥dhanvattayōḥ nasti <b>kiñcitkāraṇamiti । kathaṁ tarhi dvivacanaṁ</b>
anūcyētē iti । <b>ēkagranthēnāha---dvayōrdvivacanam । nanu caikatvātpradhānasya ēkaivānuvākyā</b>
syāt tataśca dvivacanānuvādō na ghaṭatē । <b>kimidaṁ ēkatvātpradhānasyēti</b> । ēkagranthē-
<note>(1) G. ājyabhāva/?/</note>
﻿<pb n="r702"/>
nāha---<b>nanu caikatra pradhānatrayamasti</b> paurṇamāsyāmapi trīṇi pradhānāni āg‍nēyagnīṣōmōpāṁśusaṁjña-
kāni amāvāsyāyāmapi trīṇyēva āgnēyaindrāgnasānnāyyarūpāṇi । ētacca prayōgāvasthābhēdēna
āgnēyasya bhēdamaṅgīkr̥tyōktam ।</p>
<p><b>na brūmaḥ ēkamēva pradhānamiti । kintu ēkaikasyētikartavyatāsaṁbandha iti
vadāmaḥ । tataḥ kiṁ dvayōrasaṁbandhaḥ</b> dvayōrmilitayōritikartavyatāsaṁbandhō nāsti pratyēkaṁ
karaṇatvāt karaṇādvāratvāccētikartavyatāyāḥ pratikaraṇamitikartavyatāsaṁbandha iti । ēkasmin
pradhānē ēkaivānuvākyēti dvivacanānupapattiḥ । ēvaṁ ca siddhāntāśayēna cōditē pūrvapakṣāśayē-
nāha---<b>nanu cājyabhāgayōrapi ēkaikēnētikartavyatāsaṁbandha</b> iti tulyā dvivacanānupapattiḥ ।
<b>satyamēva tatra śrutyā tu dvayōtpattēḥ dvandvābhidhānamaviruddham</b> । asyārthaḥ---ājyabhāgau yajatī-
tyēkaśēṣēṇa ājyabhāgayōritarētarayuktayōrutpattiḥ । tēna tāmavasthāmālōcya pradhānayōrita-
rētarayōgō nāpavadituṁ śakyatē dvandvaśabdēna ca dvandvārthabhūtētarētarayōgābhidhāyakatvādēkaśēṣasyābhidhānaṁ
ēkaśēṣōtpattērēkaśēṣābhidhānamaviruddhamityarthaḥ । <b>iha punaḥ pradhānē svata ēkatvāt anuvākyāyāḥ
ēkaikasyāścōtpattēḥ pradhānānāṁ dvandvavirōdhaḥ</b> । ēvamākṣipya pūrvapakṣaṁ samarthayamāna āha
<b>na virōdhō dvitvasya kiṁ hi vacanaṁ na kuryāt tatra hi dvitvaṁ ayathārthatvaṁ ca mantrasya
bhaviṣyati vyavadhānē pramāṇābhāvādityuktam</b> । asyārthaḥ---vyavadhānē pramāṇābhāvāt
sākṣādēva pradhānē vidhirayam । tatra hi vibhiktyarthabhūtadvitvaviśiṣṭamantraviśēṣavidhirastu । na
﻿<pb n="r703"/>
cānēkaguṇavidhānadōṣaḥ samāsanyāyēna śrutyaiva pratyayārthaviśiṣṭasya prakr̥tyarthasya vidhānāditi ।
tēnaikasyāmanuvākyāyāṁ prāptāyāṁ dvē vidhīyētē । nanu ca sārdha[svārtha]manuvākyē ēkasmin
pradhānē vidhīyamānē dēvatāmabhivadituṁ na śak‍nutaḥ । tatrēdamuttaraṁ---<b>ayathārthatvaṁ ca dvitvaṁ ca
mantrasya bhaviṣyati</b> aindrīvaditi pūrvapakṣaḥ । rāddhāntamāha---<b>atrōcyatē tadidamayuktamabhihita-
miti vadāmaḥ । kasmāt ? na tatrāpi yūpaśabdābhidhānaṁ</b> svarūpēṇaiva tadaṅgatvē hētuḥ ।
kiṁ tarhi ? yupaśabdaśravaṇāt tadviśiṣṭasya saptadaśāratnitvasya <b>vidhēyasyāṅgasaṁbandhayōgyatā ।
saṁbhavati ca yōgyatayā</b> saṁbandhitvē vidhēyasya <b>vājapēyasyētyasyānvaya ityuk‍taṁ tatraiva ।
ēvamatrāpi saṁbhavati yathāyōgyamantravidhānē(nāya) yathārthatvadvitvayōḥ pramāṇamasti</b> ।
paraṁ vidhēyasya yōgyatānusārēṇa vyavadhānēna saṁbandhō na punaḥ vidhēyasyānyathākaraṇamiti bhāvaḥ ।
<b>tasmādājyabhāgayōrēva mantravidhānamiti siddham । yatpunaridaṁ bhāṣyaṁ---nanu pradhāna-
gāmitvē'pi dvayōḥ pradhānayōḥ dvē anuvākyē syātāṁ āgnēyasya cāgnīṣōmīyasya cēti
tatkathaṁ ? dvandvōtpattērvirōdhāt</b> dvandvōtpattiḥ pradhānayōritarētarayōgaḥ tasyābhāvāt
dvivacanavirōdhāt kathamidaṁ bhāṣyamityarthaḥ । <b>abhyupagamyāpyavirōdhaṁ yuktyantarēṇa</b> mantra-
liṅgānupapattilakṣaṇēna parapakṣē <b>virōdhamadarśanārtham</b> ।</p>
<note>(1) p. 739</note>
﻿<pb n="r704"/>
<head>ānantaryamacōdanā ।</head>
<p><b>yadi vyāpārāntarayōgyatā niyamahētuḥ ihāpi staraṇē dīkṣitāvēdanē ca parisamāptaiva
yōgyatā ityatraivaidamarthyaparisamāptiriti</b> । anēnāvāntaraṅgatiṁ pūrvapakṣaṁ cāha---arthastu
hastāvanējanaṁ bā/?/gyamanaṁ ca puruṣasaṁskārau saṁskāraśca kāryāntarē yōgyatārūpa iti kriyāntarā-
pēkṣāyāṁ pūrvavadvidhēyasya sannihitasaṁbandhayōgyatvāt bhavatu sannihitakarmārthamēva saṁskāravidhānamiti ।
<b>atrābhidhīyatē---satyaṁ yadyatraiva yōgyatā । kr̥ts‍nēpi prakaraṇē sā, tathaiva yadi paramēka-
vākyatāṁ niyantuṁ kṣamā sā ca nāsti dvayōrākhyātayōrasaṁbandhāt</b> tumun‌ṇvulau <b>kriyāyāṁ
kriyārthāyāṁ bhavataḥ tau ca na staḥ atō'saṁyuk‍tatvāt kr̥ts‍naprakaraṇē nivēśa</b> iti
siddham ।</p>
<p><b>śēṣastu । kaḥ punaratra pūrvapakṣiṇō'bhiprāyaḥ āgnēyēpi saṁbhavati aindrāg‍nē'pi bhavatīti
āgnēyaṁ</b> caturdhā karōtīti śrūyatē । tēnāg‍nēyē bhavitavyam naindrāgnē । yadi vā āgnēyaḥ
kēvalō na saṁbhavati tadaivaṁ kalpyēta । asti ca āgnēyaḥ kēvalaḥ agnirdēvatēti । ayamabhi-
<note>(1) P. 740</note>
﻿<pb n="705"/>
<b>prāyaḥ---uddēśē hi padārthamātrasyaivāgnēḥ anapēkṣitadēvatābhāvasyōpalakṣaṇatvaṁ sambandhimātra-
tayaiva</b> viśēṣāvagamasiddhēḥ <b>na viśēṣa upalakṣaṇasyāgnērapēkṣaṇīyaḥ । vidhēyē punaḥ viśēṣa-
niṣṭhatvātkāryasya anuṣṭhānasya yuk‍taṁ viśēṣāpēkṣaṇam । tasmādāgnēyasya vidhau agni-
daivatyasya vidhiḥ na punaraindrāgnavidhiḥ । upalakṣaṇē punaḥ padārthamātrasyōbhayatrānugatatvāt
na virōdhaḥ</b> āg‍nēyaśabdasya । yata ēva saṁbandhimātratayā agnērupalakṣaṇatvaṁ aindrāgnē cāsti
saṁbandhitvaṁ pratyēkaṁ parisamāptaṁ <b>ata ēva cāvyāsajyasaṁbandhiḍitthaḍavitthadarśanam</b> ।</p>
<head>vyavasthā vā ।</head>
<p><b>atrābhidhīyatē । yathā bhavānāha tathāpi tu yathābhidhēyaṁ 1lakṣaṇāsambhavē
nāyathārthāvagatirbhavatīti</b> । agnividhau dēvatābhāvēna saṁbandhītyupalakṣaṇatvēpi tēnaiva saṁbandhē-
nōpalakṣakō yukta iti । na punaḥ anyathōpalakṣakatvam । asaṁbhavē syādapyēvaṁ asti tvatra saṁbhavaḥ
<b>atō nāprasiddhalakṣaṇā bhavitumarhati । yathāprasiddhasaṁbandhābhāvē tu aprasiddhasaṁbandha</b>-
<note>(1) R. lakṣaṇasaṁbhavē</note>
﻿<pb n="706"/>
<b>nimittatāpi gr̥hyatē । tasmādāgnēyasyaiva caturdhākaraṇamiti siddham । ḍitthādīnāṁ tu
pratyēkamēva</b> saṁbandhitvēna <b>prasiddhiḥ । āgnēyastu pratyuk‍taḥ</b> 1āgnēyasya mastakaṁ virujya
iti yaḥ pūrvapakṣiṇōktaḥ sa rāddhāntinā nirākr̥tō bhāṣya ēva ।</p>
<trailer>iti r̥juvimalāpañcikāyāṁ tr̥tīyādhyāyasya
prathamaḥ pādaḥ</trailer>
﻿<pb n="r707"/>
</section>
<section>
<head>tr̥tīyādhyāyasya dvitīyaḥ pādaḥ ।।</head>
<head>arthābhidhānasaṁyōgāt ।</head>
<p>atra bhāṣyakārō vicāradvayaṁ kurutē---kiṁ gauṇē'pi mantrāṇāṁ viniyōgaḥ uta mukhya
ēvēti । kaḥ punarmukhyaḥ kō vā gauṇa iti । tatra dvitīyavicāramākṣipati---<b>yuk‍taṁ tāvat
kiṁ mukhya ēvārthē mantrāṇāṁ viniyōgaḥ uta gauṇē'pīti । idantvayuktam---kaḥ punarmukhyaḥ
kō vā gauṇa iti । kathamayuktam ? yaḥ paraśabdaḥ paratra vartatē sa gauṇa iti sthitam4</b> ।
ataḥ punaruk‍tō'yamartha iti manyatē । tathā ca tatsiddha‍yadhikaraṇē <b>darśitam । kathaṁ punaḥ para-
śabdaḥ paratravartatē ? svārthābhidhānēnēti । tasmādayuktō'yaṁ praśnaḥ । athāyamabhiprāyaḥ lakṣaṇā-
yāmapi paraśabdaḥ paratra vartatē tadva‍yāvr̥ttyarthō'yaṁ praśnaḥ iti</b> । asyārthaḥ---yō'yaṁ gauṇa-
mukhyāpraśnaḥ sa lakṣaṇāgauṇavivēkārthaḥ । tatsiddha‍yadhikaraṇōk‍taṁ gauṇam । lakṣaṇayā paraśabdaḥ
<note>(1) P. 745</note> <note>(2) P. 746-1</note> <note>(3) P. Brhati Part III P. 260</note>
<note>(4) G. iti lakṣaṇāyāmapyaviśiṣṭam</note>
﻿<pb n="708"/>
paratra vartata iti sa gauṇa iti lakṣaṇāyāmapyaviśiṣṭam । iha ēvaṁ gauṇamukhyapraśnē kr̥tē
gauṇasvarūpaṁ varṇyatē yathā mukhyāllākṣaṇikācca bhinnimavabhāsatē । tatra mukhyāt bhēdaḥ tatsiddha‍yadhi-
karaṇē jñāpita iti iha lākṣaṇikāt bhēdajñānaṁ praśnōttarayōḥ prayōjanam । <b>tannōpapadyatē, yadēva
hi gauṇatvē lakṣaṇaṁ vakṣyati---‘anādr̥tyaiva māṇavakapratyayaṁ jvalanamagniśabdāt pratiyantō
dr̥śyantē na tvanādr̥tya jvalanapratyayaṁ māṇavakaṁ pratiyanti iti lakṣaṇāyāmapyēvamēva । na hyanā-
dr̥tyaiva gaṅgāpratyayaṁ gaṅgāsamīpaṁ pratiyanti</b> । asyārthaḥ-lakṣaṇābhēdajñānārthō'pi nōpapadyatē,
yasmāt yadēva gauṇalakṣaṇaṁ praśnāsyōttarabhāṣyaṁ vakṣyati <q>‘arthāntarānapēkṣō mukhyārthaḥ, arthāntarasavya-
pēkṣaśca gauṇaḥ yathā'gnipratyayāpēkṣō'gniśabdō māṇavakē’</q> iti tadēva lakṣaṇāyāmapi gaṅgāpratyayāpēkṣa-
ēva gaṅgaśabdāt gaṅgāsamīpapratyaya iti । tasmādēkalakṣaṇatvāt <b>tannivr̥ttyarthaṁ</b> lakṣaṇānivr̥ttya-
rthamapi praśnōttaramidaṁ <b>na śakyatē vak‍tum । atha mataṁ lakṣaṇāyāmanvēti lakṣaṇāpadaṁ</b> gaṅgāsaṁbaddha-
syaiva samīpasyānvayāt <b>gauṇē punaḥ na guṇipadamanvēti</b> । agnirmāṇavaka iti agnisaṁbandhimāṇa-
vakāpratītē । atō lākṣaṇikagauṇayōḥ ēvaṁ bhēdaṁ vak‍tuṁ praśnaḥ । <b>tadayuk‍taṁ pratītau tāvat
dvayamapyanvēti । kāryē punaḥ naikamapi</b> । gaṅgāpi pratītāvēvānvayinī na kāryē samīpasyaiva
kāryānvayāt tathā'gnirapi pratītāvēvānvayī agnisadr̥śapratītēḥ । kāryē punaḥ naikamapyanvayi ।
<b>atō'nēnāpi viśēṣaṇēna na viśēṣaḥ । atha vākyārthanivr̥ttayē yat‍naḥ</b> । asyārthaḥ
<note>(1) P. 748</note>
﻿<pb n="r709"/>
---atha manyasē agnirmāṇavaka ityasmāt agnisadr̥śō māṇavaka iti pratītirudēti । sā ca na
padamātranibandhanā agniśabdasyāgnisadr̥śē lōkē saṁbandhānavabōdhāt । kintu padadvayaprayōgāt
iyamavagatirjāyamānā vākyanimittikēti vyavasthāpyatē । tēna gauṇārthō vākyārthaḥ iti yē
manyantē tannivr̥ttyarthaṁ svārthasādr̥śyāt gauṇaḥ pratīyata iti idaṁ gauṇasya svarūpaṁ darśayituṁ ayaṁ
praśna iti । <b>naivārthāntarē vākyaṁ vartatē</b> । asyārthaḥ---vākyādēva gauṇaḥ pratīyatē iti
atimandēyamāśaṅkā । tathā hi---<b>naiva vākyaṁ padārthēbhyaḥ vyatiriktē'rthāntarē vartatē । yadi</b>
tat padārthēbhyō vyatiriktē arthāntarē vākyaṁ vartatē tadā syādiyamāśaṅkā, na tvētadasti । nanu
ca svarūpamātrēṇa vyavasthitō'rthaḥ padārthaḥ । parasparānvitāstvarthāḥ vākyārthaḥ । ēvamarthāntarē
vākyaṁ vartata itīmāmāśaṅkāṁ apanayannāha---<b>anvitābhidhāyīni padānyēva hi vākyam ।
anvitāśca padārthāḥ vākyārthaḥ</b> । ēkaikamēva padaṁ svamarthaṁ arthāntarēṇa yōgyēna ākāṅkṣitēna
sannihitēna cānvitaṁ svārthaṁ bravīti । tathābhūtānyēva vākyam । anvitāśca padairēvārthāḥ
ucyanta iti padārthā ēva vākyārthaḥ । yathā bahuṣu padēṣu padārthēṣu vākyamēkaṁ vākyārthaścaikaḥ
tathā <b>vākyārthamātr̥kāyāmuktam</b> । anvitābhidhānamēva kutaḥ ityāha---<b>na cānanvitā-
bhidhānamastīti pradarśitaṁ</b> tad‌bhūtādhikaraṇē; <b>vākyārthamātr̥kāyāṁ ca</b> asmābhiḥ
nirlōḍitamēva । <b>ēvaṁ ca sati praśnārthaḥ vyākhyēyaḥ</b> praśnaprayōjanaṁ kathanīyam । atha
kadāciducyatē sōpapadāt pratīyamānō gauṇaḥ, mandaprasiddhō gauṇaḥ, alpaprayōgaviṣayō gauṇaḥ,
iti imān siddhāntābhāsināṁ gauṇahētūn nirākartumayaṁ praśna iti tatrāha---<b>ēvaṁ sōpapadasuṣṭhu-
prasiddhavahuśaḥ prayōgāśca</b> yathāyathaṁ gauṇahētu mukhyahētu(matta)tayā <b>pratyuktā bhāṣyē । ataḥ
tannirākaraṇārthō'pyayaṁ praśnō nōpapadyata iti</b> । asyārthaḥ---atimandatvāttēṣāṁ hētūnāṁ
﻿<pb n="r710"/>
tannirākaraṇāya praśnō nōpapadyata iti । na hi māṇavakaśabdōpapadādapi agniśabdādarthaḥ
pratīyamānastāvat gauṇatvēnāvagantuṁ śakyatē yāvattu svārthasādr̥śyēna gauṇapratyaya iti
nōpavarṇyatē । itarathā pratītyanyathānupapattyā bōdhakatvakalpanaiva syāditi sōpapadādapyavācakānna
pratītirutpadyatē । ēvaṁ mandaprasiddha‍yapracuraprayōgayōrapi yōjyam ।</p>
<p><b>ucyatē---ayaṁ praśnasyārthaḥ vākyārthāvagamāddhi nimittatayā padārthavibhāgō'va-
gamyatē</b> । vākyāditi lyablōpē pañcamī viśiṣṭārthapratipādakaṁ vākyamupalabhya vr̥ddhavyavahārē
nimittatayā vākyārthapratipattinimittatayā padārthānāṁ vibhāgō'vagamyatē । viśiṣṭarūpō
vākyārtha iti viśēṣaṇabhūtaḥ padārthaḥ tatpratipattau nimittaṁ bhavati nāpratītē viśēṣaṇē viśiṣṭaḥ
śakyatē pratipat‍tumiti nimittatayā padārthavibhāgō'vagamyatē । tataḥ kimityatrāha---<b>sa cāyaṁ</b>
nimittatvēna vibhāgō <b>māṇavakē</b> māṇavakaviṣayē agnau agniviṣayē ca prayujyamānasyāgni-
śabdasya tulyaḥ । ubhayatrāpi vācakavr̥ttyaiva nimittatēti yāvat । taddarśayati---<b>agnirmāṇa-
vaka ityuk‍tē māṇavakaḥ piṅgalatā ca nimittam । agnirjvalatīti jvalanō jvalanakriyā
ca । tasmānna viśēṣaṁ paśyāmaḥ asya śābdō nimittabhāvō'sya gauṇaḥ iti</b> na tu mukhyasya
ca gauṇasya ca bhēdaṁ paśyāmaḥ । sarva ēva mukhya iti yāvat । <b>nanu cāgnipratyayapurassarā
māṇavakē pratītiḥ paiṅgalyasya</b> । asyārthaḥ---agniśabdasya tāvat nānēkārthakalpanā nyāyyā ।
ēkārthapratipādanaśaktyaivārthāntarapratītisiddhēḥ । tathā hi---agniśabdādagniḥ pratītaḥ piṅgalatā-
mupasthāpayati । atō'gnipratītipurassaraiva māṇavakē pratītiḥ । <b>pariharati---naivaṁ śakyatē</b>
﻿<pb n="r711"/>
<b>vaktum । uktamidaṁ vākyānnimittabhāvāvagatiriti</b> । tēna vākyārthaṁ prati yasya
nimittabhāvō'vagamyatē sa padārthaḥ na cātrāgnyarthasya nimittabhāva upapadyatē---<b>agnirmāṇavaka
iti kēvalaṁ piṅgalataiva nimittatayā'vagamyatē । yathā piṅgalō māṇavaka iti</b> ।
asyārthaḥ---na svarūpēṇa tāvadagnyarthasya nimittatā, vākyārthē asamavāyāt । na
ca lakṣaṇāyāmiva vākyārthasamavāyipiṅgalōpasthāpakatayā; māṇavakavartinyāḥ piṅgalatāyāḥ
agninā saha saṁbandhābhāvāt । arthō hyarthāntaraṁ pratyāsattyā upasthāpayati । gaṅgā'pi hi
tīraṁ lakṣayantī svasaṁbandhinamēva lakṣayati । atō na sākṣāt nāpi paramparayā agninimittatā
agyarthasya । ataḥ piṅgalatāmēva agniśabdaḥ piṅgalaśabdavat pratipādayatīti sthitam ।
<b>tasmāt durnirūpamidaṁ gauṇō'yaṁ mukhyō'yaṁ iti manvānasya praśnaḥ</b> । guṇādāgata iti
tata āgata ityaṇ । mukhyamiti “śākhādibhyō ya iti ivārthē yaḥ । nanvēvaṁ gauṇatā
nirūpyatē---yadi piṅgalaśabdavadagniśabdō'pi paiṅgalyaṁ vācakavr̥ttyaivāha, kimiti tarhi
sōpapadastatra vartatē ? yāvatā nirupapadō'pi tatra vartēta tathā mandaprasiddhiḥ kimiti laukikānāṁ ?
tathā kimiti vā alpaprayōgatā ? suṣṭha prasiddhipracuraprayōgatē vā syātāṁ aviśēṣādityatrāha
---<b>na hi cōpapadādibhirapi</b> upādhibhiḥ <b>saṁbhavatīti darśitaṁ bhāṣyē</b> । ayamabhiprāyaḥ
---pratītirhi kāryarūpā aṁnyathānupapadyamānā kāraṇaṁ kalpayantī śabdē vācakatvakalpanāyāṁ
hēturbhavati । agnirmāṇavaka iti ca piṅgalatāvagatiranyathā nōpapadyata ityuktam । tēna vācakataiva,
anyathā sōpapadādapi pratītirna syāt । avācakasya manāk‌prasiddhiralpaprayōgatā ca durghaṭaiva ।
vācakatvē tu prayōganiyamasyāpyanāditvāt nānupapannaṁ kiñcit ।</p>
<p>nanu yadi piṅgalaśabdavadagniśabdō'pi piṅgalaṁ māṇavakamēva vakti kathaṁ tarhi agni-
sādr̥śyaṁ atrāha---<b>agniriva māṇavaka ityatra yuktamagnisādr̥śyaṁ ivādīnāṁ sādr̥śyē prayōga-</b>
﻿<pb n="r712"/>
<b>darśanāt । agnirmāṇavaka iti tu ivārthaśūnyō'rthaḥ1 vākyārthaḥ yathā piṅgalō māṇavaka
iti tulyō nimittabhāvaḥ</b> । asyārthaḥ---agnirivāyaṁ māṇavaka ityuk‍tē sādr̥śyaṁ yatpratīyatē
tad‌yuk‍taṁ ivaśabdaśravaṇāt tasya ca sādr̥śyē prayōgadarśanāt । agnirmāṇavaka iti tu
ivaśabdāprayōgāt ivārthaśūnyō vākyārthaḥ yathā piṅgalō māṇavaka iti nāsti sādr̥śyē pratītiḥ
ivārthaśūnyatvāt vākyārthasyābhimatasya । tasmāt gauṇamukhyābhimatayōḥ tulyō nimittabhāvaḥ
vācakavr̥ttyaivēti । <b>atō niṣprayōjanamidamadhikaraṇaṁ</b> । kē gauṇē'pi viniyōgaḥ uta mukhya
ēvēti manyāmahē gauṇamukhyayōrbhēdābhāvāditi । nanu yadyapi piṅgalatā'bhidhīyatē tathāpi
tadavagatyā sādr̥śyamapi pratīyamānaṁ vākyārthē'nvitamēva । ataḥ kathaṁ ivārthaśūnyō vākyārthaḥ ।
athāvinābhūtamapi2 sādr̥śyaṁ vākyārthē nānvēti <b>kathaṁ tarhi gaṅgāyāṁ ghōṣaḥ kūpē gargakulamiti</b> ।
atra hi avinābhāvāt samīpadēśaḥ vākyārthē'nvīyata iti manyāmahē । <b>yuk‍taṁ tatra
prativasatītyasya sāmarthyaṁ na bhavatīti samīpānvayitā</b>3 nāvinābhāvō'vagata ityētāvatā
samīpasyānvayitā, kintu prativasatītyasya padasya sāmarthyaṁ na bhavatīti yuktam । <b>agnirmāṇa-
vaka iti tu piṅgalamāṇavakāvagatiḥ na kathaṁ cinnōpapadyatē</b> । ataḥ pratītamapi sādr̥śyaṁ
vākyārthē nānvīyatē । <b>tasmādbhavatu lakṣaṇā</b> saṁbandhabalōtthāpitārthāntaratātparyāśrayaṇāt ।
<b>gauṇatvē tu na kiñcitpramāṇamasti</b> । yadi piṅgalatāmēvāgniśabdō <b>vakti kathaṁ tarhi
agnirmāṇavaka ityatrāgnipratyayō lōkē paiṅgalyādapyupapadyatē</b> । agniśabdēna paiṅgalyaṁ
<note>(1) G. śūnyatvāt vākyārthasya</note> <note>(2) G. avinābhūtamēva</note> <note>(3) G. samīpānva-
yitvēna</note>
﻿<pb n="r713"/>
vatpratipadita tatkila satiśayaṁ agnau pratītamityagnipratyayaḥ <b>pūrvādiyāparapratyayaḥ । atrābhi-
dhīyatē---ivārthanibandhana ēvāyaṁ pratyayaḥ । asyārthaḥ</b>---ivārthaḥ sādr̥śyaṁ tannibandhana ēvāyaṁ
pratyayaḥ । ētaduktaṁ bhavati । agniśabdēnāgniḥ pratipādyatē 1sā pratītiḥ sadr̥śyamarthāntaramupa-
sthāpayati । atō'nyathāpyarthāntarapratītērupapannatvāt na śaktyantarakalpanōpapadyatē । tēna
śabdādēva yō jvalanaḥ pratītaḥ <b>sa mukhyaḥ yastu</b> śabdapratipādyajvalanasādr̥śyādavagamyatē sa gauṇaḥ ।
<b>kutaḥ</b> punaravagamyatē sādr̥śyādayaṁ pratyaya iti ? <b>tathāvagatēḥ</b> sadr̥śāvagatēḥ । yadi
tāvat piṅgalatāvagamyatē tadā agniśabdaḥ piṅgalatāvacana iti kathyatē । yatastvagnisadr̥śā-
vagatiḥ ataḥ sādr̥śyādēvārthāntarāvagatiḥ kalpyatē ।</p>
<p><b>kathaṁ punarivaśabdamantarēṇēvārthaḥ pratīyatē ? uttaraṁ---ivaśabdō'pi tāvat
kimitīvārthaḥ kalpyatē asyārthaḥ</b>---yathā ivaśabdē prayuk‍tē sādr̥śyaṁ pratīyatē tathā yatrāpi
sādr̥śyaṁ pratyēṣyatē ivaśabdō'pi pratipadikōpāttamēva sādr̥śyaṁ pratipādayati na punaḥ sādr̥śya-
śabdavata svatantra ēva brabīti । <b>prayōgadarśanāditi cēt</b> । atha manyasē prayōgastatra
sādr̥śyē prātipadikasya dr̥śyatē ivaśabdabalāt । yatra punaḥ ivaśabdō dyōtakō nāsti tatra kathaṁ
sādr̥śyē prayōgō'vagamyatē । dūṣayati---<b>atrāpi tulyaṁ</b> prayōgadarśanam māṇavakaviṣayē agni-
śabdaprayōgāta sādr̥śyē prayuktiravasīyatē anyathā māṇavakē prayōgānupapattēḥ । <b>nanu ca paiṅgalyē-
'vagatē jvalanasādr̥śyamavagamyatē aparaśabdavadityuktam</b> । asyārthaḥ---agniśabdaḥ piṅgalatā-
mabhivadati । tasyāṁ cāvagatāyāṁ jvalanasādr̥śyāvagatiḥ । na punaḥ jvalanasādr̥śyaparō'yaṁ
prayōga iti na gauṇatvam । <b>pariharati---naitadupapadyatē māṇavakasadr̥śō'gnirityapi pratyayaḥ</b>
<note>(1) G. sa pratītaḥ</note>
﻿<pb n="r714"/>
<b>syāt</b> । piṅgalē māṇavakē'vagatē māṇavakasadr̥śō'gnirityapi pratyayaḥ syāt । tathā hi
---māṇavakaḥ piṅgalō'gnisadr̥śaḥ tathā'gnirapi māṇavakēna sadr̥śa iti māṇavakasadr̥śō'gniriti
pratītiḥ syāt । niyamēna tu agnisadr̥śatāyāmēva pratipattiḥ tadāha---<b>iha tu punarviparītam ।
atiṣaiṅgalyājjvalanasyōpamānatvamiti cēt</b> । upamīyatē yēna tadupamānaṁ atipiṅgalatvā-
dag‍nēḥ tēnaivānyadupamīyatē na punarasāvanyēnēti cēt । uttaraṁ---<b>nāsyāṁ kalpanāyāṁ pramāṇa-
masti</b> । yasyātiśayō guṇaḥ tasyaivōpamānatvamiti । nanvēvamapi avagatirastu māṇavaka---
sadr̥śō'gniriti; bhavatu piṅgalatāvācaka ēvāgniśabdaḥ tatrāha---<b>yathāvagamaṁ hi nimittakalpanā
nyāyyā । tanmūlatvannimittābagatēḥ</b> । asyārthaḥ---yathā'bhimataṁ hi vādinaḥ tathā
nimittakalpanā nāsti । kintu yathāvagamaṁ, avagamalakṣaṇakāryanibandhanatvāt nimittabhāvā-
vagatēḥ । <b>atō yadyapi viparītō'rthaḥ saṁbhavati</b> māṇavakasadr̥śō'gnirityēvaṁrūpaḥ <b>tathāpi
prasiddhapratipakṣatvānnātmānaṁ labhatē</b> । pratipakṣastasya agnisadr̥śō māṇavaka iti prasiddhiḥ ।
atō nātmānaṁ labhatē māṇavakasadr̥śō'gniriti । <b>apratipakṣō1 hi saṁbhavaḥ saṁbhavaḥ</b> । na hi
saṁbhavamātrēṇa pratipakṣatvaṁ, māṇavakasadr̥śō'gnirityasya saṁbhavati । <b>tasmādupapannaṁ prayōgapratya-
yābhyāṁ gauṇamukhyābhidhānam</b> । sthitē <b>gauṇamukhyatvē kiṁ mukhya ēvābhidhēyē mantrāṇāṁ
viniyōgaḥ uta gauṇē'pīti yuktō vicāraḥ । kiṁ tāvatprāptam ? aviśēṣādubhayābhidhānaṁ</b>
gauṇasya ca mukhyasya ca śabdātpratīyamānatayā aviśēṣādubhayōḥ mantrābhidhānaṁ yuktam ।
tadāha---<b>agnirjvalatītyapi prayōgō dr̥ṣṭaḥ agnirmāṇavaka ityapi । tasmānna</b> vinigamanāyāṁ
<note>(1) G. kṣō'gnisaṁbhavaḥ</note>
﻿<pb n="r715"/>
hēturasti । <b>atrābhidhīyatē</b>---ayamasti vinigamanāyāṁ hētuḥ <b>mukhyābhidhānaśūnyaṁ nāsti
gauṇābhidhānamiti pradarśitam । tasmānmukhya ēva śabdasya vyāpāraḥ</b> gauṇē tvarthādavagatiḥ ।
bhavatu mukhya ēva śabdavyāpāraḥ tathāpi kimityatrāha---<b>abhidhānēna ca mantrā upakurvanti ।
mukhyē cābhidhānaṁ na gauṇē</b> । atō na mantraviniyōgaḥ । <b>kutastarhi gauṇapratyayaḥ</b> ।
yadi śabdāt gauṇapratyayō na bhavati kutastarhi sa ityarthaḥ । uttaraṁ---<b>sādr̥śyāditi</b> ।
pratītō'g‍niḥ sadr̥śamupasthāpayatītyarthaḥ । pūrvapakṣyāha---<b>satyamuktaṁ</b> sādr̥śyādgauṇāvagatiriti ।
<b>tat‍tūpāyatvēna na punaḥ nimittanirākaraṇatayāpi1</b> । tathāpi nimittatā na nirākr̥tētyarthaḥ ।
atō nimittatvasyōbhayatrāviśēṣāt gauṇēpi mantrāṇāṁ viniyōgaḥ । rāddhāntī tu brūtē---<b>kēna vōktaṁ
nimittatā nirākriyata iti । mukhyē</b> prathamōpanipātini viniyōgasaṁbhavāta <b>na gauṇēpi
pāścātyē viniyōgaḥ kṣamaḥ</b> grāhakagrahaṇamantrāmnāmayōḥ kr̥tārthatvāt <b>ityētāvaducyatē yatra punaḥ
mukhyē</b> viniyōgō <b>na saṁbhavati tatra gauṇēpi viniyōgaḥ</b> । yadi tasya mukhyē viniyōgō na
saṁbhavati tasya gauṇē viniyōgaḥ । <b>na tarhi pūṣādyanumantraṇādīnāṁ utkarṣaḥ</b> prakaraṇē pūṣṇō-
'bhāvāt । anyatra pauṣṇē karmaṇi sāmānyasaṁbandhābhāvēna liṅgādviniyōgānupapattēḥ । pari-
harati---<b>samākhyāyā viniyuktānāṁ</b> anumantraṇamantra ityanayā samākhyayā sāmānyānumantraṇa-
<note>(1) G. R. karaṇatayaiva</note>
﻿<pb n="r716"/>
saṁbandhasiddhēḥ <b>liṅgānmukhya ēva</b> prakaraṇāntaravartini <b>viniyōgaḥ saṁbhavatītyutkarṣaḥ</b> । upasaṁharati
---<b>tasmāt mukhyē yatra saṁpratyayaḥ</b> na tatra gauṇēpi mantrēṇaiva prakāśanaṁ kāryamiti <b>niyamē
pramāṇamasti iti</b> । tadidaṁ sarvaṁ <b>kimarthaṁ mukhyē pratyāyayatītyēvamādinā pradarśitamiti</b> ।</p>
</section>
<section>
<head>vacanāttvayathārthamaindrī syāt ।</head>
<p><b><q>‘aindrayā gārhapatyamupatiṣṭhatē’</q> ityatra saṁśayaḥ kimaindrēṇa mantrēṇa gārhapatyasyābhidhānaṁ
kartavyaṁ utēndrasyēti</b> । anēna saṁśayabhāṣyagatamupasthānapadaṁ vyākhyātam । <b>kathaṁ punaḥ
gārhapatyamupatiṣṭhata iti spaṣṭāyāṁ</b> dvitīyāśrutau saṁśayaḥ । uttaraṁ---<b>mukhyē'rthē mantrō
viniyujyata iti sthitamādhastyē'dhikaraṇē</b> । tēna gārhapatyōpasthānaṁ na saṁbhavatīti manyatē ।
<b>nanu ca mukhyasyāsaṁbhavāt gauṇēpi ca viniyujyata ēva । ētadēva na vijānīmaḥ saṁbhavō
vidyatē nēti । nanu <q>“gārhapatyamabhidhatta”</q> iti spaṣṭaiva śrutiḥ uttaraṁ---viniyōjya-
sāmarthyānusārī viniyōga iti । anīpsitārthā dvitīyā bhavatīti matiḥ</b> । asyārthaḥ
---yadyatra śak‍taṁ tatra tat kārakatayā viniyujyatē । na gārhapatyābhidhānē samarthō'yaṁ mantra iti
<note>(1) P. 752</note>
﻿<pb n="r717"/>
na gārhipatyē viniyōgamarhatīti anīpsitārthā dvitīyā bhaviṣyati । <b>tathā ca smaryatē tathā
yuktaṁ cānīpsitamiti । ayamēva cāsya viṣayō viniyōjyavaśāt</b> viniyōjyasya mantasya
sāmarthyavaśāt gārhapatyē viniyōgābhāvāt <b>kārakaparyavasāyyēvaitat</b> sūtram । parihārāntara-
māha---<b>yadvā gahipatyamabhyētya abhidhattē iti dvitīyōpapadyata iti । tasmādindrābhidhānam
yuktaṁ caitadēvaṁ yadindrābhidhānaṁ anyathā hi alaukikī abhidhānaśaktiḥ kalpanīyā । nanu
vināpi śaktikalpanayā gauṇamabhidhānaṁ bhaviṣyati</b> । tēna gārhapatyē viniyōgō nirvahati ।
pariharati---<b>nāsti gauṇamabhidhānaṁ siddhē hi prayōgē gauṇamabhidhānam na punargauṇāt prayōga-
siddhiḥ</b> । yatra pramāṇāntarēṇa paratra paraśabdaprayōgasiddhiḥ tatra gauṇamabhidhānam । na punaḥ
gauṇō'stītyētāvatā prayōgaḥ kalpyatē । <b>na cātra gārhapatyē indraśabdaprayōgō'nyataḥ siddhaḥ,
kartavyatōpadēśāt</b> anēna mantrēṇābhidhānaṁ kartavyamityēvaṁparamidaṁ vākyaṁ aindrayā gārhapatya-
mupatiṣṭhata iti, na punargārhapatyē indrapadaṁ prayuktamityēvaṁ param । <b>atō</b> nirapēkṣatvādabhi-
dhānavr̥ttēḥ <b>yathābhidhānaṁ viniyōgaḥ । atrābhidhīyatē---gārhapatyābhidhānamēva kartavyaṁ mantrēṇa ।
kutaḥ ? yathōpadēśaṁ hi kāryaṁ, na yathā kāryamupadēśaḥ</b> । asyārthaḥ---upadēśanibandhanaṁ
kāryaṁ na kāryē'vagatē'nyataḥ upadēśavarṇanam । <b>atidēśō hi saḥ yaḥ</b> kāryānurūpaḥ ।
aindrayā gārhapatyamupatiṣṭhata iti cāyaṁ upadēśaḥ । ataḥ upadēśāt mārhapatyābhidhānamēva
﻿<pb n="r718"/>
kāryamiti manyatē । <b>nanu ca yathākāryamupadēśō'pīti saptamādya uktam</b> ityanēna
pūrvāparavirōdhamāśaṅkatē । pariharati---<b>viniyōgārthaḥ tatra kāryaśabdēnōktaḥ na punarāptyādayaḥ</b>
tēna bhinnatvātkāryasya nāsti virōdhaḥ । saptamādyē niyōgārthaṁ kāryamaṅgīkr̥tya kāryānuguṇa upadēśa
uktaḥ । iha tu āptyātmakaṁ kāryamabhiprētya yathōpadēśaṁ kāryamuktam । <b>nanu ca viniyōga
ēva sandihyatē</b> । yadi hi upadēśa ēva niścitaḥ syāt tadā yathōpadēśaṁ kāryamiti
gārhapatyōpasthānaṁ kāryaṁ niścīyēta । na cōpadēśō niścitaḥ । <b>kimiti na niścita iti cēt ।
anīpsitēpi dvitīyādarśanāt</b> । kārakamātrē dvitīyā dr̥śyata ityarthaḥ । pariharati---<b>kimidaṁ
anīpsitamiti । uttaraṁ---tathā yuk‍taṁ cānīpsitamiti</b> । rāddhāntī brūtē---sutarāṁ
tarhi dhātvarthē prati prādhānyam । yadi hi tathāyuktasūtrēṇa iyaṁ dvitīyā tadā sutarāṁ ghātvarthā-
pēkṣayā sādhyatvaṁ gārhapatyasya, kriyājanyaphalabhāgitā ca prādhānyaśabdēnōcyatē । <b>anyathā hi
tathāyōgō'pi na syāt</b> । tathāyuk‍taṁ cānīpsitamityatra tathā yuktaśabdēnaivamucyatē
yathā īpsitaṁ kriyayā yuk‍taṁ kriyāphalabhāgitayā tathā'nīpsitamapi kriyāphalabhāgitayā kriyayā
yuk‍taṁ tatra dvitīyēti । tatra yadi gārhapatyasyōpasthānalakṣaṇaphalayōgitā nāṅgīkriyatē tadā tathāyōgō
na syāt । tataśca tēnāpi sūtrēṇa dvitīyā na bhavēt atō dvitīyādarśanāt gārhapatyasya
kriyāphalabhāgitā'vagamyatē । yadyanīpsitasya prādhānyaṁ tadā sutarāmiti yaduk‍taṁ tatrēdānīṁ
kastarabarthaḥ ? ētāvattatra vak‍tavyam dhātvarthaṁ prati prādhānyamiti । uttaraṁ---<b>anīpsitamapi
pradhānamiti</b> । asyārthaḥ---yadyapyanīpsitatā tathāpīha prādhānyaṁ anyatra īpsitatvē prādhānyaṁ
﻿<pb n="r719"/>
ataḥ sutarāṁ prādhānyamityucyatē । <b>nanu cōk‍taṁ nādr̥ṣṭā śabdaśaktiḥ śakyatē kalpayitumiti</b> ।
anēnēdamāha---yadyapyupasthēyatā gārhapatyasya gamyatē tathāpi mantrasyāśaktēḥ tathā viniyōgō na
nirvahatīti vibhaktivyatyayō vā bhavēt । upētyēti vā adhyāhriyatāmiti । atra rāddhāntī
---<b>kimatrādr̥ṣṭaṁ vacanāt dr̥śyata ēva</b> yadā vacanēnēdaṁ kāryaṁ avagataṁ tadā tadbalēna yathā
nirvahati tathā kriyatē । nirvahati cēdaṁ gauṇatvēnēndraśabdasyēti nādr̥ṣṭakalpanā dōṣaḥ
vacanādēva gauṇatvāśrayaṇēna śaktidarśanādityuktavāt । pūrvapakṣyāha---<b>na vacanāt padārtha-
śaktiḥ śakyatē'vagantumiti</b> । siddharūpāyāṁ śaktau kāryaikaviṣayasya śabdasya prāmāṇyaṁ
nōpapadyata ityarthaḥ । yadi śabdācchaktirnāvagamyatē <b>kathaṁ tarhi yāgādērniyōgārthasiddhau
śaktiḥ । uttaraṁ---kāryāvagamyatvāt</b> । kāryabhūtēna niyōgēna sahānvitābhidhānāt
sādhanatayā yāgādayō'bhidhīyantē । na cāśaktānāṁ taditi tēṣāṁ tatra śaktirniścīyatē
<b>iha tu tadviparītam । yadyatrāpi pratipattavyamiti vacanaṁ syāt bhavētkāryadarśanam</b> ।
pratipattirhi kāryabhūtā । sā cētthaṁ kāryatvēnāvagamyatē । yadi indraśabdāt gārhapatyaḥ
pratyētavya iti vacanaṁ bhavēt ēnda‍yāgārhapatyamupatiṣṭhata iti <b>idantvanyaparaṁ vacanaṁ ēndrayā gārhapatya-
mabhidhatta iti</b> mantrasya kāryamācaṣṭē na padasyētyarthaḥ । yadidamasmābhiruk‍taṁ mantraviniyōga-
paratvēna padakāryapratipādakatvābhāvādvacanasya na vacanāt śaktirdr̥śyata iti । <b>tadidamuk‍taṁ
saṁbandhasyāśāstrahētutvāditi</b> । nanu mābhūta śabdasya śaktiḥ <b>gauṇaṁ tarhyabhidhānaṁ bhaviṣyati</b>
pariharati---<b>nanu prayōgasiddhau gauṇamabhidhānamityuktam</b> । rāddhāntamāha---<b>atrāpi kārya-</b>
<note>(1) G. sya śāstra</note>
﻿<pb n="r720"/>
<b>tayā siddha ityaviśēṣaḥ</b>1 asyārthaḥ---anēna mantrēṇa yēyaṁ gārhapatyōpasthāpanakāryaśēṣatā
tayaivēndraśabdasya gārhapatyē prayōgassiddhaḥ । anyathā gārhapatyaḥ kathamanēna mantrēṇābhidhīyata
ityarthāt gauṇīvr̥ttiḥ । nanu sūtrē guṇādvēti gōṇīvr̥ttiruktā, kathaṁ bhāṣyakāraḥ2 indatēraiśvarya-
karmaṇaḥ’ ityādinā yaugikatvamāhēti tatrāha-<b>guṇa śravaṇaṁ3 pradarśanārthaṁ sūtrē iti matvā yōgā-
dvētyuk‍taṁ bhāṣyakārēṇa</b> ।</p>
<p><b>tathā''hvānamapīti cait</b> । nanu kathamatra pūrvaḥ pakṣaḥ yāvatā haviṣkr̥dēhīti trirava-
ghnannāhvatītyāhvānē mantrō viniyujyata iti pratibhāti ityatrāha---<b>atrāpyavaghnannāhvayatītyā-
hvānēna</b> āhūyatē anēnēti vyutpattyā mantrēṇāvaghātaṁ <b>kuryādityarthaḥ</b> । anēna mantrēṇāvaghātaṁ
kurvannāhvayatītyarthaḥ । tēnāvaghātasya mantrasya ca saṁbandhō vidhitsitaḥ । nanu katha mantrō'va-
ghātaṁ vakti ityatrāha---<b>guṇādabhidhānaṁ bhaviṣyati yōgādvā</b>, haviṣkr̥tpat‍nī tadguṇayōgāt
avahantirapyucyatē । yadvā haviḥ karōtīti vyutpattyā mukhyayaiva br̥ttyā yōgādabhidhānam । nanu
cōnēnāvaghātō nāhvātuṁ śakyatē ataḥ kathamāhvayatirityatrāha---āhvayatītyapyanuvādaḥ yō hyēhīti
brūtē sa āhvayatyēva । aptyārthaḥ---cētanaviṣayēpyētadēvāhvāturāhvānaṁ yadēhīti śabdōccāraṇaṁ,
āhūyamānastu ātmānamavabudhyatāṁ mā vā । asti cātra ēhīti śabdaprayōgaḥ tasmādāhvayatī-
tyanuvādaḥ । yadi mantrāvaghātasaṁbandhō hi vidhīyatē kathaṁ tarhi tririti śabdō'nvēti ।
na hyavihitasrirabhyāsō labhyatē । vidhīyatē cēdvākyabhēdaḥ । uttaraṁ---<b>śākhāntarē pāṭhāt</b>
<note>(1) R. &amp; G. ityadōṣaḥ</note> <note>(2) P. 755</note> <note>(3) R. grahaṇa</note>
﻿<pb n="r721"/>
prāptatvādayamayyanuvāda ēva । ēvaṁ śākhāntarē trirāvr̥ttō mantraḥ paṭhyatē । atō'pyayamanu-
vādaḥ । <b>ucyatē---trirityētāvadvidhīyatē anyatsarvamanūdyatē</b> । asyārthaḥ---āhvānasya
mantrasya cātra saṁbandhaḥ sa ca mantrō rūpādēvāhvānē prāp‍nōti iti na vidhēyaḥ । tathā <q>‘avaghnannā-
hvayati’</q> ityatra avaghātakālōpi prāpta ēva । kāryakāla ēva hi sahāyānvēṣaṇaṁ prāp‍nōti ।
kēvalamantrasya trirāvr̥ttiḥ aprāptā sā vidhīyatē । <b>nanu trirityapi śākhāntarē pāṭhāt prāptaṁ
na nityavatprāptaṁ, aniyamāt</b> । kathamaniyamḥ ? <b>kvacit dviḥ paṭyatē</b> ayaṁ mantrō yataḥ
tasmādaniyamaḥ । atō'vaghātādivanniyamārthaṁ vacanam । upasaṁharati---<b>atō'vaghnanniti</b>
lakṣaṇaiṣā avaghātēna kālō lakṣyata ityarthaḥ । nanu cāyamēva rāddhāntarapakṣē dōṣaḥ yaduta
lakṣaṇā; <b>nāyaṁ dōṣaḥ anyataḥ prāp‍tēḥ</b> । yadā tririti vidhīyatē tadā padāntaraṁ yathānvayaṁ
yāti tathā varṇayitavyam । tatrāvaghnanniti mukhyayā vr̥ttyā anvayāsaṁbhavāt lakṣaṇāśrayaṇamadōṣaḥ ।
<b>nanu ca pravr̥ttāvaghātasya naiva mantraḥ prāpnōti</b> havipkr̥dāhvānakālō'pi nityavanna prāp‍nōti ।
tēna sō'pi[tasyāpi] vidhēyatayā vākyabhēdāpattiriti । pariharati---<b>kālasyānyataḥ prāptatvādidama-
cōdyam</b> । kāryakāla ēva hi sahāyānvēṣaṇētyuktam । <b>tasmānna gauṇē viniyōgē
pramāṇamasti</b> । tasmādayamatra vicārārthaḥ---kiṁ kālalakṣaṇābhayāt tririti pākṣikō'nuvādaḥ
uta nityavadanvitatrirabhyāsabalēna kālalakṣaṇā āśrīyatāṁ iti । pūrvapakṣavādī vadati---pakṣē
paraṁ śabdārthahānāt pakṣikānuvādaḥ na punarlakṣaṇēti । rāddhāntī vadani---nityavadanvitasya
pakṣē'nvayabādhaḥ prāp‍nōti । tasmādvaraṁ lakṣaṇā । tasyāṁ hi satyāṁ sarvapadānāṁ nityavadanvaya
﻿<pb n="r722"/>
iti ēvaṁ tāvat gauṇapakṣamāśritya rāddhāntitam । <b>yadi punarayaṁ mantrō'vaghāta ēva
mukhyārthaḥ syāt nāvaghātē lakṣaṇā kalpitā bhavēt । śakyatē ca haviṣkr̥cchabdēna
avaghātō vak‍tuṁ pat‍nīvat</b> । yathā pat‍nī yaugikēna haviṣkr̥cchabdēnōcyatē tathā avaghātō'pi ।
atō mantrō'vaghātē prāptatvāt na vidhīyatē trirāvr̥ttirēva kēvalā vidhāyiṣyata iti । <b>satyaṁ
śakyatē । āhvānaṁ tu ananvitārthaṁ prāp‍nōti</b> । mantragatamēhītipadaṁ2 āhvānātmakaṁ
ananvitārthaṁ prāp‍nōti । tēna liṅgāttāvat tanmātrasya prāptirnāsti । athāprāptō'vaghāta-
mantrō'pi vidhīyatē tatrāha---<b>tririti ca aniyataṁ tyāt । tasmādvaraṁ lakṣaṇaiva । tayā ca
liṅgamaikāntikam</b> । tathā pat‍nī haviṣkr̥diti śakyā haviṣkaraṇayōgēna vak‍tuṁ vāk‌sādr̥śyaṁ ca
haviṣkr̥ta ucyatē । tacca s‍trītvēna । tacca pat‍nyāṁ aikāntikaṁ 3puliṁṅgasyāvaghātaśabdasya
darśanāt ।</p>
<p><b>tathōtthānavisarjanē । nanu cōdāharaṇāntaramēvēdaṁ kimatrātidiśyatē । na hi anya-
tvādr̥tē sādr̥śyamupapadyatē ।</b> anyathā tadēva hi <b>syāt idamastyanyatvaṁ pūrvasminnadhikaraṇē</b>
<note>(1) P. 758</note> <note>(2) G. hantipadaṁ</note> <note>(3) G. anaikāntikam</note>
﻿<pb n="r723"/>
<b>trirityētāvadvidhīyatē anyatsarvamanūdyatē । iha punaḥ kālasaṁyōgō vidhātavyaḥ aprāptē ca
kālasaṁyōgavidhānē lakṣaṇā na nyāyyēti pūrvapakṣavādī adhikaraṇavaiṣamyaṁ manyatē</b> । asyārthaḥ
-trirityētāvati vidhīyamānē sarvasyānūdyamānatvāt avaghnannityasya lakṣaṇā yuktā । iha punaḥ
kālasaṁyōgōna prāptaḥ sa vighātavyaḥ । na ca vidhau lakṣaṇā yuk‍tēti viśēṣaḥ pūrvadhikaraṇāditi ।
<b>rāddhāntī tu praiṣārthānanvayatulyatvāt tathaivētyuktavān</b> । yathā pūrvatra praiṣārthō nānvīyatē tathā-
'trāpyacētanatvāt 2utthānavisarjanayōḥ praiṣārthānanvayaḥ । nanu vidhivākyē mukhyatvāśrayaṇēna
mantrē kimiti praiṣārthō vivakṣitō na bhavati । <b>ucyatē---vighivākyē</b> lakṣaṇayāpi hi padā-
rthānāmaśēṣāṇāmanvayaḥ । mantrē tu sarvathaiva prēṣārthō'na3nvitaḥ ityavivakṣā''śrayaṇīyēti ।</p>
<p><b>sūk‍tavākē ca</b> । iha sūktavākēna prastaraṁ praharatītyudāharaṇē ki [haratau4 sūktavāka-
ścōdyatē utātrāpi kālalakṣaṇētyudāharaṇadarśanēna saśayaḥ samarthitaḥ । sūktavākēnēti tr̥tīyayā
mukhyasūktavākaśabdaśravaṇāt haratau sādhanatvēna sūktavākaḥ cōdyata iti pratīyatē । <b>haratēśca</b>
praharaṇamātravācitvāt na sūktavākaḥ sādhanatvēnaivānvayaṁ yātīti kālalakṣaṇēti ca pratibhātīti ।
kiṁ tāvad‍yuk‍taṁ ? agnīdag‍nīn viharētivat anyārthatvānmantrasya yathā praiṣārthatvānmantrasyōtthānē na
viniyōgaḥ tathā sūktavākasya dēvatāprakāśakatvāt haratau ca dēvatāyā ananvayāt na
viniyōgō yuktaḥ । ayaṁ cāparō viśēṣaḥ yathā tatra <q>‘ag‍nīdag‍nīn vihara’</q> ityanēna śakyatē
utthānaṁ vak‍tuṁ ag‍nimindhē ityanayā vyutpattyā yathā'g‍nīcchabdēnōtthānaṁ śakyatē vak‍tuṁ na tathā
<note>(1) jha. 759</note> <note>(2) G. āhān</note> <note>(3) G. vivakṣita ityarthaḥ atō vivakṣā
nāśrayaṇīyēti</note> <note>(4) G. haraṇē</note>
﻿<pb n="r724"/>
sūktavākēna haratiḥ kēnacitprakārēṇābhidhātuṁ śakyatē । tasmāt kālavidhipratipattau ca
saṁbhavantyāṁ nārthakarma kalpitaṁ bhavati । yadi sūktavākō haratau sādhanatvēna cōdyatē tadā dēvatā-
prakāśakatvāt sūktavākasya dēvatāyāśca yōgē'nanvayāt yāgarūpatā haratēraṅgīkaraṇīyāḥ
tataścārthakarmatā । pratipattau ca saṁbhavantyāṁ nārthakarma kalpitaṁ bhavati ।</p>
<p><b>upadēśō vā । atrōcyatē---nēyaṁ kālalakṣaṇā । kiṁ tarhi mantrōpadēśō'yam</b> ।
ayamāśayaḥ---sūktavākaśabdēna mantraviśēṣaḥ śrutyā ucyatē । kālastu lākṣaṇikaḥ । na ca
śrutisaṁbhavē lakṣaṇā nyāyyēti mantra ēva karaṇaṁ vidhīyatē । <b>nanu cānyārthō manva ityuk‍taṁ, na
haratērabhidhātēti । mā bhūt haratērvācakaḥ haratidēvatāyā vācakō bhaviṣyati</b> । yadyapi
na sākṣāddharatiṁ ayaṁ mantrō'bhidhātuṁ śak‍nōti tathāpi tatsādhanabhūtadēvatāprakāśanadvārēṇa
bhaviṣyati haraṇē karaṇam । <b>nanu ca nirvr̥ttayāgadēvatāvācakō'yaṁ, nivr̥ttā yē yāgāḥ tēṣāṁ</b>
yā dēvatāḥ tā ēva mantrō vakti tataścānyadīyasādhanavacanaḥ kathaṁ haratiḥ dēvatāvācakō bhaviṣyati ।
<b>na ca haratiryajatiḥ</b> haraṇaṁ prakṣēpaṇamātramucyatē na yāgaḥ । na cāyāgē dēvatā sādhanaṁ
bhavati । tasmānna sādhanadvārēṇāpi prakāśanasaṁbhavaḥ । <b>ucyatē---nirvr̥ttayāgadēvatā-
vacanatvēpi</b> tatsaṁskārō yāgō <b>bhaviṣyati paśupurōḍāśavat</b> । yathā paśupurōḍāśaḥ ag‍nī-
ṣōmasmaraṇārthaḥ tathā'yamapi yāgaḥ pūrvayāgasaṁpratipannadēvatātvāta dēvatāsmaraṇārthō bhaviṣyati ।
<b>nanu cāyaṁ haratirna yajatirityuktam</b> । tēnāyāgasya satō na dēvatāsaṁskārārthatvaṁ bhaviṣyati ।
pariharati---<b>haratiryajatiḥ mantrasaṁbandhāt</b> । tathāhi-spaṣṭēna vākyēna haratau mantrō viniyujyata
﻿<pb n="r725"/>
ityavagamyatē tēna haratirēva yajatirbhaviṣyati । <b>nanu caivaṁ sati saiva lakṣaṇā prāp‍nōti</b>, yasyā
dr̥ṣṭatvāt pūrvapakṣaparityāgaḥ prakṣēpamātravacanēna haratinā yajatirlakṣaṇayōpasthāpanīya iti । pariharati
---<b>na lakṣaṇā yāgē sati haratyarthasya prāptatvāt । ālamētētivat</b> । asyārthaḥ-na
haratinā yajatirlakṣyatē । kintu haratyarthō'yaṁ yāgē sati prāpta ēvānūdyatē yathā ag‍nīṣōmīyaṁ
paśumālabhētētyālabhbhaḥ । nanu ca yuktaṁ tatra dravyadēvatāsaṁbandhēna gāgasya kalpyamānatvāt ।
iha tu yāgōpasthāpanē na kiñcit pramāṇamasti । ucyatē---sūktavākēna prastaraṁ praharatīti
sūktavākaharaṇayōḥ saṁbandhō'vagamyatē । sa ca saṁbandhō'tra vidhīyatē । tēnāyamarthaḥ saṁpadyatē
tathā yatēta yathā sūktavākaharaṇayōḥ saṁbandhaḥ saṁpadyata iti । tatra sūktavākēna hōmātmakē
yāgē dēvatāprakāśanadvārēṇa kriyamāṇē bhavati sūktavākasya haraṇasya ca kriyākārakalakṣaṇaḥ
saṁbandhaḥ । hōmātmakēpi yāgē anuṣṭhīyamānē upādhibhūtaḥ prakṣēpaḥ saṁpadyatē । mantrēṇa ca
dēvatāmuddiśya hōmātmakō yāgaḥ śakyatē kartuṁ iti pāramparyēṇāsti sādhyasādhanabhāvaḥ । tasmādyathā
dravyadēvatāsaṁbandhavidhānēnārthādyāgalābhaḥ tathēhāpi mantraharaṇasaṁbandhavidhānēna yāgalābhaḥ । tēnaivātra
pūrvapakṣasiddhāntaviracanā---sūktavākasya haraṇē sādhakatvānupapattēḥ praharaṇēna hōmātmakō yāgō
lakṣayitavyaḥ । na cāsau yuktaḥ ākhyātārthē pradhānē lakṣaṇāprasaṅgāt । varaṁ sūktavākēna
kāla ēva lakṣyatāmiti pūrvaḥ pakṣaḥ । rāddhāntastu na haraṇēna yāgō lakṣaṇīyaḥ saṁbandhavidhānādēva
hōmātmakō yāgaḥ kalpyatāṁ; tathā sati sarvapadānyēva śrautārthāti saṁbhaviṣyantīti । atra ca
yajatyātmakatvāt haratyātmakatvaṁ yajatērēva yaducyatē tadupacārēṇa draṣṭavyam । prakṣēpō hi haraṇaṁ; na
ca yāgaḥ prakṣēpātmakaḥ । vastutastu hōmarūpē yōgē upādhibhūtō haratiḥ arthaprāpta iti । ēvaṁ ca
sati <q>‘idaṁ havirajuṣata avīvr̥ghata, ayaṁ yajamāna āyurāśāstē’</q> ityupapannārthaḥ mantrō bhaviṣyati ।
<b>anyathā hi vr̥ttamidamā(na) nirdēśyaṁ syāt</b> । pūrvapakṣē hi vr̥ttaṁ haviḥ sūktavākēna kīrtanī-
yam । tatra sannihitābhidhāyaka idaṁśabdō nōpapadyatē । rāddhāntē tu vartamānaṁ prastarākhyaṁ havirucyata
iti yuktaḥ idamā nirdēśaḥ । <b>āśāsta iti ca bhūtanirdēśaḥ</b> pūrvapakṣē sūktavākasya karmāntarā-
﻿<pb n="r726"/>
saṁbandhāt vr̥ttakarmagataivāśīrucyatē । tatra vartamānanirdēśō nōpapadyatē । rāddhāntē tu
karmāntaragatā vartamā(nē)naivāśīrucyata iti nānupapannaṁ kiñcit । upasaṁharati---<b>tasmāt suṣṭhu</b>
śōbhanaṁ <b>ucyatē haratiryajatiriti</b> । ēṣa cōpacāravādō bhāṣyakārasyēti mantavyam ।
<b>yaduk‍taṁ pratipattau saṁbhavantyāṁ nārthakarma nyāyyamiti</b> । bhāṣyakārēṇa <b>sviṣṭakr̥dvadavirōdhō
bhaviṣyatītyuktam</b> । yathā sviṣṭakr̥ti dravyamapi pratipādyatē dēvatāścēṣṭāḥ smaryantē tathēhāpi
prastaraśca pratipādyatē dēvatāścēṣṭāḥ smr̥tā bhavanti yāgēpi satīti nāsti virōdhaḥ prastaramiti
dvitīyāyāḥ praharaṇasya ca prahāryapradhānatayēti ।</p>
<p><b>kr̥ts‍nōpadēśāt । sthitaṁ tāvat vacanāddharatiryajatiḥ sūktavākamantrasthēti ।
idamidānīṁ cintyatē---kiṁ sakalasya sūk‍tavākasya paurṇamāsyāmamāvāsyāyāṁ ca prayōgaḥ
uta dēvatāpadavibhāgēnēti</b> । anēnāvāntarasaṅgatimāha saṁśayaṁ ca pūrvapakṣābhāvēnākṣēptuṁ
anubhāṣatē । sthitē hi vākyēna praharaṇē sūk‍tavākasya viniyōgē pūrvapakṣāśaṅkā nānyathā ।
ākṣēpamāha---<b>nanu cintēyaṁ nōpapadyatē sthitamarthaikatvādēkavākyatvam । na cātra pradhāna-
dēvatāpadānāṁ praś‍liṣṭapaṭhitānāmatra athaikatvaṁ saṁbhavati । nāpi vibhajyamānasākāṅkṣatvam</b> ।
<note>(1) P. 764</note>
﻿<pb n="r727"/>
<b>tasmādbhinnānyētāni</b> vākyāni <b>bhinnānāṁ caikavacananirdēśē sati kathaṁ kr̥tsnaḥ prayōga
āśaṅkyatē</b> । asyārthaḥ-praś‍liṣṭaparipaṭhitānāṁ mantrāṇāmarthaikatvāta vibhāgē sākāṅkṣatvāt
ēkavākyatvamuk‍tam । na cātra pradhānadēvatāpadānāmarthaikatvam । na ca vibhāgē sākāṅkṣatā ।
atō bhinnānyēvaitāni vākyāni । bhinnēṣu vākyēṣu ēkavacanāntēna śabdēna ēkasyaiva vākyasya
viniyōgō na sarvēṣāṁ ēkavacanavirōdhāt yathā paśunētyēka ēva paśurgr̥hyatē । ataḥ sakalamantra-
prayōgāśaṅkā nōpapadyatē । yathā āgnēyyā āgnīdhramupatiṣṭhatē ityatra <b>āg‍nēcyētyuk‍tē na kr̥tsnā
āgnēyyaḥ prayōktavyā ityāśaṅkā bhavati । mukhyē ca saṁbhavati na gauṇē viniyōga ityapi
sthitam</b> । yadi sakalasyōbhayatra viniyōgaḥ syāt tadā <b>ubhayadēvatāvācināṁ padānāṁ</b> parasparaṁ
ubhayatra gauṇārthatā <b>syāt</b> । na ca mukhyēnaiva <b>viniyōgēna mantrē</b> kr̥tārthēpi gauṇē viniyōga
ityapi sthitaṁ gauṇamukhyādhikaraṇē । atō vibhajyaiva viniyōgō yuktaḥ । <b>ucyatē---yathāha
bhavān, kintu pūrvapakṣavādī manyatē । sūk‍tavākō vartata iti vākyasamūhē ēkavacana-
midam । ēvamatrāpi sr̥k‍tavākēnēti samūhagatamēvēdamēkavacanam । ataḥ samūha ēvātra
karaṇam</b> । asyārthaḥ-sūk‍tavākō vartata iti sakalē mantrē paṭhyamānē adhyētr̥̄ṇāmadhyāpakānāṁ
śrōtr̥ṇāṁ ca [ā]yata ēva lōkē vyapadēśaḥ । sasa cābhinnavākyābhiprāyēṇa । anyathā bahuvacana-
prasaṅgāt । tasmādēkavacanadarśanādavagacchāmaḥ samūha ēva sūk‍tavākaśabda iti । ēvaṁ ca
sūktavākēna prastaraṁ praharatītyatrāpi samūha ēva viniyuk‍ta iti kr̥tsna ēvōbhayatra
prayōjyaḥ ।</p>
﻿<pb n="r728"/>
<p><b>nanu ca samūhasyaikārthatā na saṁbhavati</b> na bhinnadēvatāvācināṁ padānāmēkārthabhāvaḥ
saṁbhavatītyarthaḥ । pariharati---<b>vacanāt kalpyatē yathōttamē prayājē</b> । asyārthaḥ ---yathā
uttamē prayājē, uttamaśabdaḥ svabhāvāt triprabhr̥tīnāmantyamāha । tēna svāhākārē yathā nānā-
dēvatāvācināmapi padānāmēkārthabhāvaḥ tathēhāṣi vacanāt kalpyata <b>itīmāmāśaṅkāṁ nivartayituṁ
idamadhikaraṇam । kr̥taḥ pūrvapakṣaḥ । idānīṁ rāddhāntō'bhidhīyatē । nātra samūhaviniyōgē
pramāṇamasti । kutaḥ ? sūk‍tavākō vartata ityanyathāpyēkavacanōpapattēḥ</b> । asyārthaḥ
-sūktamanēnōcyata iti sūk‍tavākaśabdēna vākyamucyatē vākyēna hi sūktamucyatē na vākyasamūhēna,
tasmādvākyamēva sūktavākaḥ । bhinnāni caitāni vākyāni । tasmādēkavacanaśravaṇāt na
sakalasya viniyōgaḥ । kathaṁ tarhi sūktavākō vartata iti sakala ēkavacanamupapadyata iti ।
<b>ēkābhidhānāddhi pāṭhakānāṁ sūktabākō nartata iti yujyatē'bhidhānam</b> । sarvāṇyapi tāni
sūktamēkaṁ vadanti । tēna tadēkatvāt kārakarūpatāmēvāśritya bahuṣvapyēkavacanaprayōgō na
virudhyatē yathā padaṁ vākyamiti bahuṣvapi varṇēṣu padēṣu ca ēkakāryanibanghanaḥ ēkavacanaprayōgaḥ
<b>iha punaḥ sūktavākēna prastaraṁ praharatīti na liṅgabādhēnaikavākyatvaṁ kalpayituṁ śakyaṁ yathā-
liṅgaṁ viniyōgōpapattēḥ</b> । yēna hyēkamidaṁ vākyaṁ prastarapraharaṇē viniyujyata ityāśrīyatē
tēnāpi bhinnadēvatāvācināṁ padānāṁ svasāmarthyabādhēnaikārthatvaṁ kalpayitavyam । taccānupapannam ।
yathāliṅgamapi viniyōgōpapattēḥ । <b>tasmāt sarvēṣāṁ sūktavākavacanēna viśēṣāgrahaṇāt yēna</b>
﻿<pb n="r729"/>
<b>kēnacit sūktavākēna</b> kr̥tē praharaṇē kr̥taṁ bhavati <b>sūktavākēna prastaraṁ praharatīti</b> yathā-
cōditānuṣṭhānam । nanu bhāṣyakārēṇa darśapūrṇamāsasamudāyē sūktavākasamudāyaviniyōgāt
vibhagaya viniyōgō bhavatīti rāddhāntōpakramē kimiti darśitaṁ yadi pūrvōktō rāddhāntamārgaḥ ityā-
śaṅkyāha---<b>samudāyābhiprāyastu hēyatayōpanyastaḥ</b> । rāddhāntāmāsanirākaraṇāyēdamukta-
mityarthaḥ ।</p>
<p><b>liṅgakramasamākhyānāt । ādhastyē adhikaraṇē uktaṁ---prakaraṇāt pratyēkaṁ śēṣatvē
prāptē liṅgādvibhāga iti idānīṁ prakaraṇāt yadbalīyaḥ tannitarāṁ kramasamākhyābhyāṁ balīyata iti
pūrvapakṣavādī manyatē</b> । anēnāvāntarasaṅgatimāha । <b>liṅgācchēbatvē atantrē kramasamākhyē</b> ।
liṅgēna mantrasya śēṣatvē saṁbhavati kramaḥ samākhyā ca kāraṇamēva na bhavatīti na viśēṣōpasaṁhāraḥ ।
tasmādyāvadaindrēāgnakarma mantrasya viniyōgaḥ । <b>nanu ca liṅgaṁ naiva kēvalaṁ viniyōjakamiti
rāddhāntē vakṣyatē</b> yadi hi kēvalaṁ liṅga viniyōjakaṁ syāt tadā kramasamākhyānirapēkṣaṁ
sarvatra viniyuñjīta । na caivamiṣyatē । tatkartha sarvatra viniyōjakāśaṅkā । <b>viniyōja-
katvē ca balābalam</b> । asyārtha---sthitē viniyōjakatvē kramasya samākhyāyāśca liṅgēna saha
<note>(1) P. 722</note>
﻿<pb n="r730"/>
balābalacintā na cādyāpi tayōḥ viniyōjakatvamuktam । tēna nēdamadhikaraṇamārabdhumadhunōcitam ।
<b>kimarthaṁ ca prāk śrutiliṅgādhikaraṇāt balābalacintā । atrābhidhīyatē---naivēyaṁ balā-
balacintā</b> । yadi balābalacintā syāt tadā syādēva pūrvōktadōṣaḥ । na tvēṣā balābala-
cintā । <b>kintu sāpēkṣaṁ liṅgaṁ viniyōjakaṁ ityatra pratipādyatē</b> । tarhi nirapēkṣaṁ liṅgaṁ
viniyōjakamiti pūrvapakṣēṇa bhavitavyam । na cāyaṁ pūrvapakṣō yuktaḥ । sāmarthyamātrasya
viniyōjakatvānupapattēḥ । idamanēna kartavyamiti na sāmarthyamātrāt jñānamutpadyatē । tadida-
māha---<b>kathaṁ tarhi pūrvaḥ pakṣaḥ</b> । uttaraṁ---<b>liṅgamapi śrutyādivat pramāṇāntaranirapēkṣamiti
balābalasūtrē</b> <q>‘śrutiliṅgavākyaprakaraṇasthānasamākhyānāṁ samavāyē’</q> ityatrānukramāt bhrāgyataḥ
<b>pūrvapakṣō'yam</b>। tulyavadanukramaṇāt kasyacidiyamāśaṅkā śrutyādivannirapēkṣaṁ liṅgamiti ।
<b>rāddhāntastu---sāmānyasaṁbandhē</b> <q>‘anēna mantrēṇēdaṁ kartavyaṁ’</q> ityēvaṁ rūpē pramāṇāntarāvasitē
sati <b>śēṣiviśēṣē liṅgaṁ viniyōjakamiti । yathā ca liṅgaṁ na kēvalaṁ viniyōjakaṁ tathā
śrutiliṅgādhikaraṇē nipuṇataramupapādayiṣyāmḥ</b> । ētacca bhāṣyakārāyamāṇō <b>nibandhakāra</b>
āha-yataḥ sāpēkṣaṁ liṅgaṁ viniyōjakaṁ <b>ataḥ kramasahitaṁ</b> samākhyāsahitaṁ ca <b>viniyōjakamiti</b> ।
nanu ca samākhyānamātrādapi prakr̥tamudāharaṇaṁ siddha‍yati । tathā hi---kāmyayājyānuvākyā-
kāṇḍamiti samākhyāyāṁ satyāṁ kāmyāyāmiṣṭau yājyākāryē viniyōgaḥ siddhayati । <b>nanu caika</b>-
﻿<pb n="r731"/>
sminnapi karmaṇi anēkayājyānuvākyāyugalasya viniyōjakatvaṁ syāt । tathā dvitīyē'pi
karmaṇi prathamapaṭhitasya yugalasya viniyōgaḥ । naitadēvam । ēkēna yugalēna karmaṇāṁ kr̥tārthatvāt
nānēkayugalaviniyōgē pramāṇamasti । tēnaikēnaivaikatra bhavitavyam । tatra vināpi liṅgaṁ
kramākhyēna pramāṇēna prathamapaṭhitē karmaṇi prathamasyaiva viniyōgō bhaviṣyati, prāthamyāta । anē-
naiva nyāyēna dvitīyē dvitīyasya viniyōga iti । tathā liṅgakramādapyayamarthō labhyatē tatra
kramēṇa saṁbandhē sati liṅgēna yājyākāryē viniyōgasiddhēḥ । na ca sāmidhēnīkāryē viniyōgaḥ
śaṅkanīyaḥ, aindrāgnatvādāsāṁ r̥cāṁ āgnēyatvācca sāmidhēnīnām । tasmāt kimarthaṁ liṅgakrama-
samākhyānāditi ? liṅgakramāt samākhyānāditi ca ubhayaṁ sahitamuk‍taṁ yāvatā ēkamēvōcya-
tāmityāśaṅkyāha---<b>ubhayapramāṇasāhityē ca prayōjanamuk‍taṁ bhāṣyē</b> । tadyathā 2yadi
liṅgakramādityētāvaducyēta tadā pāthikr̥tīyē karmaṇyāg‍nēyasya yugalatya sāmidhēnīkāryē'pi
viniyōgaḥ syāt” । tathāhi tad‌yugalaṁ agnidēvatākē pāthikr̥tīyē karmaṇi yājyākāryē3paryāptaṁ
sāmidhēnīkāryē'pi syāt । āg‍nēyyō hi sāmidhēnyaḥ tasmādyājyākārya ēva viniyōgō
yathā syāditi vaktavyaṁ samākhyānāditi । nanvēvaṁ tarhi tadēvāstu kiṁ liṅgakramādityanēna ?
ucyatē । kāmyayājyānūvākyākāṇḍamiti yā samākhyā tayā yājyākāryē viniyōgō bhavēt ।
ata punaḥ nirvr̥ttē yājyākāryē liṅgakramāta sāmidhēnīkāryē viniyōgassiddhō bhavati । samākhyā tu
kāmyayāgasaṁbandhamātrahētutayā ādaraṇīyētyataḥ ētadavasthitaṁ yatra liṅgakramānuguṇā samākhyā tatra
tadvaśēna liṅgakramaviniyōgaḥ saṁbhavati । yatra punaḥ samākhyāṁ liṅgakramaviniyōgavirōdhinī tatra
tadvaśēna sāmānyasaṁbandhamātraparēti varṇyata iti ।</p>
<p><b>adhikārē ca</b> । atra bhāṣyam---kiṁ prakr̥tābhiḥ liṅgavatībhirupasthātavyam; uta
uta dāśatayībhyaḥ ēvaṁliṅgā āgamayitavyāḥ iti । tatra dāśatayīgrahaṇaṁ na prakr̥tatyāgāya
<note>(1) P. 773</note> <note>(2) P. 772</note> <note>(3) R. yājyābhāvē</note>
﻿<pb n="r732"/>
kintu vipratipannatvēnōpādānāyēti matvā saṁśayaṁ kurvannāha---<b>āg‍nēyyā āgnīdhramupatiṣṭhata
ityēvamādiṣu liṅganirdēśēṣu kiṁ yāvalliṅgaṁ grahītavyā uta prakr̥tānāṁ grahaṇamiti । tatra
pūrvapakṣavādī vidhēyasya prakr̥tābhidhānasāmarthyaṁ na saṁbhavatīti manvānō yāvalliṅgagrahaṇa-
mityāha</b> । kā punaryuktiḥ vidhēyasya prakr̥tābhivānasāmarthyaṁ na saṁbhavatīti tatrāha---<b>uddēśyapadaṁ
hi prakr̥tāpēkṣaṁ bhavati na punarvidhēyārthasamarpakamapi । kimiti ? uddēśyatvaṁ hi nāma
prayōjanavadarthatā</b> । prayōjanavāṁścāsau arthaścēti prayōjanavadarthaḥ tasya bhāvaḥ tattā prayōjana-
vānarthaḥ uddēśyō bhavatītyarthaḥ । <b>na ca sāmānyaṁ prayōjanavadbhavati</b> na vrīhyādisāmānyaṁ
prayōjanavadbhavati <b>upāttaviṣayatvāt prayōjanavattāyāḥ</b> । ya ēvōpāttō viśēṣaḥ sa ēva
prayōjanavattāyā viṣayaḥ । sa ēva prayōjanavānityarthaḥ । bhavatvēvaṁ tathāpi sāmānyaṁ prayōjanavadēva
tasyaiva viniyōgāt viniyuktasya cōpādānāt । tadāha---<b>nanu ca sāmānyamēvōpādīyatē</b> ।
pariharati---1<b>nāparimitasyōpādānaṁ saṁbhavati</b> । sāmānyaṁ hi aparimitaṁ bhavati ।
na cāparimitō'rthaḥ upādātuṁ śakyatē <b>tasmāllakṣaṇatayaiva tatra sāmānyam</b> upāttaviśēṣōpa-
lakṣaṇatayaiva tatrōddēśyaprayōgē sāmānyam । <b>yathōk‍taṁ grahādhikaraṇē vidhēyaṁ punaḥ saparimāṇaṁ
saṅkhyādisahitaṁ śabdādēvāvagamyatē anyatō'navagamāditi pūrvaḥ pakṣaḥ</b> । āg‍nēyīmātra-
<note>(1) G. nātiriktasya</note>
﻿<pb n="r733"/>
syāpi viniyōgē na kaścidvirōdhaḥ । tēna kimiti sāmānyavacanaśśabdō viśēṣē'vasthāpyata
iti । ataḥ prakr̥tamaprakr̥taṁ ca yāvalliṅgaṁ mantrajātaṁ vidhēyam । kathaṁ tarhi bhāṣyakārō
dāśatayībhya āgamayitavyā ityāha nanvēvamēva vaktavyaṁ yāvalliṅgaṁ vidhēyamiti tatrāha
---<b>kiṁ prakr̥tābhirliṅgavatībhirupasthātavyaṁ uta dāśatayībhvaḥ ēvaṁliṅgā āgamayitavyā iti
dāśatayīgrahaṇaṁ na prakr̥tapratipakṣatayā</b> । prakr̥tatyāgāya na dāśatayīgrahaṇaṁ kintu viprati-
pannatvāt tēṣāṁ tadēvōktam । <b>ētaduktaṁ bhavati bhāṣyē kiṁ yāvalliṅgaṁ grahītavyā uta
prakr̥tā ēvaivaṁ liṅgā iti</b> । atra bhāṣyaṁ---upadiṣṭōpadēśō hyēvaṁjātīyakasya na nyāyya”
iti । tadayuktam । upadiṣṭā r̥castatra tatrōpadiśyantē viniyōgavidhibhēdē ca kathamanyāyyatā
anēnābhiprāyēṇāha---<b>kimidamupadiṣṭōpadēśō na nyāyya iti</b> । uttaraṁ---<b>idamidaṁ upadiṣṭa-
taiva hi tasya viśēṣaḥ na cāsau vidhēyāṅgamityuktam</b> । asyārthaḥ---yēna hi prakr̥tānāmēva
viniyōga ityāśritaṁ tēnaivaṁ vak‍tavyaṁ upadēśēna viśiṣṭā vidhīyantē iti । upadēśēna yadi
viśiṣṭā vidhīyantē tadā prakr̥tatā labhyatē । na cāsāvupadēśō vidhēyāṅgaṁ, na vidhēyamupalakṣayitu-
masāvupadēśaḥ kintu vidhātumēvētyuktam । abhidhānāttu yat prakr̥tatvaṁ tat‍tulyaṁ tadāha---<b>prakr̥tatvaṁ
punarabhidhānāt tulyam</b> । atra bhāṣyamāha---virōdhē sati prakaraṇaṁ liṅgēna bādhyatē
<note>(1) P. 774</note> <note>(2) P. 775</note>
﻿<pb n="r734"/>
na caitayōrvirōdha iti tadanupapannaṁ, yatō'styēvātra virōdhaḥ liṅgēna hi aprakr̥tānāmapi viniyōgaḥ
pratibhāti । prakaraṇēna tu na viniyōgastāsāmupapadyata ityanēnābhiprāyēṇa pr̥cchati---<b>kō'bhi-
pāya iti</b> । uttaraṁ---<b>ayamabhiprāyaḥ-prakr̥tēpi gr̥hyamāṇē abhihita ēvārthō grahītavyaḥ yathā
ēkasyāmapi gavyupādīyamānē caritārthaiva gāmālabhētēti śrutiḥ</b> । tēna prakr̥tagrahaṇēpi
liṅgārthō'nugr̥hīta ēvēti nāsti virōdhaḥ । 1<q>“naitadēvaṁ”</q> ityādibhāṣyaṁ vyācaṣṭē---<b>nātra liṅga-
vattā śabdārtha iti manyatē</b> yathā gavādērākr̥tirarthaḥ tasyāśca sādhanabhāvaḥ । sa caika-
sminnapi gavyupādīyamānē kr̥ta ēva । iha tu liṅgōpalakṣitavyaktayō viniyujyantē । tēnāsti
virōdhaḥ iti । atra bhāṣyaṁ---2<q>“ucyatē । liṅgavattā'nēna”</q> ityādi tadanupapannam । na
hi upasthānaṁ liṅgavattāyā anugrahāya api tu āgnīdhraprakāśanāya । ataḥ kathamētadityatrāha
---<b>talliṅgavattā'nēnēti hēyatayā'sya pakṣasyōpanyāsaḥ</b> । ētaduk‍taṁ bhavati---yadyayaṁ sthāyī
pakṣaḥ syāt tadā atra yathāsthitaṁ vastūcyēta । hēyē tvasmin pakṣē apasiddhāntābhidhānamapi na
dōṣaḥ ।</p>
<p><q>“dāśatayyāṁ punaḥ mantravyaktau”</q>3 ityādibhāṣyam । tadanupapannamiva pratibhāti yasmāta
pūrvapakṣēpi dāśatayyāṁ mantravyaktāvupādīyamānāyāṁ naiva prakr̥tamantrapratītirbādhyatē । talliṅgavatīnāṁ
sarvāsāmēva grahaṇamiti pūrvapakṣakaraṇāt ityāśaṅkya vyācaṣṭē---<b>dāśatayyāṁ punaḥ mantravyaktāviti
prakr̥ta ēva saṁpannē liṅgārthē niṣpramāṇakaḥ prakr̥tabādha iti manyatē</b> । asyārthaḥ---liṅgasya
<note>(1) P. 775</note> <note>(2) P. 776</note> <note>(3) P. 776</note>
﻿<pb n="r735"/>
hyētatsāmarthyaṁ yat liṅgavatī mantravyaktiḥ viniyōjyēti । sā ca prakaraṇavaśēna prakr̥taiva grāhyēti
pratibhāti । tatra yadiṁ dāśatayyapi mantravyak‍tiḥ pratigr̥hyēta prakr̥taiva mantravyak‍tirgrāhyēti
pratītirapabādhikā syāt । bādhaśca niṣpramāṇakaḥ । aparamapi bhāṣyam---1<q>“liṅgajanitastu
pratyayaḥ”</q> ityādi tadākṣipati---<b>liṅgārthasaṁpattau satyāṁ kō'yaṁ mithyābhāvaḥ</b> yadi liṅgārtha-
styajyēta syālliṅgajanitasya pratyayasya mithyābhāvaḥ prakr̥tagrahaṇē tu saṁpanna ēva liṅgārthaḥ ।
samādhattē---<b>ayamabhiprāyaḥ---nāyaṁ sāmānyōpasaṁhārārthaḥ śabda iti svargakāmō yajētētivat na
2saṁpattyānyaprayōgārhō'pi śāstrārthaḥ paryavasita iti śakyatē vak‍tum</b> । asyārthaḥ---yō'ya-
māg‍nēyīśabdaḥ nāsau sāmānyōpasaṁhārārthaḥ sāmānyaṁ liṅgavattvaṁ tat prakr̥tē upasaṁhniyatāmiti
naivamarthaḥ । kiṁ tarhi yā ēvaṁliṅgā3mantravyaktiḥ tasyā viniyōgaḥ syādityēvamarthaḥ ।
tataśca yathā svargakāmō yajētēti śāstrārthaḥ puruṣāntaraprayōgārhō'pi kēnaciduddiṣṭamityētāvatā
śāstrārthasaṁpattyā paryavasita iti na śakyatē vak‍tuṁ sarvasvargakāmivyāpyatvāt । tathā ayamapi
sarvaliṅgavanmantravyāpitvāt । ataḥ prakr̥tamātragrahaṇē bhavatyēva liṅgajanitasya pratyayasyāśēṣa-
mantraviniyōgaviṣayasya mithyābhāva iti । nanu ca <q>“4vyaktirapadārtha”</q> iti bhāṣyam---tadanupapannaṁ
yadyapi vyaktirapadārthaḥ tathāpi kathaṁ prakr̥tānāmēva grahaṇaṁ ityāśaṅkya vyācaṣṭē---<b>nanu vyaktirapadārtha
iti sāmānyōpasaṁhr̥tirēvōpanyasta</b> । prakaraṇavaśēna prakr̥ta ēva mantrē sāmānyamupasaṁhniyata
ityarthaḥ । <q>‘ētadēva’</q> iti bhāṣmam । tasyārthaḥ---na liṅgavattā śabdārthō bhavatīti । tadupapādayati
---<b>ētadēva na vijānīma iti pratyayārthapradhānatvāt taddhitāntānāṁ na tadvattā aṅgamiti</b>
<note>(1) P. 776</note> <note>(2) G. saṁpadā</note> <note>(3) R. mantraliṅgā</note> <note>(4) P. 776</note>
﻿<pb n="r736"/>
manyatē । <q>‘sāsya dēvatā’</q> ityadhikārē ag‍nērḍhaka iti ḍhak‌pratyayaḥ taddhitaḥ agniśabdāt
ag‍nirasya dēvatētyarthē vihitaḥ । tēna yasyāg‍niḥ dēvatā mantrasya sa āg‍nēyaśabdēnōcyatē ।
na punarasyānyārthābhidhānasāmarthyayōgitā । yaśca asya śabdārthaḥ tasya viniyōgō'vagataḥ
mantraścāsyārthaḥ tēna mantraḥ aṅgaṁ na tadvattā । <b>tasmāt na prakr̥tōpasaṁhārārthaṁ</b> na
prakr̥taviniyōgārthamidaṁ śās‍traṁ---āg‍nēyyā''g‍nīdhramupatiṣṭhata iti । 1“nanvētaduk‍taṁ kāryāntarē
prakr̥tasyōpadēśa’ ityādibhāṣyam । tadanarthakaṁ pratibhāti pūrvamapyasyārthasyōktatvāt । atha
pūrvōktamapi parihartumupanyasyatē tanna, parihārādarśanāt । athōcyēta <q>“anantaramēvōcyata”</q>
ityādinā parihārō datta iti । tanna । na hi liṅgavanmātragrahaṇādupadiṣṭōpadēśaḥ parihr̥tō
bhavati । tasmādanarthakamityētadēvamāśaṅkyāha---<b>nanvētaduk‍taṁ kāryāntarē prakr̥tasyōpadēśāt
nāsāvarthāntarē upadēkṣyata ityupadiṣṭōpadēśaparihārāyāyamupanyāsaḥ</b> । parihārābhāvānna
parihārārtha iti manvānaḥ pr̥cchati---<b>kimitīti । liṅgavanmātragrahaṇāditi darśitam</b> । asyārthaḥ-
liṅgēnōpalakṣitānāṁ mantrāṇāṁ grahaṇāddhētōḥ upadiṣṭōpadēśaparihārō'yamiti darśitaṁ bhāṣyē । kathaṁ
punaḥ parihr̥ta ityatrāha---<b>nātra upadiṣṭatā hētuḥ</b> । mantragrahaṇē hi yad‌yupadiṣṭatā hētuḥ syāt
tadā upadiṣṭēnaiva rūpēṇa viniyōgō vaktavyaḥ । sa ca viniyuktaviniyōgavirōdhānna nyāyyaḥ ।
yadā punaḥ upadēśānantarāpēkṣēṇa liṅgēnōpalakṣaṇēna viniyōgaḥ tadā na kiñcit duṣyatīti,
<b>nanu caivaṁ sati prakr̥tabādhaḥ</b> prakaraṇabalēna prakr̥tā ēva grāhyā iti yēyaṁ pratītiḥ tasyā bādhaḥ
uttaraṁ---<b>bhavatvabhidhānāt prakr̥tabādhō na dōṣaḥ</b> śrutibalēna prakr̥tabādhō bhavannapi na dōṣaḥ ।
<note>(P.) 777</note>
﻿<pb n="r737"/>
<q>“2api ca na liṅgaṁ prakaraṇaṁ vā'nugrahītavyaṁ”</q> ityādi bhāṣyam । tasyārthaḥ---na prakaraṇānu-
grahāyānuṣṭhānaṁ, kiṁ tarhi prakr̥tasya phalavattvāt sarvāśca mantravyaktayō viniyōgēna phalavatya iti
sarvāsāmēva grahaṇamiti । imamasya bhāṣyasyārthaṁ vyācaṣṭē---<b>api ca na liṅgaṁ prakaraṇaṁ
vā'nugrahītavyamiti nānugrahārthā śāstrārthōpasaṁhr̥tiriti</b> yaduk‍taṁ tadidaṁ k‍vacidapyanu-
grahāt śās‍trōpasaṁhr̥tirnāsti svargakāmādivaditi ।</p>
<p><b>tadākhyō vā prakaraṇōpapattibhyām । atrōcyatē । rāddhāntī tu prakr̥tēpi vidhēyaḥ
pratyayō</b> viniyōgapratyayaḥ <b>naiva na ghaṭatē</b> api tu ghaṭata <b>ēva iti manvānaḥ prakr̥tasyaiva
grahaṇamityuktavān</b> । asyārthaḥ---yadi viniyuktaviniyōgavirōdhēna prakr̥tē vidhēyapratyayō na
ghaṭatē । atō viniyuktaviniyōgabādhakaparihārāya liṅgavanmantrō viniyujyatē । yatastu khalu
prakr̥tēpi viniyujyamānē vidhēyapratyayō ghaṭatē ataḥ prakr̥tatyāgē pramāṇābhāvāt prakr̥tasyaiva grahaṇa-
miti । nanu yad‌yupadiṣṭatvēnōpadēśō bhavati tatra prakr̥tamātragrahaṇam । upadiṣṭatvēna
cōpadēśē duṣpariharō viniyuktaviniyōgavirōdhadōṣaḥ । anēnābhiprāyēṇāha---<b>kathamiti</b> ।
uttaraṁ---<b>uddēśyatvaṁ hi prayōjanavatō bhavati</b> । yatra hyuddēśyatā tatrōpadiṣṭēnaiva rūpēṇa
grahaṇam । iha tu vidhēyatvānna kāryāntarasaṁbandha upakarōti । tasmāt kāryāntaraviniyōga-
nirapēkṣēṇa rūpēṇōpādānāt prakr̥tānāmapi viniyōgē nāsti viniyuktaviniyōgavirōdhaḥ । tadāha
<note>(1) P. 778</note> <note>(2) P. 778</note>
﻿<pb n="r738"/>
---1<b>prakr̥tatvaṁ punaḥ vidhēyēpi prakr̥tapratyayaṁ naiva bādhatē</b> । yathā uddēśyē prakr̥tapratyayaṁ naiva
bādhatē tathā vidhēyēpi naiva bādhatē kāryāntaraviniyuktatvaṁ hi bādhakaṁ na prakr̥ta[tva]mātraṁ,
avirōdhāt । prakr̥tapratyaya ēva tarhi kuta ityatrāha---<b>na hi sannihitē viśēṣē sāmānyaśabdaḥ
tamativartatē nīlōtpalamitivat gāmānayētibadvā</b> sāmānyēnōpādhināśabdaḥ sāmānyaśabdaḥ
viśēṣavartī sannihitē viśēṣa sannihitaṁ viśēṣaṁ nātivartatē sāmānyēnōpādhinā dēvatāsaṁbandhēna
cāyamabhinirvr̥tta āg‍nēyīśabdaḥ sāmānyaśabdaḥ sannihitē mantrē na tamativartitumarhati ।
prakr̥tamātragrahaṇē dr̥ṣṭāntamāha---<b>nīlōtpalavaditi</b> । atra nīlaguṇasaṁbandhārhatvāt vyak‍tēḥ
ākr̥tivacanō'pyutpalaśabdaḥ ākr̥tisaṁbandhalakṣaṇasāmānyōpādhipravr̥ttō'pi vyaktiparaḥ sannihitā-
yāmēva vyak‍tau vartatē । dr̥ṣṭāntāntaramāha---<b>gāmānayētivadvēti</b> । pūrvatra guṇayōgādva‍yak‍ti-
vacanatā । iha punaḥ ānayanalakṣaṇakriyāyōgāditi dr̥ṣṭāntadvayōpādānam । upasaṁharati
---<b>tasmāt na prakr̥tapratyarthī sāmānyaśabdō bhavitumarhatīti । prakr̥tā ēvaivaṁ liṅgavyaktayaḥ
parigr̥hyantē iti siddham</b> । 2atra sūtraṁ <q>“sarvēṣāṁ cōpadiṣṭatvāt”</q> iti । tasyārthaṁ vyācaṣṭē
sūtraṁ paṭhitvā---<b>yaduk‍taṁ</b> yadasmābhiḥ pūrvamuktaṁ rāddhāntavādī punarityādinā tadidam । tadāha
---<b>yad‍yupadēśamātraṁ</b> vastusthityā <b>tat sarvatrāsti</b> । athōpadēśāntarēṇaivōpadiṣṭēnaiva
rūpēṇōpadēśaḥ atō (na)dōṣaḥ । iha tu upadiṣṭēnaiva rūpēṇōpadēśa iti tadasiddhaṁ,
<b>prakr̥tagrahaṇēpyupadēśō na viśēṣaṇamityuktam</b> ।</p>
<note>(1) G pratyāyakatvaṁ</note> <note>(2) P. 781</note>
﻿<pb n="r739"/>
<p><b>liṅgakramasamākhyāgyāṁ । idamidānīṁ cintyatē yathā prakr̥tatayā liṅgamupasaṁhr̥taṁ
kimēvaṁ samākhyāpi svanimitta ēvōpasaṁharati uta yathāliṅgaṁ viniyōga iti</b> ।
anēnāvāntarasaṅgatiṁ bhāṣyakārīyasaṁśayakāraṇaṁ cāha । yathā āg‍nēyyētyatra liṅgaṁ prakaraṇē-
nōpasaṁhr̥taṁ prakr̥tānāmēva viniyōgāt tathā kiṁ bhakṣaṇānuvākasamākhyāpi svanimittē bhakṣaṇa ēva
upasaṁharati uta yathāliṅgaṁ viniyōga iti । <b>kiṁ tāvad‌yuktaṁ samākhyāpi prakr̥tavanniyama-
yatyēva2 viśēṣē liṅgaṁ</b> ? asyārthaḥ---samākhyayā sāmānyasaṁbandhē sati liṅgasya viniyōjakatvāt
samākhyā liṅgaṁ niyamayatīti kr̥ts‍nasyānuvākya bhakṣaṇa ēva viniyōgaḥ । <b>nanu liṅgāntaravirōdhaḥ
prāpnōti</b> । grahaṇāvēkṣaṇaliṅgavirōdhaḥ syādityarthaḥ । pariharati---na prāpnōti virōdhaḥ ।
kutaḥ ? <b>viśēṣaṇatayāpi liṅgāntarasyavirōdhāt</b> । yadi bhakṣaṇaviśēṣaṇatayāpi grahaṇābhidhānaṁ
tathāpi na virōdha iti । yasmāt <b>svārthē</b> yadi svaniṣṭhatayā <b>parārthē</b> yadi ca
paraviśēṣaṇatayā tathā<b>pyabhidhānaṁ</b> grahaṇādīnāma<b>viśiṣṭam</b> ।</p>
<p>nanu pārārthyē grahaṇādīnāṁ lakṣaṇā prāpnōti । pariharati---yadyapi lakṣaṇā <b>tathāpya-
bhidhānamaviśiṣṭaṁ</b> grahaṇaprakāśakēna hi grahaṇamēva prakāśyatē nānyat tatra paraviśēṣaṇārthaṁ na
svaniṣṭhaṁ itīdaṁ<b>paratāviśēṣōyaṁ</b> nābhidhānaviśēṣaḥ । yathā gaṅgāyāṁ ghōṣa ityabhidhāna-
<note>(1) P. 782</note> <note>(2) niyāmaka ityēvaṁ</note>
﻿<pb n="r740"/>
viśēṣaḥ tathēha nāstītyarthaḥ । tēnābhidhānavirōdhābhāvāt na liṅgavirōdhaḥ । upasaṁharati
---<b>tasmānniyantumarhati samākhyā</b> ।</p>
<p><b>tasya rūpōpadēśābhyāṁ</b> । atrōcyatē---<b>satyamavirōdhilaṅgāntaraṁ, kintu anidaṁ-
paratāyāḥ pramāṇaṁ na vidyatē</b> । yasya śabdasya yō'thaḥ sa tatpara iti lōkaprasiddhamētat
autsargikaṁ kāraṇāntarēṇa anyathā bhavati । na cātra grahaṇādiprakāśakānāṁ grahaṇādiparatvā-
bhāvē kiñcana pramāṇamasti । nanu pratīyamānānāmapi grahaṇādīnāmacōditatvāt prakāśyatā na
yuk‍tēti na tatparatā yuktā, tatrāha---<b>bhakṣaṇavalliṅgāntaraviṣayasyāpi smaraṇārhatvāt</b> । kuta
ityāha-<b>prayōgō hi smaraṇīyaḥ grahaṇādyapi ca prayōga</b> ēvānuṣṭhānaṁ smaraṇīyaṁ cōditaṁ arthā-
kṣiptaṁ vā bhavatu । <b>tasmāt yathāliṅgaṁ vyavasthā</b> vibhajya viniyōga ityarthaḥ ।</p>
<p><b>nanu samākhyāśūnyaṁ liṅgaṁ viniyōjakatāmēva na pratipadyatē</b> । tēna samākhyā-
nibandhanatvāt2 liṅgaviniyōgasya kimiti kr̥ts‍nasya mantrasya samākhyābalāta na viniyōgō
bhavatītyatrāha । pariharati-<b>naiva samākhyāśūnyaṁ bhakṣanimittāpi samākhyā kratusaṁbandhitā-
māpādayatyēva</b> asyārthaḥ---bhakṣaṇānuvāka iti samākhyā bhakṣaṇadvārēṇa pravartamānāpi kratusaṁba-
<note>(1) P. 784</note> <note>(2) G. samākhyādhīnatvāt</note>
﻿<pb n="r741"/>
ndhitāmanuvākyasyāpādayatyēva । siddhē ca kratusaṁbandhē yathāliṅgaṁ siddhō viniyōgaḥ । nanu
lakṣaṇāpi laukikyēva, tēna kimiti lakṣaṇayā bhakṣaṇa ēva viniyōgaḥ kr̥ts‍nasya mantrasya
samākhyābalānna bhavatītyatrāha---<b>laukikī lakṣaṇētyasyōktaḥ parihāraḥ</b> । śrutilakṣaṇāviśayē ca
śrutirnyāyyā na lakṣaṇēti ।</p>
<p><b>guṇābhidhānāt । pūrvādhikaraṇāpavādō</b>'yamityanēnāvāntarasaṅgatiṁ pūrvapakṣañcāha
---pūrvādhikaraṇanyāyēnaivātra pūrvaḥ pakṣaḥ । liṅgabalēna tr̥ptiprakāśanēpi mantrasya viniyōgaṁ manyatē ।
yathāpavādaḥ tathā''ha---<b>aprayōgābhidhānō mantraḥ</b> ananuṣṭhānārthakatr̥p‍tyabhidhānō mantraḥ <b>prayōgā-
bhidhānēna</b> bhakṣābhidhānēna <b>sahaikavākyatāṁ</b> nīyatē samākhyayā । sā hi kr̥ts‍namēvānu-
vākaṁ bhakṣaṇasaṁbandhamāpādayantyapi liṅgēna bādhitā । yatra punaḥ liṅgaṁ bādhitumēvaṁ na śak‍nōti
ananuṣṭhēyasya smaraṇānarhatvāt tatra tātparyābhāvāt tasya samākhyāyā bhakṣaṇē ciniyōga iti । nanu
ca liṅgāt tadabhidhāna ēva mantrō'stu tadabhidhānādēva cādr̥ṣṭaṁ kalpyatāṁ ityatrāha---<b>liṅgaṁ hi
dr̥ṣṭārthatayā samākhyayōpasaṁhr̥tam । yatra punaḥ dr̥ṣṭārthatā nāsti tatrādr̥ṣṭakalpanāyāṁ pramāṇaṁ
nāstīti samākhyaiva viniyōk‍tī</b> । adr̥ṣṭakalpanātō hi lakṣaṇā śrēyasī । <b>lakṣaṇayā</b>
tr̥p‍tyabhidhānō hi mantraḥ bhakṣaṇa ēva viniyujyatē । samākhyayā ca <b>svanimitta</b> ēva viniyukta
iti <b>siddhaṁ bhakṣaṇēnaikavākyatvādēkamantratvam</b> ।</p>
<note>(1) P. 785</note>
﻿<pb n="r742"/>
<p><b>liṅgaviśēṣanirdēśāt</b> । atrēdr̥śī sthitiḥ indrapītasyēti kimayaṁ tr̥tīyāsamāsaḥ uta
bahuvrīhiḥ । indrēṇa pītamiti kiṁ sōma ucyatē, indrēṇa pītaṁ yasmin savana iti savana-
mēvōcyata iti mūlavicāraḥ । atra ca tr̥tīyāsamāsasya uttarapadārthapradhānatvāt bahuvrīhēḥ
durbalatēti pūrvaḥ pakṣaḥ । asmiṁśca pūrvapakṣē aindra ēva sōmē samantrakaṁ bhakṣaṇaṁ itarēṣāṁ punaḥ
upadēśatastāvat bhakṣaṇamantrō nāsti atidēśatō'pi paramārthatō nāstyēva । sarvapradānātāṁ samāna-
vidhānatvāt upadēśa ēva nirākāṅkṣatvāt । tathāpi ṣōḍaśini2namanaviśēṣavidhānāta aindrasya
prakr̥titvaṁ itarēṣāṁ ca vikr̥titvamityāśaṅkā3---vipariṇāmē hi prāptē tadviśēṣavidhirupapadyatē ।
ātidēśikē hi dharmē vipariṇāmō naupadēśikē । tasmāt prakr̥tivikārabhāvaḥ । tathā <q>“aindraḥ
sōmō gr̥hyatē mīyatē ca”</q> iti pratīyatē grahaṇamānayōḥ aindrasya mantrasya samānatvam । yatra
mantraḥ tatraiva grahaṇamānē yatra ca grahaṇamānē tatra sōmaḥ tēnānyāni pradānāntarāṇi anyatō dravyaṁ
tatsaṁskārāṁścāpēkṣanta iti vikārabhāvaḥ । upapadyatē cāsau abhyāsāpūrvāṇāṁ bhēdābhyupagamāditi
atidēśēna prāptimabhyupagamya cintā kr̥tā kasyōhēna upalakṣaṇaṁ kasya nēti । paramārthatastu
samānavidhānānyētāni sarvapradānāni । sōmēna yajētēti yāgasya sōmadravyayōgitvāt tasyaiva ca
yāgasyābhyasyamānatvāt । ataḥ sarvatrōpadēśēna dravyalābhāt dravyāśritatvācca saṁskārāṇāṁ
saṁskāranirākāṅkṣatvānnāsti prakr̥tivikārabhāvaḥ । namanaviśēṣavidhānaṁ ta viśiṣṭavidhānaṁ
bhaviṣyati । tasmādatidēśatō mantrō nāstītyuktam । mūlādhikaraṇarāddhāntē tu indrapītasyēti
bahuvrīhyāśrayaṇāt savanavacanatvādindrapītaśabdasya sarvēṣāṁ samantrakaṁ bhakṣaṇamityuktam । iha
<b>pānōpalakṣaṇaprakaraṇē</b> pānaṁ dēvatayōpalakṣyata iti yatra prakaraṇē cintyatē tasmin <b>samāna-
vidhānē</b> sarvasōmayāgābhyāsānāṁ <b>sthitē anuṣṭup‌chandasa iti namanadarśanāt aindraḥ sōmō</b>
<note>(1) P. 786</note> <note>(2) G. nāma</note> <note>(3) G. ṅkyāha</note>
﻿<pb n="r743"/>
<b>gr̥hyatē mīyatē ca iti prakr̥tivikāraśaṅkā</b> । ēndrapradānaṁ prakr̥tibhūtaṁ śēṣāṇi vikr̥ti-
bhūtānītyāśaṅkā । tēnātidēśikē <b>kr̥tvācitā</b> kā dēvatā ūhēnōpalakṣyatāmityādikā ।</p>
<p><b>punarabhyunnītēṣu । atra āśrāvaṇādapanayaḥ prasthitadēvatāyā iti pūrvaḥ pakṣaḥ</b> ।
saśēṣē camasē punassōmē dēvatāntarārtha gr̥hītē yadāśravaṇaṁ kr̥taṁ tēna pūrvadēvatāśēṣasyāpi
dēvatāntarārthamupādānāt pūrvadēvatāpanayanāt na sā dēvatā upalakṣaṇīyēti pūrvaḥ pakṣaḥ ।
<b>agrahaṇānnēti rāddhāntaḥ</b> । grahaṇēna hi dēvatāsaṁbandhō dravyasyāpādyatē । taduddēśēnā-
grahaṇāt tacchēṣaḥ camasasthō dēvatāntarōddēśēna na gr̥hyatē । yacca gr̥hītaṁ tāvanmātrasyaivāśrāvaṇa-
miti pūrvadēvatā upalakṣaṇīyēti ।</p>
<p><b>pāt‍nīvatē tu । āgrayaṇāt punaranāgrayaṇasyāpi taduddaśēna grahaṇamityapanaya ēva</b> ।
anēna pūrvādhikaraṇavyatirēkamātramidamityāha---yō'pyasāvāgrayaṇē dvidēvatyasōmaśēṣaḥ 4sōpyanā-
grayaṇāt rasāt yakṣyamāṇadēvatōddēśēna gr̥hītaḥ ityapanītā pūrvadēvatā ityanupalakṣaṇīyā ।</p>
<p><b>tvaṣṭārantūlakṣayēt । tvaṣṭari sahavacanāt pūrvapakṣaḥ</b> sajūrdēvēna tvaṣṭrā sōmaṁ pivēti
sajūśśabdasya sahārthatvāt pānē sahabhāvēna tvaṣṭuranupravēśāt dēvatātaddhitavirōdhānāpādakatvāt
tvaṣṭāpi dēvatā । ataḥ sōpyupalakṣaṇīya iti pūrvaḥ pakṣaḥ । <b>nācōditatvāditi rāddhāntaḥ</b>
<note>(1) Bhashya P. 788</note> <note>(2) P. 791</note> <note>(3) P. 793</note> <note>(4) G. sō'pyāgra</note>
﻿<pb n="r744"/>
nōpalakṣaṇīyaḥ acōditatvāt । cōditā hi dēvatā bhavati । na ca mantraḥ cōdituṁ śak‍nōti ।
stutyāpyupapattēḥ ।</p>
<p>1<b>triṁśacca । trayas‍triṁśati tu</b> trayastriṁśatamityatra <b>ag‍nēḥ 2mādayitr̥tvadarśanāt
punarāśaṅkā</b> । agniḥ mādayitr̥mantrē kīrtyatē na pātā tēna trayastriṁśaddēvatāḥ pradhānatayā kīrtyanta
iti dēvatābhāvāśaṅkā । 3<b>mādayitr̥taiva tatprādhānyāt dēvatābhāvamāpādayatīti rāddhāntaḥ</b> ।
yadētat ag‍nēḥ mādayitr̥tvaṁ tadēvānyathā nōpapadyatē yadyagniḥ pradhānō na bhavati । īśānō hi
vilambayitukāmaḥ 4hīnamāhvayati । tēna 5mādayitr̥tvēnēśānatvāt ag‍nēḥ dēvatātvamavagamyatē ।
nahyanyēna prakārēṇa tasyēśānatā'sti ityagnirēvānēna mantrēṇa dēvatātvēna kīrtyata iti na trayastriṁ-
śatō dēvatābhāvaḥ । atō nōpalakṣaṇīyēti rāddhāntaḥ ।</p>
<p><b>6vaṣaṭakāraśca । anuvaṣaṭakāradēvatāpi taduddēśēnāgrahaṇānnōpalakṣyā</b> । dēvatā-
tvādanuvaṣaṭkāradēvatāpyupalakṣaṇīyēti pūrvaḥ pakṣaḥ । satyaṁ dēvatā, tathāpi yaduddēśēna sōmō gr̥hītaḥ
sā dēvatā upalakṣaṇīyētyētat । sthānapatitā'nuvaṣaṭkāradēvatā nōpalakṣyatē ।</p>
<p><b>7chandaḥ pratiṣēdhastu । sthitāduttaram-ēkayāgatvāt‍tu samānavidhānaṁ syāt । tasmādaindra
ēva samantrakaḥ sōmaḥ itītarat pradānamamantrakaṁ anāmnānāt</b> । prakr̥tivikārahētubhūtaṁ
<note>(1) P. 794</note> <note>(2) āhvātr̥tva</note> <note>(3) āhvātr̥taiva</note> <note>(4) arthinamā</note> <note>(5) āhvā-
tr̥tvēnā</note> <note>(6) P. 797</note> <note>(7) P. 798</note>
﻿<pb n="r745"/>
yaduk‍taṁ pūrvapakṣiṇā tadaparihr̥tyādhikaraṇāntaramārabdham---<b>aindrāg‍nē punariti</b> । atrāyamabhiprāyaḥ
---upadēśaḥ aindravat aindrāg‍nēpi nāstītyupadēśōpapādanāt idamēva vaktavyam । punaścōpadēśābhāvē
sthitē atidēśō'pi nāstītyēvamarthaṁ prakr̥tivikārabhāvāpādikā yuktiḥ nirākaraṇīyēti ।
<b>aindrāg‍nē punaḥ pānamēvōpalakṣaṇaṁ na dēvatēti <q>“āg‍nēyaṁ caturdhā karōti”</q> iti sthitē'pi
punaḥ pūrvaḥ pakṣaḥ</b> । āgnēyē dēvatātaddhitaḥ ataḥ kēvalāgnidēvatākō gr̥hyatē । iha tu na
dēvatātvēnōpalakṣaṇaṁ kintu pānēna । yat‍tu ubhābhyāṁ pīyatē sō'pi indrapīta iti śakyatē
vadituṁ iti । <b>dēvatōpalakṣaṇam pānābhāvāditi rāddhāntaḥ</b> । pānē pramāṇābhāvāt vigraha-
vattādinirākaraṇāt dēvatātvēnaivōpalakṣaṇam । na ca dvidēvatā, indradēvatyā ityāgnēyatulyatā ।
ēkasaṁbandhē'pi tulyaśrutērasabhavēnānēkasaṁbandhyapi gr̥hyata iti pratyudāharaṇamātramētat ।</p>
<p><b>chandaśca dēvatāvat । dēvatayā tulyaṁ chanda iti manvānasya</b> na pr̥thagvyākhyānam ।
<b>anuṣṭup‌chandasa iti chandōntaravidhānāt namatītyasya parihāraḥ</b> viśiṣṭavidhānamidamityarthaḥ ।
<b>aindraḥ sōmō gr̥hyatē mīyatē ca iti samānavidhānē sthitē yathāliṅgaṁ mantraḥ</b> । tatra samantrakaṁ
grahaṇaṁ mānaṁ ca । anyatra mantraśūnyam । <b>tasmādidamapyakāraṇaṁ prakr̥tivikārabhāvasya</b> ।
<note>(1) Bhashya 801</note>
﻿<pb n="r746"/>
ataḥ sthitaṁ samānavidhānam । sthitē samānavidhānē idānīmindrapītasyēti <b>savanasāmānādhi-
karaṇyāt sarvē mantravanta iti rāddhāntaḥ</b> । asyārthaḥ---indrapītaśabdō'yaṁ bahuvrīhiḥ indrēṇa
pītaṁ yasmin savana iti । nanu sarvīpasarjanō bahuvrīhiḥ tr̥tīyāsamāsād‌durbalaḥ । ucyatē ।
tr̥tīyāsamāsa ēvātra na saṁbhavati । yō'pīndrāya dattaḥ nāsau bhakṣyatē । yaśca bhakṣyatē na sa
indrapīta ityasaṁbhavāt । bahuvrīhyāśrayaṇēna savanasāmānādhikaraṇyāt sarvē sōmāḥ
<b>samantrakā iti</b> ।</p>
<trailer>iti r̥juvimalāyāṁ tr̥tīyādhyāyasya
dvitīyaḥ pādaḥ</trailer>
﻿<pb n="r747"/>
<head>r̥juvimalāyāṁ tr̥tīyādhyāyasya tr̥tīyaḥ pādaḥ</head>
<head>śrutērjātādhikāraḥ syāt ।</head>
<p>atra māṣyakārēṇa sandēhaḥ kr̥taḥ---kimr̥g‌jātimadhikr̥tya ētē śabdāḥ ityādinā ।
tadva‍yācaṣṭē---<b>uccairr̥cā kriyata iti kimayaṁ vēdadharmaḥ uca r̥gdharma iti saṁśayaḥ</b> । ākṣipatti
---<b>kō'yaṁ vēdō nāma ? nanu cargapi vēda ēva</b> ityēkagranthaḥ । asyārthaḥ---kō'yaṁ vēdō nāma
na ca vidhivākyamēva kēvalaṁ vēdaśabdēnōcyatē kintu r̥gapi । tataśca vēdadharmatvēpi r̥gdha-
rmatā na nirākriyatē । tēnāpratipakṣatvāt saṁśaya ēvānupapannaḥ । samādhattē---<b>ucyatē---vidhāyakaṁ
vākyaṁ vēdaśabdēnōcyatē</b> । saṁśayavākyē vēdaśabdō'yaṁ vidhāyakavākyaparatvēna prayuktaḥ
tēnātra vidhāyakaṁ vākyaṁ vēdaśabdēnōcyatē । nanvēvamapi saṁśayō'nupapanna ēva । kiṁ
vidhāyakadharmaḥ utargdharma iti । r̥cāmapi kāsāṁcita vidhāyakatā'styēva yathā kapiñjalānā--
labhata iti । kiñca vidhāyakasya vākyasyānaṅgatvāt tatra dharmā vidhīyamānā vidhyasaṁsparśinaḥ
anarthakā ēvāpadyanta itīmāmāśaṅkāmapaninīṣurāha---<b>ētaduk‍taṁ bhavati---yadr̥gvēdaśabdavācyaṁ
vidhāyakaṁ vākyaṁ tadvidhēyadharmaḥ uta yatra pādavyavasthā tasmin mantra iti</b> । asyārthaḥ
---uccairr̥cā kriyata ityasya vacanasya kimayamarthaḥ yadr̥cā yadr̥gvēdēna r̥k‌prāyaśākhādhītēna vidhinā
kriyatē yattēnānuṣṭhētvēna jñāpyatē taduccaiḥ kartavyam । yat r̥gvēdādhītēna vidhinā'nuṣṭhēyatvēna
<note>(1) B. P. 803</note>
﻿<pb n="r748"/>
jñāpyatē'dhikāravidhiḥ tasyōccaiṣṭvaṁ dharmaḥ sa ca sākṣādanēna saṁbaddha‍umaśaktaḥ tadaṅgē śabdē niviśatē ।
atha yadr̥cā mantrēṇa kriyatē taduccairiti kāryāntarasmaraṇajanakatayā vyāpr̥tāyā r̥caḥ uccaiṣṭvaṁ
vidhīyata iti । <b>kiṁ tāvad‍yuk‍taṁ ? uccairr̥cēti vacanāt r̥gdharmō'yaṁ iti</b> । asyārthaḥ
---uccaiḥ r̥cā kriyata iti vacanāt r̥k‌śabdasya mukhyayā vr̥ttyā mantravacanatvānmantradharmō'yamiti ।
<b>nanu vēdōpakramamētadvākyaṁ</b> tēnōpakramānuguṇatayā r̥gādiśabdēnāpi vēdaścōcyata iti ।
pariharati---<b>kō dōṣaḥ r̥kṣvapyayaṁ vēdaśabdō vartata iti</b> । asyārthaḥ---vēdyatē anēnēti
vyutpattyā vartamānō vēdaśabdaḥ prayōgavaśēna apauruṣēyaśabdaviṣayatayā paṅkajādiśabdavanniyamyamānaḥ
r̥kṣu vidhiṣu ca mukhyaḥ tatrāvirōdhādvēdaśabdō'pi mantrapara ēva । tēnāyaṁ mantradharmaḥ ।
<b>ēvaṁ ca mantradharmatvē sati na vikalpō vēdāntarapaṭhitasya r̥g‌jātasya</b> । vidhēyadharmapakṣē tu
anēkadharmavidhēyatayā ēkatrāpi mantrē anēkadharmaprasaṅgāt vikalpa āpadyatē ।</p>
<p><b>vēdō vā prāyadarśanāt । atrōcyatē---vēdadharmō'yam</b> । adhikāravidhidharmaḥ iti
yāvat । <b>kutaḥ ? vēdaśabdōpakramatvādvākyasya</b> । tēnōpakramavaśēnōpasaṁhāragatar̥kśabdō
vidhilakṣaṇārthaḥ iti । <b>nanu cōpakramōpasaṁhāravaśāt r̥kṣu vartata ityuktam । satyamuktam ।
tat‍tu nōpapadyatē । kathaṁ nōpapadyatē ? ēvaṁ nōpapadyatē । upakramē yaḥ padārthaḥ parijñātō</b>
<note>(1) P. 805</note>
﻿<pb n="r749"/>
<b>bhavati tadviśēṣapratipattirēva kēvalaṁ upasaṁhārādapēkṣyatē । na punaḥ tadvirōdhyarthāntaram</b> ।
yaḥ khalu padārthaḥ prathamaśrutaḥ tamaparityajyaiva tadviśēṣa ēva kēvalamupasaṁhārēṇa apēkṣyatē na
punastadupamardyāpyarthāntaram । <b>atō'virōdhidharmavidhānamēvōccaiṣṭvādividhānamēva kēvalaṁ
vēdēnōpakramapratītēna saṁbadhyatē । r̥k‌śabdastvānuguṇyādanuvādaḥ</b> । upakramagatavēdaśabdānu-
guṇyāt vēdānuvāda ēva r̥k‌śabdō vēdamanuvadati lakṣaṇayā । <b>kathaṁ punaḥ nargvēdaśabdēnōcyatē</b> ।
asyārthaḥ---upakramavaśēnōpasaṁhāragatark‌śabdō lakṣaṇayā varṇyata iti vadataḥ tava siddhāntavādinaḥ
ayamāśayō lakṣyatē-vēdaśabdō'yaṁ na r̥kṣu vartata iti । taccēdamanupapannam kathaṁ vēdaśabdō narkṣu
vartatē yāvatā vartētaiva । tataścāvirōdhāta r̥k‌para ēva vēdaśabdō bhaviṣyati । <b>uttaraṁ-kēna vōkata
nōcyata iti । kintu vidhēyatayā na vidhāyakavat</b> । asyārthaḥ---vēdaśabdō'yaṁ yaugikō
vēdayatīti tatra vidhāyakavākyasya nirapēkṣaṁ vēdatvaṁ vidhēyasya tu mantrajātasya viniyōgāpēkṣamartha-
prakāśanakaraṇatvamiti sāpēkṣanirapēkṣatayā na tulyā vēdaśabdasya pravr̥ttiḥ vidhividhēyamantravidhyōḥ ।
ataḥ <b>upakramagatēna vēdaśabdēna nirapēkṣatayā vidhirēvōcyatē</b> । tataścōpakramagatavidhivācivēda-
śabdānuguṇyāt r̥k‌śabdō'pi vidhipara ēvēti adhikāravidhidharmō'yam । <b>dr̥ṣṭaścāyaṁ r̥k‌śabdō
vēdē</b> r̥gbhiḥ prātardivi dēva riyatē iti । tēna lakṣaṇāpyēṣā nātīvāprasiddhēti darśayati ।
<b>kuta ētat ?</b> vēdē r̥gādiśabda iti <b>yajurvēdē tiṣṭhati madhyē ahnaḥ iti sahayōgāt</b>
<note>(1) G. bhēdēna</note>
﻿<pb n="r750"/>
vēdapara ēvāyaṁ r̥k‌śabda ityarthaḥ । <b>dharmōpadēśaśca sāmnāṁ</b> pr̥thak‌tvēna yassāmnaḥ uccaiṣṭ‌vō-
padēśaḥ sa <b>ēvamēvōpapadyatē anyathā</b> mantradharmapakṣē hi r̥g‌vidhānāt r̥k‌śabdēnōccaiṣṭ‌va-
vidhānasiddhēḥ <b>pr̥thagvidhānamanarthakaṁ syāt</b> । na ca prajāpatērhr̥dayādiṣu anr̥gāśritēṣu sāmasu
vidhānamarthavat jyōtiṣṭōmē tēṣāmabhāvāt । mantradharmapakṣē hi jyōtiṣṭōma ēva nivēśaḥ । na
ca tatra prajāpatērhr̥dayādīnāṁ saṁbhava iti ।</p>
<p><b>trayīvidyākhyā ca tadvidi1 । trayīvidyaśabdaśca tadvidi vēdatrayavidi vartatē ।
kiṁ tataḥ ? idaṁ tatō bhavati vēdē r̥gādiśabdānāṁ prayōgō dr̥ṣṭa iti</b> yō vēdatrayavit saḥ
trayīvidya iti ucyatē r̥gādiśabdaśca trayyāṁ prayuktaḥ r̥gyajussāmāni trīṇi trayīti । tasmā-
dr̥gādiśabdō vēdē dr̥ṣṭa iti । <b>yatpunarvēdāntarōktasya</b> vihitasya <b>svarāntarāpattiriti
vidhānānna dōṣaḥ</b> pramāṇabalādāyātō vikalpaḥ na dōṣāya bhavatītyarthaḥ । <b>prakaraṇabādhaśca
vākyādiṣyata ēva</b> । tēna prakaraṇālōcanāsamutthāṁ jyōtiṣṭōmāṅgatāṁ vākyēna bādhitvā sakala-
kratvaṅgatēti । <b>kiṁ punaḥ kāraṇaṁ vēdasaṁyōgēpi prakaraṇaṁ nānugr̥hyatē r̥gdharmavidhānavat</b> । yathā
r̥gvarmavidhau prakaraṇānugrahaḥ tathā'trāpi kiṁ na syāditi । ucyatē---<b>r̥cāmaṅgatvāt taddharmaḥ
prakaraṇēna gr̥hyata iti yuktam</b> । aṅgāśritō hi dharmō'dhikāravidhinā gr̥hyata iti yuktam ।
<note>(1) Bhashya P. 808</note>
﻿<pb n="r751"/>
vēdadharmatvē <b>punarvidhānamupalakṣaṇam</b> । <b>na ca tadaṅgamiti yāvadvidhānaṁ dharmavidhiḥ</b> ।
vēdapramēyādhikāravidhidharmapakṣē'dhikāravidhirupalakṣaṇaṁ, tatra dharkasaṁbandhāsaṁbhavāt । tadaṅgēṣu
saṁbandhēṣu dharmaḥ । na cādhikāravidhiraṅgamiti yāvadadhikāravidhiṁ dharmasaṁbandhaḥ ।</p>
<p><b>guṇamukhyavyatikramē । <q>‘ya ēvaṁ vidvānagnimādhantē’</q> iti yājurvaidikō vidhiḥ <q>‘ya
ēvaṁ vidvān vāravantīyaṁ gāyati’</q> ityādhānaprakaraṇē sāmavaidika iti kr̥tvācintyatē</b> ।
yājurvaidikē pradhānē sāmavaidikamaṅgamiti kr̥tvācintēyam । kimatra cintyatē ? <b>yājurvaidikē
bhavatūpāṁśutvaṁ sāmavaidikēcōccaiṣṭvaṁ</b> bhinnādhikaraṇatvē cōpāṁśutvōccaiṣṭbayōravirōdha ipi ।
atra samādhiḥ---<b>satyamēvaṁ yadyaṅgapradhānavidhī bhidyētē</b> tadā vidhibhēdāt tannibandhanō dharmavidhiḥ
syāt <b>yathātvabhēdaḥ tathā phalavatsannidhāvaphalaṁ tadaṅgamityatra vakṣyati । abhēdēcōbhayavēda-
vidhānādbhabati saṁśayaḥ</b> । ākṣēptā''ha---tathāpi na saṁśayaḥ <b>ubhayavēdavidhānāt
vikalpō bhavatu</b> । pariharati---<b>na vikalpaḥ saṁbhavati । ēvaṁ sati aṅgavidhiranuvādaḥ</b>
<note>(1) B. P. 809</note>
﻿<pb n="r752"/>
ityaṅgavidhēḥ <b>pradhānavidhitantratāṁ darśayati</b> । asyārthaḥ---syādvikalpaḥ yadyumayadharmaprāptiḥ
syāt । vidhibhēdē cōbhayadharmaprāptiḥ । na pradhānavidhitō'ṅgavidhīnāṁ bhēdō'sti ।
tēna pradhānaikavidhidharmēṇaiva bhavitavyamiti na vikalpaḥ । ākṣēptā'ha---<b>tathāpi kassaṁśayaḥ</b>
niścita ēva pradhānavidhērdharmaḥ । samarthayitā saṁśayamāha---<b>kimasāvaṅgavidhirākṣiptasvavidhēya
ēva pradhānatantrō bhavati uta pradhānēnakībhūtō vidhēyaṁ vidhatta iti</b> । yadyātmīyaṁ vidhēyaṁ
vidhāya paścādēkatāṁ yāti tadā prathamāvasthāyāṁ 1vihitatvādvāravantīyasya sāmavaidikēnaiva
svarēṇa bhavitavyam । atha pradhānēnaikībhūtasyaiva vidhēyatvaṁ tadā yājurvaidikēnōpāṁśutvēnaṁ
bhavitavyamiti saṁśayaḥ । tatra <b>pūrvapakṣavādī manyatē svārthaṁ vidhāya prayōjanavaśāt pradhānē-
naikībhavati vāravantīyaṁ gāyatītyasya svārthaḥ ।</b> <b>atassāmavaidikasvarayuk‍tasyaivāṅgabhāvaḥ</b> ।
asyārthaḥ---svavākyēnaiva vākyāntaranirapēkṣēṇaiva svārthō jñāpyatē । tasya tu niradhikārāyā
prayuktyabhāvēnāprayōjakatvāt vāvayasyārthāntarānupravēśaḥ । ataḥ pradhānavidhyananupraviṣṭēnaivāṅga-
vidhinā aṅgasya vihitatvāt tannibandhanasvarayuktasyaiva pradhānavidhāvaṅgatēti vāravantīyasya sāma-
vaidikēna svarēṇa bhavitavyam । <b>atrābhidhīyatē</b> । <b>satyaṁ, vihitasvārtha ēva</b> nirjñāpita-
svārtha ēva <b>pradhānēna</b> vivinā <b>ēkībhavati । na punuraṅgatāmapi vidhāya</b> । tēnāṅgatvasya
aṅgavidhinā anavabōdhitatvāta । tēna tanna kriyatē na svārthajñānamātrēṇāṅgānuṣṭhānam । kiṁ
tarhi aṅgatvajñānēna । ataḥ tannibandhanō na bhavati svaraḥ। yadyaṅgavidhiraṅgatāṁ na jñāpayati
kastarhi jñāpayatītyatrāha---<b>pradhānavidhiraṅgatāṁ vidhatta iti saptamādyē vakṣyatē</b> । sa ēvādhi-
<note>(1) G. abhihitatvāt</note>
﻿<pb n="r753"/>
kāravidhiḥ sannihitamarthaṁ svārthatayā jñāpayati । na punaravāntaravidhayaḥ svārthānāmaṅgabhāvaṁ
jñāpayantīti grāhakavyutpattyā saptamādyē vakṣyati । <b>aṅgatayā ca vāravantīyasya prayōgaḥ na
vāravantīyaṁ gāyatītyasya vidhērviṣayatathā</b> । na svarūpajñānādanuṣṭhānaṁ karmaṇām vinōpayōga-
jñānāt, duḥkhātmakatvāt karmaṇāmiti । upasaṁharati---<b>atō na svārthavidhiḥ prayōgavidhiṁ
bādhitumarhati svārthasya prayōgārthatvāt</b> । aṅgavidhiḥ prayōgavidhinibandhanaṁ na dharmaṁ
bādhitumarhati tadarthatvāt prayōgavidhyarthatvādaṅgavidhēḥ । anēna caitaduk‍taṁ bhavati । yadyapyaṅgavidhiḥ
svārtha pravr̥ttaḥ tathāpi pradhānavidhinibandhanēnaiva dharmēṇa bhavitavyaṁ tasya pradhānaguṇatvāditi ।
<b>tadidaṁ</b> dvayaṁ bhāṣyakārēṇōktam ---<b>guṇasyānuṣṭhānēna mukhyaḥ saguṇaḥ kathaṁ syāditi</b> guṇa-
syānuṣṭhānē pravartata ityanēna granthēna <b>3na guṇavidhēḥ svārthē pravr̥ttirityuk‍taṁ</b> <q>‘guṇapravr̥ttyā cēt’</q>
ityādinā bhāṣyēṇa । <b>prayōgāṅgatvācca guṇāvidhēḥ pradhānaguṇēna bhavitavyamityuktam</b> ।
prayōgaḥ pradhānavidhiḥ ।</p>
<p><b>bhūyastvēnōbhayaśruti । sthitaṁ tāvat pradhānavidhinibandhanō guṇaḥ guṇavidhi-</b>
<note>(1) P. 810</note> <note>(2) P. 815</note> <note>(3) G. guṇavidhēyārthē</note>
﻿<pb n="r754"/>
<b>nibandhanaṁ guṇaṁ bādhata iti</b> । anēnāvāntarasaṁgatiruktā । adhyāyasaṅgatiśca pradhānasvara-
niyōgārthācintētyarthaḥ । <b>idamapīdānīṁ cintyatē yatrōbhayatra pradhānasya śrutiḥ tatra kva pradhāna-
cōdanēti yatra vēdē pradhānacōdanā tannibandhanēna svarēṇa bhavitavyam tatsidhyarthā ēṣā
cintā</b> । <b>tatrāgr̥hyamāṇaviśēṣaṇatvāt ubhayatra</b> vēdē pradhānacōdanētyuktvā bhūyastvēnaika-
trēti nirūpitam । tathā dr̥ṣṭāntābhidhānaṁ kr̥tam । <b>bālavyajanādinā bahuṣu rājaprati---
mēṣūpaviṣṭēṣu rājāvagamyata iti</b> । <b>tadidamubhayamayuk‍taṁ</b> na bhūyastvaṁ hētuḥ na vālavyajanādi-
dr̥ṣṭāntaḥ । hētudōṣamāha---<b>kva bhūyastvēnāṅgānāṁ pradhānasya prayōgābhidhātaṁ dr̥ṣṭam</b> । 
kvacidapi na bhūyastvaṁ prayōgābhidhānē hētuḥ <b>na ca vālavyajanaṁ ś‍vētacchatraṁ ca bhūyastvādavagama-
yati । rki tarhi</b> ? <b>asādhāraṇatayā</b> rājavyatirēkēṇānyatrābhāvāt vipakṣādva‍yāvr̥ttatayā ca
asādhāraṇābhidhānaṁ, gandhaktvāditulyatvē tu anavagamakataiva syāt । <b>tasmādasaṁbandhamidaṁ
bhāṣyaṁ manyāmahē---atrābhidhīyatē</b> । <b>nēdamasaṁbaddha, bhūyastvēna hi prayōgāvagamaḥ sūcyatē
sakalaprayōgō'vagamyata ityarthaḥ</b> । yatrāṅgabhūyastvaṁ tatra sakalaprayōgō jñāyatē । alpāṅgā-
<note>(1) P. 810</note>
﻿<pb n="r755"/>
<b>bhidhānē punaḥ na sakalaprayōgāvagatirbhavati sakalē ca prayōgē'vagamyamānē prayōgābhidhānamati-
rbhavati</b> । kutaḥ <b>pramēyāddhi pramāṇāvagatiriti sthitam</b> । prayōgō hi pramēyaḥ, prayōgavidhi: 
pramāṇaṁ, sarvatra ca pramēyē'vagatē pramāṇamavagamyatē । tēna sakalaprayōgāvagamē pramēyasyā-
vagatatvāt pramāṇāvagatirbhavatīti tatraiva prayōgavidhiḥ । alpāṅgāvagamē tu prayōgānavagamāt 
prayōgavidhyanavagatiriti sthitaṁ bhūyastvēna prayōgavidhijñānam । yadapi vālavyajanamupanyastaṁ
dr̥ṣṭāntatvēna tadgamakasāmānyatayā tacca astyēvēti sūktam । yathā vālavyajanādinā rājāvagatiḥ
tathā bhūyastvēnāpi prayōgavidhyavagatiriti dr̥ṣṭāntadārṣṭāntikayōḥ sāmyaṁ 2na punarubhayōrēka-
prakāraṁ 3gamakatvamiti vivakṣitam ।</p>
<p><b>asaṁyuk‍taṁ prakaraṇāt</b> । <q>“kimētāvantyēva pramāṇāti”</q> iti bhāṣyam । tadā-
kṣipati---<b>kimētāvantyēva pramāṇānīti</b> kō'yaṁ <b>praśnaḥ</b> । <b>yadi tāvat sūtrārtha ēva na
śakyatē vyākhyātuṁ praśnēna vināpi ityabhiprāyaḥ tadayuktam</b> । <b>kimatra praś‍nēna</b> yāvatā
<b>yadasaṁyuk‍taṁ tat prakaraṇēna viniyujyata iti</b> । śak‍yata ēva sūtrārthō vyākhyātum ।
<note>(1) Bhasya P. 816</note> <note>(2) G. omits na</note> <note>(3) R. pradhānatvagamaka</note>
﻿<pb n="r756"/>
<b>nanu ca kēnāsaṁyuktamiti na vidmaḥ ? ēvaṁ tarhi ētadēva praṣṭavyam kēnāsaṁyuktamiti । kavēda-
mupayucyatē kimētāvantyēva pramāṇānīti । athāyamabhiprāyaḥ, kimiti śrutyā liṅgēna
vākyēna vā yadasaṁyuk‍taṁ tatprakaraṇēna viniyujyata iti</b> । <b>kimētāvantyēva</b> catvāryēva
pramāṇāni । yadyanyadapi syāt tadā tēnāpi viniyōgō bhavatyēvēti । yadyapyēvaṁ praśnō ghaṭatē 
<b>tadāpi uttaraṁ tāvadasaṁbaddham anyadapyastīti</b> । kathamasaṁbaddhaṁ ? <b>yadyanyadapyasti
kimiti śrutyā liṅgēna vākyēna cāsaṁyuk‍taṁ</b> prakaraṇēna viniyujyata <b>ityucyatē</b>, catuṣṭa-
yātirēkēṇāpi viniyōgō vaktavya ēvēti । ētacca praśnasyōpapattimabhyupagamyōcyatē । paramārthatastu
praśnō'pi nōpapadyatē ēvēti śrutiliṅgavākyaiḥ asaṁyuk‍taṁ prakaraṇēna viniyujyata iti tēnānyapramāṇā-
nirākaraṇāt praśnō'pi nōpapadyata iti । ētacca <q>“tathāpyuttaraṁ tāvat”</q> ityatra tathāpāti
śabdaprayōgādavagamyatē । <b>athājñānamēva naiva śrutiliṅgavākyēbhyaḥ pramāṇamanyadvijñāyatē</b>
iti tēna pramāṇāntaramajānata ēṣa praśnaḥ kimētāvannīti tathāpyēvamapi vyākhyāyamānē <b>svarūpaṁ
vak‍tavyaṁ nāsaṁyuk‍taṁ prakaraṇāditi yujyatē kartavyasyētikartavyatākāṅgasyēti vakṣyamāṇava-
ddhak‍tavyam</b> । yathā kartavyasyēti prakaraṇasvarūpaṁ vakṣyati tathā vaktavyaṁ na punarasaṁyuk‍taṁ
﻿<pb n="r757"/>
prakaraṇāditi vak‍tuṁ yujyatē । <b>ataḥ praśnārthō'naupayika iva dr̥śyatē । atrābhidhīyatē
-ayamabhiprāyō bhāṣyakārasya । lakṣaṇādāvuk‍taṁ śēṣalakṣaṇamucyatē śrutyādīni ca viniyōgē
kāraṇānīti ca । tatra tāvat śrutiliṅgavākyaiḥ viniyōjyaṁ śēṣatvamuktam । prakaraṇa-
viniyōjyaṁ punaḥ kimatra bhaviṣyati</b> । <b>nanu ca prayājādayaḥ santyēvaṁ</b> prakaraṇaviniyōjyāḥ
<b>kimiti praśnaḥ ? bāḍhaṁ praśnārthaḥ</b> praśnasya prayōjanaṁ <b>vidyatē prayājādīnāṁ hi ēkaniyōgalakṣaṇa-
saṁbandhaṁ caturthē bakṣyati darśapūrṇamāsādibhiḥ kimatrānyat</b> pramāṇāntaraṁ <b>mr̥gyatē</b> । asyārthaḥ
---ēkēnaivātrādhikāraniyōgēna sarvēṣāṁ prayājāgnēyādīnāṁ saṁbandhaṁ caturthē vakṣyati tataśca <q>‘samidhō
yajati’</q> ityēvamādibhiḥ karaṇōpakārakatayā'nvitaiḥ paramāpūrvamanvitamucyata iti śrauta ēvāyaṁ
viniyōgaḥ kimatrānyēna pramāṇēna । <b>ēvaṁ ca tad‌bhūtādhikaraṇōk‍ta ēva saṁbandhō'nvitā-
bhidhāyibhiḥ padaiḥ sarvatra śabdārthāvagamahēturiti vyāpakaṁ bhavati</b> । tad‍‏bhūtādhikaraṇōvata
ēva saṁbandhō'nvitābhidhānadvārakāpūrvānvayapratipādakapadalabhyaḥ sarvatra śabdārthāvagamahēturiti
vyāpakaṁ bhavati । ēvaṁ ca sati <b>pramāṇāntarē punaranviṣyamāṇē nānvitābhidhānanibandhanaḥ</b>
<note>(1) Bhashya 652</note>
﻿<pb n="r758"/>
saṁbandhaḥ <b>śakyatē darśayitum ।</b> kutaḥ ityatrāha---<b>prakaraṇādibhirvākyārthānāṁ saṁbandhā-
vagatiḥ</b> prayājādiniyōgānāṁ vākyārthānāṁ, vākyārthabhūtasyādhikāraniyōgasya ca saṁbandhaḥ
prakaraṇādibhiravagamyatē । <b>na ca vākyārthasya</b> ca vākyārthasya <b>saṁbandhē padābhidhānalakṣaṇaḥ
saṁbandhaḥ</b> । kasmādityāha---<b>anvitaṁ padaṁ padārthāntarēṇa padārthamācaṣṭē</b> । tēna padārthānā-
mēvānvitābhidhānalakṣaṇaḥ saṁbandhaḥ <b>na punarvākyārthaṁ vākyārthāntarēṇānvitamabhidhattē vākyam</b> ।
vākyasyākhaṇḍasyāvācakatvāt । bhāgaśō hi vākyādvākyārthāvagatiriti tatra tatrōk‍tam ।
upasaṁharati---<b>atō darśapūrṇamāsārthatayā prayājādivākyārthānvayamaśābdaṁ manvānasya praśnaḥ ।</b>
vākyārthānvayamaśābdaṁ manyatē । padārthānvayastu bhavati śābdaḥ tasmiṁstu pakṣē na śrutyādyatirikta---
pramāṇasiddhiriti manvānasyāyaṁ praśnaḥ । <b>nanu caitāvantyēva pramāṇānīti aśābdaṁ vākyārtha
saṁbandhaṁ manvānasya praś‍nēna bhavitavyam</b> । <b>na punaḥ kimētāvantyēva pramāṇānīti । ucyatē
---ētadēvōk‍taṁ yadyasaṁyuktaṁ</b> śrutyādibhiḥ <b>na tarhi viniyōjyamapi</b> aśābdatvādvākyārthayōḥ
saṁbandhasyēti pramāṇāntarākṣēpa ēvāyaṁ yatastvayā siddhāntavādinā <b>1asaṁyuktamiti vadatā
ētāvantyēva pramāṇāni ityuktam</b> । <b>ataḥ</b> upapannō'yaṁ <b>praśnaḥ</b> asaṁyuktagrahaṇē sati
<note>(1) G. saṁyukta</note>
﻿<pb n="r759"/>
<b>kimētāvantyēva pramāṇānīti</b> । asyārthaḥ---siddhāntavādinaivāsaṁyuk‍tagrahaṇē tu kr̥tē pūrvapakṣa-
vādyāha --- kiṁ tavāpyētāvantayēva pramāṇānīti sammataṁ yēna śrutyādyasaṁyuk‍taṁ2 asaṁyuk‍tamiti brūṣē ।
anyathā śrutyādyasaṁyuk‍tamapi kimityasaṁyuk‍taṁ syāta ityēvaṁ praśnaḥ । <b>itarastu</b> rāddhāntavādī
<b>nāvaśyaṁ padārthānvitamēvēdaṁ śābdam</b> । <b>aidamarthyēnāpi śabdaḥ saṁbandhaṁ pratipādayatyēvēti
manvānō nētyuktavān</b> । asyārthaḥ---na mayā asaṁyuktaśabdaṁ prayuñjānēna sarvathā'saṁprayuktatva-
muk‍tam । kintu prakaraṇasya pr̥thak pramāṇatvadarśanāya śrutyādyasaṁyuk‍taṁ prakaraṇēna viniyujyata
ityuktam । yastu tavābhiprāyaḥ vākyārthānāṁ parasparasaṁbandhō'śābda iti sō'pyayuk‍taḥ nāvaśyaṁ
padārthānvitamēva śābdaṁ śabdapramēyam । kintu aidamarthyānyathānupapattyā gamyamānamapi śābdaṁ
bhavatyēva । kasmādityāha ---<b>aidamarthyēnāpi śabdaḥ saṁbandhaṁ pratipādayatyēvēti</b> । asyārthaḥ
--- na prathamamēva padārthairitikartavyatābhāvēnānvitaiḥ anvitaṁ paramāpūrvamabhidhīyatē, kintu aidamarthya
mātrēṇānvitaiḥ । pradhānavidhirēva svārthamavāntaravākyārthairanvitaṁ abhidhattē । avāntaravidhayastu
svārthān svarūpamātrēṇaiva sannidhāpayanti । ata ēva ca saptamādyē pradhānavidhirēvāṅgatāṁ vidhatta
ityuk‍tam । tēna svavākyēnōpāttakaraṇāvarudvē paramāpūrvē prakārāntarēṇānvayānupapattēḥ karaṇōpakāra-
katayaivānvayāt na pramāṇāntataramastīti pūrvapakṣiṇōk‍tē sāmānyēnaidamarthyānvayāsaṁbhavāt karaṇōḥ-
pakārakatayā viśēṣānvayāsaṁbhavāt śēṣānvayābhidhānēna arthabhēdō vidyata iti karaṇānvayasidhyarthaṁ
prakaraṇaṁ nāma pramāṇāntaraṁ astīti manvātō rāddhāntī nētyuktavāt । itarastu rāddhāntinō
bhāvamanababudhyamānaḥ pr̥cchati---<b>kimaparaṁ kāraṇamiti</b> <q>“praśnēnaivōpakrama”</q> iti bhāṣyam । 
tasyārthaḥ praś‍nēnaivōpakramaḥ pūrvapakṣa iti tadva‍yācaṣṭē---<b>pūrvōktasya praś‍nārthasya</b> vivaraṇamētat ।
<note>(1) Bhashya P. 817</note> <note>(2) asaṁyuktamātraṁ</note>
﻿<pb n="r760"/>
<b>kā nāmēyō nadīti</b> । kasyacit jñātanadyarthasyaivākṣēpābhiprāyaḥ praśna upapadyata iti । sa cāyaṁ
praś‍nārthaḥ <q>‘‘kathaṁ punarasaṁyuktasyaiva viniyōga”</q> ityēna manthēna prakaṭīkr̥taḥ । <b>tadidamaida-
marthyalakṣaṇaṁ kathayati । iti kartavyatārthitvāt iti</b> । yadītikartavyatārthitvādityanēna
śēṣatvamuk‍taṁ tadā aidamarthyalakṣaṇaṁ aidamairthyaṁ lakṣaṇaṁ pramāṇaṁ yasya tata tathōk‍tam । <b>nanu cōktaṁ
ēkaniyōgalakṣaṇasaṁbandhō'yaṁ, kimidamitikartavyatārthitvaṁ nāma</b> । ēkaniyōgatvēnaiva
saṁbandhasiddhēritikartavyatārthitvaṁ nāma na pramāṇāntaramiti । <b>ucyatē---ēkaniyōgalakṣaṇa-
saṁbandhō nōpapadyatē yadītikartavyatālakṣaṇaḥ saṁbandhō na syāt iti</b> । asyārthaḥ---ēkaṁ 
sādhikāraniyōgaṁ prati aidamarthyē'vagatē'pi yāvaditikartavyatālakṣaṇaḥ saṁbandhō nāvagamyatē tāva-
nnirviśēṣaviṣayasyaidamarthyasyānyathānupapattēḥ karaṇāvaruddhatvācca ēkaniyōgalakṣaṇa ēva saṁbandhō-
nōpapadyatē । kathaṁ nōpapadyatē itayatrāha---<b>na hyasaṁbandhavidhēyasya ēkavidhānatā upapadyatē</b> ।
asaṁbandhō vidhēyō yasya vidhēḥ, yadvidhirvidhēyēna saha sa vidhiḥ tēna sahaikavidhānatāmēva na labhatē
<b>vidhēyanānātvāt</b> । svabhāvatō nānābhūtathōrvidhyōḥ vidhēyōna nānābhūtēna nānābhūtavidhēyayōśca
yēyamēkavidhānatā sā vidhēyayōḥ parasparasaṁbandhaṁ vinā nōpapadyatē । tēnāvāntaravidhyarthānāṁ
svavidhividhēyānāṁ pradhānavidhēritikartavyatārthitvalakṣaṇēna prakaraṇēna pradhānavidhividhēyēna karaṇēna
saha karaṇētikartavyatālakṣaṇaḥ saṁbandhaḥ pradhānaniyōgēnaidamarthyalakṣaṇassaṁbandhō'nvitābhidhānanibandhana
﻿<pb n="r761"/>
ēva । tadākṣiptastu yaḥ karaṇētikartavyatālakṣaṇassaṁbandhaḥ sō'pi śābda ēva । atra cēyaṁ prakriyā
avāntaravidhyarthā vidhēyāḥ pradhānavidhiṁ pratyupādīyamānatvāt yaddhi yatsiddha‍yarthamupādīyatē
tat tadvidhēyamiti tantrē vyavahāraḥ pradhānavidhistu na vidhēyaḥ । nanu pradhānavidhyanupravēśaḥ
kathamitikartavyatāyāḥ yāvatā2 karaṇamātraparyavasāyinyēva sētyatrāha---<b>upapadyatē ca karaṇasyēti
kartavyatayā saṁbandhaḥ</b> । karaṇasyētikartavyatayā niyōgasya <b>saṁbandhaḥ anyatrāpi laukikē
sādhyē darśanāt</b> । lōkikasyāpi sādhyasyētikartavyatayā saṁbandhaḥ karaṇaṁ tu dvāramātramiti
lōkapratītam । <b>sādhyaścāyaṁ niyōgārthaḥ</b> । upasaṁharati---<b>tasmādupapannaṁ itikartavyatā-
rthitvāditi vidhēyasaṁbandhakāraṇam</b> । vidhēyayōḥ saṁbandhakāraṇamiti । vyākhyāṁta cēdam ।
yadi vākyārthayōrapi saṁbandhaḥ śābdaḥ <b>kimiti tarhi vākyasyaivārthēna autpattikaḥ saṁbandhō
darśitaḥ</b> yāvatā vākyasamūhasyāpi darśayitavyaḥ । <b>ucyatē---asūtrārthajñō bhavān kriyārthē-
nēti vadatā sarvasyaivāsya prāmāṇyaṁ darśitam</b> । yāvaddhi kriyārthatayā niyōgārthatayā prati-
pādyatē tasya sarvasyānvayaḥ śābda ēva na pratibhāmātrakalpita iti sarvasyāsya padārthānvayalakṣaṇasya
vākyārthānvayalakṣaṇasya ca prāmāṇyaṁ darśitam । nanvēvaṁ vadatā niyōgārthēna sahaidamarthyalakṣaṇaḥ
saṁbandha ēva śābda ityuk‍taṁ na punarvidhēyānāmapi parasparasaṁbandha ityatrāha---<b>aidamarthyalakṣaṇamēva
saṁbandhaṁ vēdavidō manyanyē । tatsiddha‍yarthaṁ tu padārthānāmapi anvitābhidhānaṁ dr̥ṣṭam</b> ।
asyārthaḥ---padārthānāmapi yaḥ parasparasaṁbandhaḥ sa aidamarthyalakṣaṇasaṁbandhasidhyartha ēva । sarvasyātra
<note>(1) G. kāraṇa</note>
﻿<pb n="762"/>
niyōgaidamarthyalakṣaṇa ēva saṁbandhaḥ tēnēhāpi vākyārthānāṁ niyōgaidamarthyalakṣaṇassaṁbandhaḥ ।
tatsiddha‍yarthastu vidhēyasaṁbandha iti । niyōgaida<b>marthyamēva</b> ca śabdasya <b>pramāṇāntaratvē hētuḥ</b>
tatra pramāṇāntarānavagamāt । <b>anvitārthābhidhānaṁ tu</b> lōkē'pi tulyam । <b>dēvadattaḥ
kāṣṭaiḥ sthālyāmōdaṁna pacatītyēvamādiṣu laukikēṣvapi</b> । adhikaraṇārthamupasaṁharati---<b>ataḥ
prakaraṇaviniyōjyamapi śēṣatvamastīti siddham</b> । prayōjanaṁ tu saptamādyapūrvapakṣanyāyēna
vyākhyātamiti na vyākhyātam ।</p>
<p><b>kramaśca dēśasāmānyāt । atrēdānīṁ kaḥ praśnārthaḥ</b> pūrvādhikaraṇē hi prakaraṇaṁ nāma
pramāṇāntaraṁ nāstītyanēnābhiprāyēṇa yuktaḥ praśnaḥ । atra punaḥ kaḥ praśnārthaḥ । uttaraṁ
---<b>aidamarthyalakṣaṇamēva saṁbandhaṁ vēdē vēdavidō manyanta ityuktam</b> । sa ca saṁbandhamātramēvā-
pādayiṁtu samarthaḥ tāvanmātrēṇaivōpapattēḥ na punaḥ karaṇaviśēṣasaṁbandhamapi । api ca aidamarthya-
vyatirēkēṇa dēśasāmānyamēva na saṁbandhō'sti yō'nyathānupapadyamānaḥ viśēṣakaraṇasaṁbandhaṁ kalpa-
yatīti pramāṇāntarabhūtakramākṣēparūpaḥ2 praśnaḥ । <b>nanu caitāvantyēva pramāṇānītyākṣēpēṇa
bhavitavyam । kimidaṁ <q>‘kimētāvantyēva pramāṇāni’</q> iti । atrōcyatē---atrāpyasaṁyukta-</b>
<note>(1) Bhashya P. 819 (2) R. kṣēpaparaḥ</note>
﻿<pb n="r763"/>
<b>grahaṇaṁ viṣayāntarapradarśanārthatayā</b>'nuvartatē । tasmin satyayaṁ praśnaḥ pūrvavadityanavadyam ।
itara āha-<b>satyamaidamarthyavyatirēkēṇa saṁbandhō nāsti tathāpi pramāṇāntaramastyēva aidamarthya-
viśēṣāvagatau sthānasāmānyaṁ nāma । tadidamuktaṁ kramaśca dēśasāmānyāditi</b> । asyārthaḥ
---dabdhirnāmāsīdityanumantraṇamantraḥ kēnacidanumantraṇīyēna sahaikāvākyatāmākāṅkṣati tēna
sannihiētēnaikavākyatāṁ yāti । yatraiva sthānēna ēkavākyatāpūrvakaḥ śēṣabhāvaḥ tatra sthānēnaiva
viśēṣakaraṇasaṁbandhaḥ iti । <b>prayōjanaṁ tu darśitamēva</b> ।</p>
<p><b>ākhyā caivaṁ tadarthatvāt । atrēdānīṁ praśnārthō nōpapadyatē aidamarthyē sati
sthānabat viśēṣāvagamē hētutvāt samākhyāyāḥ</b> । asyārthaḥ---adhvaryvādayaḥ prakaraṇē
paripaṭhitāḥ niyōgēnaidamarthyāpannā kathamaidamarthyaṁ bhajantāmiti ādhvaryavamityādibhiḥ 2karmaviśēṣā-
bhidhāyinīmiḥ samākhyābhiḥ viśēṣakāryasaṁbandhāvagamāt tad‌dvārēṇaiva śēṣatvamiti samākhyāyāḥ
prāmāṇyāt tadākṣēpāya na praśna upapadyatē । ucyatē---<b>astyatra viśēṣaḥ</b> sthānasamākhyayōḥ
<b>yuktaṁ tāvat sthānasya viśēṣāvagamahētutvaṁ vaidikatvāt</b> । vēda ēva hi upāṁśuyājakramē
<q>‘dabdhirnāmāsi’</q> ityanumantraṇamantraḥ paṭyatē । tatra sannihitēnānvitābhidhānaṁ lōkē vyutpannamiti
<note>(1) Bh. P. 803 (2) G. dharma</note>
﻿<pb n="r764"/>
sannihitōpāṁśuyājadēvatayaiva asīti mantragataṁ padaṁ saṁbadhyatē । tēna yuk‍taṁ sthānasya viśēṣā-
vagamahētutvam । <b>samākhyā punaḥ laukikī ādhvaryavamityādikā । na ca laukika-
mabhidhānaṁ vēdārthāvagamahēturbhavati । yathā pacatītyēvamādiṣu</b> । asyārthaḥ---laukika-
mabhidhānaṁ vēdānanupraviṣṭaṁ na padārthāvagamahēturbhavati yathā pacatītyādiḥ । anyathā pacatītyādērapi
vēdārthāṅgabhūtapākavidhāyakatvaṁ syāta iti yataḥ samākhyāyāḥ vēdārthāvagamahētutvaṁ nāsti ataḥ
apramāṇatvāt samākhyāyāḥ <b>idamuktaṁ kimētāvantyēva pramāṇātīti । atrōcyatē---samākhyā-
yā laukikatvēpi vaidikasyārthasyāvagamahētutvam</b> । ādhvaryavādisamākhyā tu karmaviśēṣāṇāṁ
kartr̥viśēṣāvagamahētutvaṁ pratipadyatē । kutaḥ ? <b>abhidhānaṁ hi kr̥ttaddhitasamāsānāṁ saṁbandhini
prasiddhaṁ vaidikasyārthasya cēdamabhidhānaṁ yadyapi svayaṁ</b> laukikam । asyārthaḥ---yathā pacatī-
tyādi laukikamamidhānaṁ na vaidikārthasaṁbaddhaṁ na tathā hautrādisamākhyā vaidikakarmaviṣayatvāt iyaṁ
ca samākhyā taddhitāntā taddhitāntaiścāndhiānaṁ prakr̥tyarthasaṁbandhini dr̥ṣṭam । karmasu ca kartr̥viśēṣā-
śravaṇāt kartr̥viśēṣāpēkṣāyāṁ samākhyayā karmasaṁbandhitvēnāvagatā hōtrādayaḥ ēva kartārō vijñāyantē ।
atassamākhyā <b>viśēṣamavagamayati</b> । samākhyāyā buddhisthatvēna 1kartr̥viśēṣēṇaitāni karmāṇyabhidhīyanta
ityarthaḥ । nanu ca laukikamidamabhidhānaṁ, tacca pramāṇāntarapūrvakaṁ tēna pramāṇāntarēṇa viśiṣṭapuruṣa-
sabanvamavagamya laukikamabhidhānaṁ prayōk‍tavyam । na ca prāk samākhyāyāḥ saṁbandhō'vagataḥ iti kathaṁ
samākhyayā niyamaḥ ityatrāha---<b>na cēdaṁ smr̥tivat pramāṇāntaramapēkṣatē autpattikatvācchabdārtha-</b>
<note>(1) G. kartr̥viśēṣāṇyētāni</note>
﻿<pb n="r765"/>
<b>saṁbandhasya</b> । asyārthaḥ---smr̥tau hi vākyaṁ puruṣapraṇītam । tacca vākyaṁ puruṣapraṇītamucyatē
yatpuruṣēṇa pramāṇāntarēṇārthaṁ pratītya tatpratipādanāya prayujyatē । taduk‍taṁ1 <q>“kr̥tiścātra
pramāṇāntaradr̥ṣṭārthapratipādanam । na ca varṇādikāryatā”</q> iti । tēna tatra pramāṇāntarāpēkṣā ।
iha tvādhvaryavamityādipadaṁ, na ca padaṁ pauruṣēyaṁ anāditvāt । atō'tra na pramāṇāntarāpēkṣā ।
<b>tasmād‌yuktaṁ ākhyā caivaṁ tadarthatvāt iti</b> । kutō yuktam---<b>yatō viśēṣāvagamahētuḥ</b>
sāmānyataḥ kriyākṣēpēṇa kartr̥mātrē'vagatē viśēṣāpēkṣāyāṁ samākhyā yasmādviśēṣāvagamahētuḥ,
tasmādviśēṣānvitābhidhānasiddha‍yarthaṁ kartr̥viśēṣamupasthāpayatīti samākhyāpi pramāṇamityarthaḥ ।
<b>prayōjanamuktam</b> ।</p>
<p><b>śrutiliṅgavākyaprakaraṇasthāna</b> । atra bhāṣyam---kā punarityādi । tadākṣipati
---<b>kā punaratra śrutiḥ kimidaṁ liṅgam । nanu cāyaṁ praś‍nō nōpapadyatē । kimiti nōpapadyatē ?</b>
yasmāduktāni <b>viniyōgē kāraṇānītyuktam</b> । atraiva bhāṣyakārēṇa । <b>na cānirjñātasyō-
ktatā saṁbhavati । tasmādvipratiṣiddhaṁ uktāni viniyōgē kāraṇānīti kā punaratra śrutiḥ kiṁ
liṅgamiti ca</b> । uktānīti padaṁ nirjñātatāmāha । kā punaḥ śrutiḥ kiṁ liṅgamiti ca
anirjñātatām । na caikasyārthasya yugapat nirjñānaṁ anirjñānaṁ ca saṁbhavati ।</p>
<note>(1) Bhashya 824</note>
﻿<pb n="r766"/>
<p><b>athāyamabhiprāyaḥ viniyōga ēva śrutyādibhiruktaḥ na punaḥ śrutyādīnaṁ svarūpamiti</b>
tēnōk‍tatā ca praśnaścōpapadyatē iti yadyapi viniyōga ēvōktō na śrutyādīnāṁ svarūpaṁ, ēvaṁ
<b>tarhyēvamēva vak‍tavyaṁ uktaḥ śrutyādibhirviniyōga iti na punarēvaṁ</b> vaktavyaṁ uktāmi
<b>viniyōgē kāraṇātīti । kiñca viniyōgōktyāpi viniyōgē kāraṇānyuktānyēva bhavanti</b> ।
kutaḥ ? <b>kāryataḥ kāraṇaparijñānāt</b> viniyōgaḥ kāryaṁ śrutyādīni viniyōgē kāraṇānīti
kāryē cāvagatē <b>kāraṇamavagataṁ bhavati</b> । śrutiviniyōgō yasya kāryaṁ tata śrutyākhyaṁ pramāṇamiti ।
itarapramāṇēbhyaśca śābdasyāyaṁ viśēṣa ityāha<b>arthāvacchēdyamēva hi śābdaṁ viśēṣatō bhavati
svarūpatō varṇamātrāvagamāt</b> । idaṁ padaṁ vākyaṁ iti yō'yaṁ vibhāgaḥ sa kāryavibhāga-
nibandhana ēva । na cārthāvagamādr̥tē kāryāt svarūpata ēva śābdasya bhēdaḥ svarūpatō
varṇamātrāvagamāta । tēna viniyōgē'pyuk‍tē kāraṇajñānasyōdbhūtatvāt praśnō nōpapadyatē ।
ākṣēpāntaraṁ cāha---<b>śrutiliṅgayōśca viśēṣamabhidhāya punarvākyapraś‍nē kō'bhiprāya iti na
vidmaḥ</b> । yayōrēva hi pramāṇayōryasmin viṣayē balāvalasaṁpradhāraṇā tayōrēva svarūpapraśnaḥ tatra
yuktaḥ, nāparasya । <b>athāyamabhiprāyaḥ</b> pr̥cchataḥ <b>vākyasvarūpē pr̥ṣṭē---saṁhatyārthamabhidadhati
padāti vākyaṁ</b> ityuttarē uk‍tē śrutiliṅgayōrvākyādviśēṣānupapattiḥ । atō vākyasya
vākyasya caiṣā saṁpradhāraṇēti cōdyaṁ kartavyamityēvamarthaṁ idaṁ vākyaviṣayaṁ praś‍nōttaraṁ praś‍naśca uttaraṁ ca
<note>(1) viniyōgōktyāvinaiva praś‍nō na ghaṭatē</note>
﻿<pb n="r767"/>
praś‍nōttaram । tadapi nōpapadyatē yasmādgārhapatyaśrabaṇaṁ śrutiḥ, indraśabdasyābhidhānasāmarthyaṁ ca
liṅgaṁ, <b>saṁhatyārthamabhidadhati padāni vākyaṁ iti spaṣṭamēva trayāṇāṁ parasparamanyatvamupalabhā-
mahē</b> । nanu saṁhatyēti vadan miliṁta padajātaṁ apūrvamarthamabhidhattē itīva granthō dr̥śyatē । sa
cāyamanupapannaḥ । samudāyasya vācakatvaniṣēdhāt । ēkaikamēva hi padamanvitaṁ svārthamabhidhatta
iti tatra tatrōktam । ucyatē---abhidadhatīti bahuvacanaprayōgāt ēkaikaśa ēva abhidhāna-
muktam । kintu ēkaikēnaiva padēnānvitaṁ svārthamabhidadhatā yēnānvitaṁ tadupasthāpakaṁ padamapē-
kṣitam । atō'rthāntarōpasthāpakatayā padāntarāpēkṣitayā saṁhatyētyuktam । ētacca
<b>vākyārthamātr̥kāyāṁ</b> tadbhūtādhikaraṇē cōktamasmābhiḥ । <b>tasmādandhapadamēvēdaṁ bhāṣyamiti
granthajñānamāninō manyantē । atrābhidhīyatē । satyamarthāt pramāṇāvagatiḥ tathāpi
tūpapadyata ēva praś‍naḥ kā punaratra śrutiriti</b> । atrāyamāśayaḥ---viniyōgābhidhānēna pramāṇa-
svarūpamapyuk‍taṁ bhavati tadabhiprāyēṇaivēdamuk‍taṁ uktāni viniyōgēkāraṇānīti । na ca svarūpa-
jñānē sati śrutiliṅgapraś‍nasyānavakāśa iti upapadyatē praś‍naḥ । <b>kathamupapadyatē ?</b> uttaraṁ
---<b>satyaṁ gārhapatyaśravaṇaṁ śrutiḥ satyaṁ cēndrābhidhānasāmarthyaṁ liṅgaṁ tathāpi padāntaranirapēkṣaṁ
naiva śakyatē'vagantum । ēēndrayā gārhapatya upasthātavya iti</b> śrutiviniyōjyatvaṁ,
<b>nāpīndraparatā mantrasya</b> laiṅgikī padāntaranirapēkṣā । ataḥ <b>tulyē padāntarasavyapēkṣatvē</b>
﻿<pb n="r768"/>
<b>kāryagamyayōḥ śrutiliṅgayōrviśēṣamajānan pr̥cchati---kā punaratra śrutiḥ kiṁ liṅgamiti । atha
kimiti adhyāyādau idaṁ na nirṇīta śrutyādīni ca viniyōgē kāraṇānītyasmin‍nēva bhāṣyē
atrōcyatē---tatrāpyētadutsūtramēva vaktavyam</b> । yadi hi tatrēdaṁ sūtrōk‍taṁ tadā sūtraṁ
vivr̥ṇvan bhāṣyakārō brūyāt tatrāpyētadutsūtramiti viśēṣābhāvādihaivōktam । <b>iyāṁstvatra
viśēṣaḥ śrutiliṅga ityasya sūtrasya vyākhyātavyatayā aupōddhātikatayā saṁbaddhamabhidhānaṁ
bhavati</b> । jñātasvarūpayōrhi bhēdāvagamē sati balābalavivēkasyāvasara iti bhavati svarūpajñānamau-
pōddhātikam । <b>kathaṁ punaridānīṁ tulyē padāntarasaṁbandhē gārhapatyaśabdasya śrutitōcyatē</b> ?
yāvatā vākyamēva1 dvayamapyētaditi । <b>iyamucyatē । padāntarasaṁbandhō</b> mantragatō viniyōga-
vākyagataśca <b>indrābhidhānē gārhapatyābhidhānē vā'viśiṣṭaḥ । gārhapatyaśravaṇamēva tu gārha-
patyābhidhānē vyāpriyatē</b> । tēnānvayavyatirēkābhyāṁ gārhapatyaśravaṇamēva gārhapatyābhidhānē
vyāpriyatē । <b>nanu dvitīyā vyāptiyata ityuktam</b> । indrē'pi hyupasthēyē gārhapatyaśabdaḥ
saptamyantatayā'nvayaṁ yātyēva । na punardvitīyēti saiva gārhapatyōpasthānē karaṇam । <b>satyaṁ
gārhapatyaśravaṇē sati</b> । sāpi na prātipadikārthanirapēkṣā gārhapatyaviniyōgē prabhavati,
<note>(1) G. vākyēnanvayama</note>
﻿<pb n="r769"/>
indrē'pi dvitīyārthōpapattēḥ । <b>ataḥ padasyaiva darśitaṁ na prātipadikamātrasyēti</b> । dvitīyā
anuktāpyupalakṣyatē । dvitīyōpādānēpi prātipadikamapi iti padamēva gārhapatyābhidhānē
vyāpriyatē । <b>ēvamindrābhidhānē</b> indrōpasthānē viniyōgēpi <b>mantrē padāntaramudāstē</b> gārhapatyā-
bhidhānēpi tulyatvāt । tasmāt padāntarāṇāmudāsīnatvāt śrutiliṅgayōrvākyāt bhēdaḥ ।
ēvaṁ ca sati 1padāntarāpēkṣatvēna vākyatvē saṁbhāvyamānē sati <b>ētadvivēkajñānāyaiva vākyēpi
praś‍nōttaramityupapannamēva</b> । upasaṁharati---<b>atō'sādhāraṇapratītinimittatayā satyapi
saṁhatyārthābhidhānē śrutirliṅgamiti cōcyatē</b> । yatō bhēdaḥ śrutiliṅgayōḥ । <b>tasmādupapannaṁ
śrutiliṅgayōrvirōdhē kimubhayaṁ viniyōjakaṁ uta śrutirēvēti । prakaraṇapraś‍nābhiprāyaṁ tu
svasthānē</b> prakaraṇapraś‍nasthānē vākyaprakaraṇavirōdhādhikaraṇē <b>vakṣyāmaḥ</b> vyākhyāsyāma ityarthaḥ ।
<b>sthānasamākhyayōśca</b> praś‍nabhiprāyaṁ <b>vakṣyāma ityanuṣaṅgaḥ । nanu cēvaṁ</b> sati śrutiliṅgayō-
rbhēdē sati saṁpradhāraṇamēvaṁ vaktavyaṁ kiṁ śrutirliṅgaṁ <b>cōbhayaṁ pramāṇaṁ uta śrutirvalīyasīti</b> । iha
punarbhāṣyē <b>śrutiliṅgayōḥ kiṁ balīyasī śrutiḥ āhōsvilliṅgamiti na ghaṭatē । kutaḥ ?
yasmādidamapi kāraṇaṁ idamapi śrutirapi kāraṇaṁ liṅgamapi</b> kāraṇaṁ iti vakṣyati iti
<note>(1) padārthāpēkṣatvēna</note>
﻿<pb n="r770"/>
tasmāttadanusārēṇa dvayōrapi viniyōjakatvaṁ uta śrutērēvēti saṁśayō yuktaḥ । <b>tasmādyathaiva pūrva-
mupanyastamasmābhiḥ tathaivōpanyasanīyam । na tu kiṁ śrutirvalīyasī āhōsvilliṅgamiti</b> ।
yadi <b>tulyabalē ētē kāraṇē iti ca pūrvapakṣahētudarśanāt</b> । tadanurūpēṇa hētumatā ubhaya-
viniyōjakatvēna bhavitavyam । ākṣipyōpasaṁharati---<b>tasmādanyathaivōpanyāsō'nyathaivōpa-
saṁhāra iti</b> । viruddhaṁ <b>phalamapi</b> pūrvapakṣasiddhāntayōḥ <b>ēvamēvōpanyastam---kimindrasya
gārhapatyasya cōpasthānaṁ kartavyaṁ uta gārhapatyasyaivēti । tasmādupakramōpasaṁhārayōḥ sāmyaṁ
vaktavyamiti</b> । ākṣēpāntaraṁ cāha---<b>yadapi caivaṁ tarhi liṅgavākyē virudhyamānē iha
saṁpradhāryētē na śrutiliṅgē iti tadapyayuk‍tamēva । sarvatra samavētaṁ vivik‍taṁ ca dr̥śyata
ityuk‍tatvāt vivēkasya</b> । ākṣēpāntaramāha---<b>yā tvatra śrutiḥ sā liṅgēna virudhyatē ।
vākyaṁ punaḥ lakṣaṇayāpyupapadyata ēvētyuktvā athavēti punaḥ śrutyantarōpanyāsaḥ kimaparitō-
ghāt uta vikalpārtha iti ētadapi na jñāyatē</b> । pūrvaṁ gārhapatyaśravaṇaṁ śrutimuktvā athavēti
dvitīyāśrutiṁ darśayati । tatra kimaparitōṣēṇēdamucyatē atha vā pakṣāntaravibhavēnēti na jñāyatē ।
<note>(1) G. dvitīyāṁ</note>
﻿<pb n="r771"/>
ucyatē---<b>yastāvadayamupanyāsaḥ</b> kiṁ balīyasī śrutiḥ <b>āhōsvilliṅgamiti tatrāyamabhiprāyaḥ</b>
kiṁ liṅgōpamardanēnaiva śrutiḥ <b>yathā pramāṇaṁ tathā</b> liṅgamapi śrutyupamardanēnaiva pramāṇamiti ।
<b>yadā cōbhayaṁ ubhayōpamardanēnaiva pramāṇaṁ tadōpapadyata ēvāyamupanyāsaḥ kiṁ śrutirbalīyasī
āhōsvilliṅgamiti</b> । kathamupapadyata ityāha---<b>ētaduk‍taṁ bhavati na vidmaḥ kiṁ balīya iti</b> ।
tēnāyaṁ bhāṣyārthaḥ---kiṁ liṅgāt śrutirēva balīyasī āhōsvicchrutistāvadbalīyasyēva । ēvaṁ
liṅgamapi śrutērbalīya iti । <b>tasmādubhayaṁ pramāṇam । ubhayaprāmāṇyē ca ubhayō-
rabhidhānam । ata ēva cāniyama ityuktam । yadi tulyabalē ētē kāraṇē iti ca
viśēṣāgrahaṇā</b>duktamityanuṣaṅgaḥ । bhāṣyamanubhāṣyākṣipati---<b>tatō vikalpa iti । kō'yaṁ
vikalpaḥ । nanu cāsmin pakṣē samuccaya ēva</b> indrē ca gārhapatyē ca viniyōgānmantrasya ।
samarthayatē---<b>abhidhānavikalpamaṅgīkr̥tyaitaduk‍taṁ na prayōgavikalpam</b> । asyārthaḥ---yadā
gārhapatyābhidhānāya prayujyatē tadā mantrēṇēndrō nābhidhīyatē । yadā indrōpasthānāya na tadā
gārhapatyasya ityabhidhānasya vyavasthitō vikalpaḥ । mantraprayōgasya tu agnau indrē ca samuccaya
<note>(1) Bh. P. 824</note>
﻿<pb n="r772"/>
ēva śēṣibhēdēna pratipradhānaṁ guṇāvr̥ttēriti । <b><q>‘yadi tu liṅgaṁ balīya’</q> ityētadapi bhāṣyaṁ
upanyāsavat draṣṭavyam</b> । balīyastvaṁ ca śrutivat svaviṣayē nirapēkṣaviniyōjakatvam ।
uk‍tē'pi śrutiliṅgē vākyānāṁ vivēkaḥ । <b>ēvaṁ tarhīti punaḥ</b> praś‍nō na <b>kēvalāt gārhapatya-
śravaṇāt tadupasthānāvagatiḥ</b> padamātrasyāvācakatvāt । <b>tāvanmātrasya śrutitvamupadarśitam</b>
taccāvācakam । yacca vācakaṁ tadvākyamiti । ēvaṁ cōditē <b>tadidānīṁ rāddhāntavādyabhiprāyaṁ
vivr̥ṇōtīti vadan</b> pūrvōktavivaraṇamētaditi darśayati---<b>satyaṁ vākyādr̥tē</b> nāyamavagamaḥ
gārhapatyaśravaṇāt tadupasthānāvagatiriti । ētacca yā tvatra <b>śrutirityanēna granthēnōktam
indrābhidhānēpi tulyatvāt</b> padāntarāṇām । kathaṁ tulvatvaṁ ? <b>balīyasyapi hi liṅgē</b>
indrēpyupasthēyē <b>aindrayōpatiṣṭhata iti ētat gārhapatyaśabdēna sahaikavākyatāmabhyupētyaiva
yadi hi nōpōyāt tadā liṅgēna vākyaṁ</b> virudhyēta vākyaliṅgavirōdha ēvēha bhavēt na
śrutiliṅgavirōdhaḥ । iha gārhapatyaśravaṇādanantaraṁ yō'rthaḥ pratīyatē'gniviśēṣātmakaḥ sa liṅgēna
viruddha‍yatē । ataḥ <b>śrutiliṅgayōrēvāyaṁ virōdhaḥ । 1atha vā nātraikavākyatvāditi</b>
<note>(1) G. kathaṁ vā</note>
﻿<pb n="r773"/>
<b>pakṣāntarōpanyāsaḥ sakalapadapradarśanārtha iti vyākhyātam</b> । nāparitōṣēṇa nāpi pakṣāntara---
tayā śrutyantarōpanyāsaḥ । kintu pūrvaṁ kēvalaṁ prātipadikamuk‍taṁ, adhunā vibhaktisahitam ।
vibhaktisahitasya ca viniyōjakatvamiti darśitaṁ prāk । <b>kiṁ punaratra yuktaṁ ? ubhayatra
svārthāvagamāt</b> । vivr̥ṇōti---<b>liṅgādapi liṅgārthaḥ</b> indrōpasthānātmakō'vagamyatē । <b>śrutē-
rapi śrutyarthō</b> gārhapatyōpasthānātmakō'vagamyatē । <b>vākyasya caudāsīnyāt ubhayatrābhidhāna-
mēva2</b> padamātramēvōbhayatra mantrē viniyōjakē <b>ca viruddha‍yatē । na cābhidhānē kaścidviśē-
ṣō'vagamyatē ityatastulyabalē ētē kāraṇē ityuktam</b> । ēvaṁ cātra pūrvapakṣakaraṇē <q>‘vacanāttva
yathārthaṁ’</q> ityanēna saha spaṣṭamapaunaruktyam । tatra hi pūrvapakṣē liṅgasyaiva viniyōjakatvamuktvā
siddhāntē śrutistāvadviniyōk‍tuṁ śak‍nōtītyuktam । ihēdānīṁ śrutēḥ sthitē viniyōjakatvē
liṅgasyāpi viniyōjakatvamāśaṅkyata ityuktam । atra bhāṣyaṁ---<q>“nanu liṅgasya bhaṅgurasyēva rūpaṁ
savicikitsō hi liṅgāt pratyaya”</q> iti । tadākṣipati---<b>kēyaṁ vicikitsā nāma ?</b> uttaraṁ
---<b>asamyak‌pratyayaḥ</b> । kimatrāsamyaktvaṁ ? <b>uttaraṁ---nahīndrābhidhānāt indrō'bhidhātavya
iti pratyayō bhavati</b> । na hi śaktimātrēṇa idamanēna kāryamiti kartavyatājñānaṁ bhavati ।
<b>bhavati tu gārhapatyaśravaṇāt</b> anēna gārhapatya upasthēya iti kartavyatājñānaṁ <b>vidhāyakavākya-
gatatvāt gārhapatyaśabdasya । nanu cāvidhāyakatvālliṅgasya prāmāṇyamēva nāsti kathaṁ</b>
<note>(1) Bhashya 842</note> <note>(2) G. adds ēvamēva</note>
﻿<pb n="r774"/>
<b>virōdhaḥ</b> । nāpramāṇēna pramāṇasya virōdha ityarthaḥ । pariharati---<b>satyaṁ, abhidhānasāmarthyamātraṁ</b>
naiva <b>pramāṇaṁ itikartavyatāvagamē sati anyatō viśēṣāvagamē2 pramāṇam</b> । kaiḥ kartavyatā-
vagamaḥ ? prakaraṇādibhiḥ sāmānyēnātrōpakartavyamityavagatē kiṁ kurvatēti viśēṣākāṅkṣāyāṁ
yacchak‍nōti kartuṁ tatkurvatēti viśēṣakāryē liṅgaṁ viniyōjakaṁ bhavatyēva । <b>3kartavyatāvagamē
cābhidhānamātramavaśiṣyata</b> ityuk‍taṁ bhāṣyē । tadidaṁ liṅgakramādhikaraṇē sanyāsikīkr̥taṁ
prakaṭīkr̥tam । pūrvapakṣamupasaṁharati---<b>tasmāt tulyabalē ētē kāraṇē iti</b> । atrāparaṁ bhāṣyaṁ
<q>“balīyānapi hētuḥ”</q> iti tadva‍yācaṣṭē---<b>na ca tāvat balīyān</b> । uk‍tēna nyāyēna śrutiliṅgayō-
stulyabalatvāt । <b>anvāruhyāpi na virōdhō'stīti manyatē</b> । <q>“nanu cāyamēva virōdhaḥ
sakr̥dupasthānaṁ cōditaṁ asakr̥dabhinirdhartyata iti । naivam । upasthēyabhēdāt pratipradhāna-
mā/?/bartantē guṇā iti nyāya ēvaiṣaḥ na virōdhaḥ”</q> iti bhāṣyamanubhāṣya ākṣipati---<b>nanu cēdama-
virōdhōttaraṁ na ghaṭatē na hyatrōpasthēyadvayaṁ śrūyatē । gārhapatyamupatiṣṭhata iti gārhapatya ēvaikaḥ
upasthēyaḥ śrūyatē nēndrō'pi</b> । na liṅgāt kartavyatāvagamō'stīti । <b>tasmādanuttaramidaṁ</b>
bhāṣyam ।</p>
<note>(1) Bh, P. 844</note> <note>(2) G. vagamaḥ</note> <note>(3) G. kartavyanavagamē</note>
﻿<pb n="r775"/>
<p>ucyatē---<b>prakaraṇāt kartavyatāvagamāt । indrapadādapīndrābhidhānaṁ pratīyata</b>
iti prakaraṇasavyapēkṣālliṅgādapi kartavyatāvagamaḥ iti <b>manvānēna 1upasthēyamēdādityuktam ।
vākyasāmānyādvā</b> । asyārthaḥ---viniyōjakē'pi padamātramēva gārhapatyaṁ iti viniyōjakaṁ
padāntarāṇāmudāsīnatvāt mantrē'pi indrapadamaviśiṣṭamiti tadapi viniyōjakaṁ saṁbhavati
<b>vākyasāmānyāt</b> sādhāraṇyāt; ubhayatrāpi tulyatvādityuk‍taṁ prāgēva । <b>ēvaṁ tarhi gauṇa-
mukhyatā nōṣapadyata iti punarvirōdhōpanyāsaḥ । nanu ca pratipradhānaṁ guṇāvr̥ttau satyāṁ
naivāyaṁ virōdhō ghaṭatē</b> । asyārthaḥ---pramāṇadvayēnōbhayatra virōdhāt pratipradhānaṁ guṇānāmāvr̥ttēḥ
dvirayaṁ mantraḥ prayōk‍tavyaḥ । tatraikasmin prayōgē mukhyatā anyasmiṁśca gauṇatēti na virōdhaḥ ।
yadi hyēkasmin prayōgē gauṇamukhyārthatōcyatē tatō virōdhō bhavēditi । pariharati---<b>avini-
yuktamantrāpēkṣō'yaṁ virōdhaḥ</b> । aviniyuktō yō mantraḥ tadapēkṣō'yaṁ gauṇamukhyārthatāpatyā
virōdhaḥ । ētaduk‍taṁ bhavati---svādhyāyakālē yasya mantrasyaikaḥ prayōgaḥ sa gauṇamukhyārthōṁ na yukta
iti । kathaṁ tarhi na virōdha ityatrāha---<b>viniyōgē tu avirōdhaḥ</b> । pradhānabhēdēna vini-
yōgabhēdāt । tadbhēdē ca pratipradhānaṁ prayōgabhēdādavirōdha iti <b>siddhō'tra pūrvaḥ pakṣaḥ</b>
rāddhāntamupakramatē---<b>atrōcyatē śrutiliṅgayōḥ śrutirbalīyasī । kutaḥ arthaviprakarṣāt ।
kimidaṁ arthaviprakarṣāditi । arthasya viprakarṣō'rthaviprakarṣaḥ । kaḥ punararthaḥ śrutyarthaḥ</b>
<note>(1) G. indrōpasthēya</note>
﻿<pb n="r776"/>
anēnēdaṁ kartavyamityēvaṁrūpaḥ । <b>atra gārhapatyamupatiṣṭhata iti sannikr̥ṣṭaḥ śrutyarthaḥ</b> pramā-
ṇāntarānapēkṣatvācchrutēḥ <b>indra upasthēya iti viprakr̥ṣṭaḥ</b> । kathaṁ ? uttaraṁ---<q>“kadācana
starīrasi”</q> iti mantrēṇēndra upasthēya iti na śrūyatē satyapīndrābhidhānasāmarthyē vacanābhāvāt ।
anupasthānīya indra ityavagamyatē” iti bhāṣyamanubhāṣyākṣipati---<b>nanu ca pūrvamēvōktaṁ satyāṁ</b>
kartavyatāyāṁ indrō'bhidhīyatē yēna liṅgēna sāmarthyalakṣaṇēna <b>tadindrābhidhānaṁ pramāṇam ।
tataścōbhayōḥ indragārhapatyayōrabhidhānē syāt‍tulyataiva । atō dvayōḥ</b> śrutiliṅgayōḥ
<b>prāmāṇyamiti</b> । kimidaṁ punarākṣiptam ? liṅgaprāmāṇyaṁ <b>samāhitaṁ ca</b> samarthanamucyatē
<q>“dharmasya śabdamūlatvādaśabdamanapēkṣaṁ syāta iti yadētat prakaraṇaṁ liṅgaṁ ca ubhayamētada-
śābdam । na cātikrāntapratyakṣaviṣaya(ēva) ēvaṁlakṣaṇakē'rthē śabdamantarēṇa paricchēdō'va-
kalpatē । atō manyāmahē viprakr̥ṣṭa śrutyarthālliṅgamiti”</q> <b>ucyatē</b>---anēna bhāṣyēṇa <b>aśābda-
mētaditi 1viśēṣaṁ pradarśayituṁ</b> punarākṣip‍taṁ liṅgasya prāmāṇyaṁ samāhitaṁ ca । ucyatē---
śabdaśca pūrvatra yōjyaḥ । <b>nanu caivaṁ sati aśābdatvē liṅgasya prāmāṇyamēva hīyatē</b> ।
<note>(1) G. viśēṣaṁ</note>
﻿<pb n="r777"/>
<b>kutō virōdhaḥ ?</b> prāmāṇyē hi virōdhō bhavati viruddhārthōpasthāpakatvāt । <b>athāyamabhiprāyaḥ
asati virōdhē</b> śrutyā <b>smr̥tivat liṅgasya prāmāṇyaṁ</b> yathā śrutyavirōdhaviṣayē smr̥tēḥ prāmāṇyaṁ
tathā liṅgasyāpi iti । <b>tadayuktam । kutaḥ ? smr̥tērhyarthamavagamya 1virōdhādviparyayaḥ</b>
kalpyatē auduṁbarī sarvā vēṣṭayitavyēti sarvavēṣṭanaṁ smr̥tēravagamya śrutivirōdhādarthasya viparyayaḥ
kalpyatē । <b>iha punarupasthānaṁ naivāvagamyata ityuktam । kathamanavagamyamānē'rthē'numānaṁ</b>
saṁbhāvyatē <b>tasmāt durgr̥hītastēnasaṁbhāṣitavadasaṁbandhaṁ pratibhāti</b> । durgr̥hītaṁ durācaritaṁ
yēna stēnēna tadbhāṣitavat asaṁbaddhamidaṁ bhāṣyamityarthaḥ । <b>punarapi</b> bhāṣyakāraḥ <b>prakaraṇā-
vagatakartavyatāpēkṣālliṅgādēvārthāvagartiṁ darśayati---śrutisaṁbhavē ca avagativākyasādhāra-
ṇyē sati kathamayaṁ viśēṣa iti vak‍tavyam</b> । vākyasya śrutau liṅgē ca sādhāraṇyēnōdāsī-
natvāt dvayōrapyavagatiryuk‍tēti bhāvaḥ ।</p>
<p><b>atrābhidhīyatē---kartavyasyētikartavyatākāṅkṣasya vacanaṁ prakaraṇasiti</b> prakaraṇasya
lakṣaṇam । tēna <b>caidamarthyalakṣaṇaḥ</b> karaṇaidamarthyalakṣaṇa <b>ēva saṁbandhaḥ</b> prakaraṇēna pratīyatē,
<b>na punaranvita/?/padārthalakṣaṇaḥ</b> anvitāḥ padārthā lakṣaṇaṁ pramāṇaṁ yasya padārthānvayalakṣaṇasya sa
prakaraṇānnāvagamyata <b>ityuk‍taṁ</b> prakaraṇādhikaraṇē । <b>tataḥ kiṁ ?</b> idaṁ tataḥ । <b>anvitapadārtha-</b>
<note>(1) G. viparyayavirōdhaḥ</note>
﻿<pb n="r778"/>
<b>lakṣaṇaḥ saṁbandhaḥ padārthēbhya ēvāvasīyatē । aidamarthyalakṣaṇastu kēvalaṁ kāryata ēva na
padārthānvayē1-2 vyāpārō'vagamyatē</b> kāryasya । prakaraṇasya kāryatō hi karaṇaidamarthyamēvā-
vagamyatē । na padārthānvayaḥ kāryamēvētikartavyatākāṅkṣaṁ prakaraṇam । tēna prakaraṇāta
kēvalakaraṇaidamarthyāvagamāt padārthānvayō nāvagamyatē । <b>ēvamapi kō viśēṣaḥ ? ayamasti
viśēṣaḥ padārthānvitalakṣaṇaḥ</b> । kēvalasaṁbandhē padārthairanvitō yō vākyārthaḥ saḥ lakṣaṇaṁ yasya
padārthānvayarūpasaṁbandhasya <b>tasmin sati paścāt kāryayōgaḥ</b> kāryēṇa sahētikartavyatālakṣaṇaḥ
saṁbandhaḥ <b>padārthānvayalakṣaṇastu prathamata ēva</b> । kāryē tu prakaraṇarūpē sati paścāt padārthānvayaḥ
sāmarthyarūpaliṅgabalēnēti <b>sō'yamarthaviprakarṣaḥ</b> । śrutau prathamaṁ padārthānvayaḥ liṅgē tu paścāditi ।
bhavatu padārthānvayaviprakarṣō liṅgasya tathāpi kathaṁ śrutērbalīyastvaṁ ityatrāha-<b>anvayapradarśanārthaṁ ca
tārtīyaṁ pramāṇaṣaṭkaṁ śēṣaśēṣividō manyantē</b> । tathāpi kimityatrāha---<b>sa cāyamanvayaḥ</b> śrutau
<b>prathamataramavagamyatē</b> । tāvataiva grāhakasya mantrasamāmnānasya ca kr̥tārthatvāt । <b>na kāryataḥ
pāścātyāyāṁ padārthānvayāvagatau pramāṇamasti । kutaḥ ? na hi anvitasyānvayō dr̥śyatē
yataḥ</b> । tasmād‍yuk‍taṁ liṅgācchrutibalīyasīti । atrādhikaraṇē bhāṣyē <b>ānumānikābhidhānaṁ
ca padārthānvayāpēkṣam</b> । padārthānvayō hi prakaraṇaliṅgābhyāṁ pāścātya iti pāścātyātma-
<note>(1) padārthānvaya</note> <note>(2) padārthēbhyaḥ</note>
﻿<pb n="r779"/>
katvāt anumāna ivānumānika ityucyatē । aśābdaṁ cōcyatē sākṣādanvitapadārthalakṣaṇātvā-
bhāvāt । nanu samuccayēnātra pūrvaḥ pakṣaḥ kathaṁ vikalpasya cānyāyyatvāt iti rāddhāntē'bhidhī-
yatē ityatrāha---<b>vikalpasya cānyāyyatvāditi mantravākyāpēkṣam</b> । ētadēva vivr̥ṇōti
---<b>nindraśabdasyābhidhānadvayaṁ nyāyyamityabhiprāyaḥ</b> । indraśabdō hi kadācidnārhapatya-
mabhidhattē kadāciccēndramiti na nyāyyamiti । <b>atō</b> vikalpasyānyāyyatvāt <b>viniyuktasyaiva
mantrasya viniyōgō na ghaṭata iti darśitō hētuḥ</b> vikalpasyānyāyyatvalakṣaṇaḥ । <b>yaduktaṁ
avirōdha iti</b> pūrvapakṣānubhāṣaṇam । sō'yaṁ virōdhō yaduta <b>indraśabdasya mantravākyā-
pēkṣayā'bhidhānadvayaṁ nōpapadyata iti</b> । sakr̥duccaritaṁ mantravākyam tēna caika ēvārthō-
'bhidhātavyaḥ na punararthadvayaṁ sakr̥duccaritasyānēkārthatbānupapattēḥ । nanu ca viniyōgadvayēna
prayōgadvayānna virōdhaḥ ityatrāha---<b>aidamarthyasya ca anvayalabhyatvāt śrutāvuparataiva kartavyatā-
pēkṣēti nākāṅkṣādvayamupapadyata iti virōdhaḥ</b> । asyārthaḥ---śrutau padārthānvayāt prathamamavagatāt
karaṇaidamarthyasya labhyatvāt prathamamavagatēna śrautēna kāryaviśēṣēṇa uparataiva kāryaviśēṣāpēkṣēti
nākāṅkṣādvayamupapadyata iti ubhayatrāpi viniyōgāt asti mantravākyāpēkṣayā virōdhaḥ । yadidaṁ
śrautādviniyōgāt prāk kāryāpēkṣitvaṁ mantrasya grāhakagrahaṇasya <b>ca tadidamakr̥tasāmarthyatvaṁ
mantravākyasya viniyōgasya cōktam vākyaprakaraṇaśabdābhyāṁ</b> bhāṣyagatābhyām । vākya-
śabdēna mantravākyāmucyatē । prakaraṇaśabdēna grāhakaniyōga ityarthaḥ । kr̥taṁ sāmarthyaṁ yayō-
<note>(1) Bh. P. 846</note>
﻿<pb n="r780"/>
stau kr̥tasāmarthyau mantraniyōgau na kr̥tasāmarthyau akr̥tasāmarthyau tayōrbhāvastattvam । <b>ataḥ
upapannō'rthaviprakaṣaḥ</b> ।</p>
<p>atra cēdaṁ pūrvōttarapakṣasāram---śrutyā tāvadaindrō mantrō gārhapatyōpasthānē viniyujyatē ।
tathā prakaraṇāpāditē kāryamātrē viśēṣakāryaniyāmakatayā labdhapramāṇabhāvēna liṅgēnāpi indrōpasthānē
viniyujyatē । na ca virōdhaḥ, viniyōgadvayabalēna prayōgadvayādubhayatrābhidhānōpapattēriti
<b>pūrvapakṣaḥ</b> । rāddhāntastu adhikāraniyōgasannidhau paṭhitasya mantrasya grāhakēṇa gr̥hītasya śrutyā
prathamamēvāvagataśēṣabhāvasya paścādupādānēnāvagatakaraṇaidamarthyasya kāryāntarākāṅkṣābhāvāt viniyō-
gānupapattēḥ na liṅgēnāpi viniyōgō yuktaḥ । na ca śrautaliṅgaviniyōgayōstulyakālatā ।
grāhakagrahaṇē sati śīghratvāt śrutiviniyōgasya । prakaraṇaviniyōgāpēkṣitvācca liṅgaviniyōga-
syēti ।</p>
<p><b>liṅgavākyayōrvirōdhē kimudāharaṇam ? <q>“syōnaṁ ttē sadanaṁ karōmi dhr̥tasya
dhārayā suśēvaṁ kalpayāmi । tasmin sīdāmr̥tē pratitiṣṭha । vrīhīṇāṁ mēdha sumanasmamānaḥ”</q></b>
ityanēna bhāṣyamanubhāṣitamākṣēp‍tum । <b>nanu cārthaviprakarṣādityuktō hētuḥ sāpēkṣanirapēkṣatvaṁ
ca liṅgavākyayōḥ</b> । tathā---hi liṅgaṁ vākyanirapēkṣaṁ sadanakaraṇē purōḍāśapratiṣṭhāpanē ca
vibhajya mantraṁ viniyōk‍tuṁ kṣamatē । vākyaṁ tu liṅgaviniyōgāpēkṣaṁ viniyōk‍tuṁ kṣamatē viniyō-
jakēna liṅgēna hi ēkasmin bhāgē viniyuk‍tē vākyēnāparasyāpi bhāgasya tadanupravēśitā
kalpyatē ।</p>
<note>(1) Bh. P. 847</note>
﻿<pb n="r781"/>
<p><b>ataḥ prakaṭa ēvārthaviprakarṣaḥ । kimityadhikaraṇāntaramārabhyatē ? na kēvala-
midamēvādhikaraṇam । sarvādhikaraṇākṣēpa ēvāyam</b> 1sujñānō hyarthaviprakarṣaḥ sarvatra ।
<b>kathaṁ ? liṅgaṁ tāvduktaṁ nirapēkṣatvāditi vākyamapi padārthānvayāvagamyasaṁbandhaṁ aidamarthya-
lakṣaṇāt</b> prakaraṇasaṁbandhāt <b>balīya ityuktam</b> । anvitapadārthāvagamyō hi vākyārthānvayaḥ
vākyārthayōḥ prakaraṇēna karaṇaidamarthyalakṣaṇaḥ saṁbandhaḥ pratīyatē, na padārthānvayalakṣaṇaḥ । tēna
padārthānvayalakṣaṇasaṁbandhē prakaraṇaṁ liṅgamapēkṣata iti darśitaṁ śrutiliṅgavicārē । <b>prakaraṇamapi
tadapēkṣatvāt kramasya kramādvalīyaḥ</b> prakaraṇēna hi sāmānyasaṁbandhē siddhē kramēṇa viśēṣa-
karaṇasaṁbandhaḥ । <b>kramō'pi viśēṣakaraṇasaṁbandhakr̥ttayā vēdāvagamyatvācca samākhyāyā
balīyānēva</b> । sannivānaṁ hi anvitābhidhānavyutpatau upādhitvēna svīkr̥taṁ saṁbandhakāraṇam ।
tadā vēdādēva avagamyata iti śīghraṁ saṁbandhaṁ pratipādayatīti samākhyātī balīyān ।
<b>atō nārabhbhaṇīyānyētānyadhikaraṇāni ityarthaviprakarṣajñānābhimāninō manyantē ।
atrōcyatē---yattāvaduktaṁ nirapēkṣatvālliṅgaṁ balīya iti</b> । tadayuktam । kasmāt ?
<b>sakalasya hi mantrasya kartavyatāvagamānna kēvalāt padāt kartavyatāvagamō bhavati</b> ।
<note>(1) G. hyanyatra</note>
﻿<pb n="r782"/>
ayamāśayaḥ---yāvanti hiṁ padāni prayujyantē tāvanti saṁbhūyaikamarthaṁ pratipādayanti । śak‍nuvanti
caitānyēkamarthaṁ pratipādayiṁtu iti prathamamēkavākyatā avasīyatē । tathābhūtasya paścālliṅgēna
viniyōga iti । akṣarārthastu sakalamantravākyasya kartavyatāvagamāt anuṣṭhānāvagamakatvātṁ
na kēvalāt padāt anuṣṭhānāvagamaḥ । <b>atō vākyamēva prathamataraṁ padānāṁ parasparasaṁbandhā-
vagamahētuḥ</b> । ēkavākyārthapratipādakatayā । saṁbandhasya ca padajātasya paścālliṅgāt
<b>kāryāvagatiḥ । tasmāt vākyamēva balīya iti bhavati matiḥ । avaśyaṁ caitadēvaṁ</b>
padānāṁ svata ēva prathamataramēkārthapratipādakatayā saṁbandha <b>ityabhyupagamanīyam । anyathā hi
2avirōdhisyōnādipadāntarasaṁbandhō'pi na syāt</b> । ēkamēva sadanapadaṁ viniyujyēta ।
kutaḥ ? <b>viniyōgē padāntaranirapēkṣatvālliṅgasya । atō durjñānō'yaṁ vākyaliṅgayō-
rviprakaṣa iti prārabdhamidamadhikaraṇam</b> । nanu bhāṣyē pūrvapakṣavādī vākyēna kr̥ts‍nasya
mantrasya viniyōga ityāha, na punarliṅgēnēti tatrāha---<b>ayamēva ca pūrvapakṣavādinō'bhiprāyaḥ
padāntarasaṁbandhasavyapēkṣaṁ liṅgaṁ viniyōjakamiti</b> । asyārthaḥ---yadētat pūrvapakṣavādinā
vākyasya viniyōjakatvamuktaṁ na talliṅganirapēkṣam । kintu liṅgamēva viniyōjakam । tat‍tu
parasparasaṁbaddhasya padajātasyēti । <b>ubhayatra sadanakaraṇē purōḍāśapratiṣṭhāpanē ca kr̥ts‍na---
mantrasya viniyōgaḥ । yatpunaridamuktaṁ</b> bhāṣyakārēṇa <b>liṅgasya śrutyāpi bādhitatvāditi
kō'yaṁ vākyēna liṅgasya bādhahētuḥ । na hi śrutyā bādhitasyānyēnāpi bādhyatā yuktā</b> ।
<note>(1) Bhasya P. 849</note> <note>(2) G. svavirōdhi</note>
﻿<pb n="r783"/>
<b>tasmāt bāliśalikhitamēvēdaṁ pratibhāti । nēdaṁ vāliśalikhitam । anyō'bhiprāścōda-
kasya । yathaiva śrutyā padārthānvayasaṁbandhajñānakāraṇatvēna liṅgaṁ bādhitaṁ kāryaikyaviniyōjya-
tvāt ēvaṁ vākyēnāpi</b> itikartavyatākāṅkṣakāryaikyaviniyōjyatvānmantrasyētyarthaḥ iti pūrvaḥ
pakṣaḥ । atrābhidhīyatē---<b>yajuṣastāvadviniyōgaḥ pratipadam ।</b> asyārthaḥ---praśliṣṭa-
paripaṭhitānāṁ yajuṣāmavacchēdō nānyataḥ । yāvadēkārthaṁ varṇajātaṁ tāvadēkaṁ padam । arthāvaga-
mastu viniyōgataḥ । viniyōgaścānuṣṭhānaprakāśakatayā tadyēnānuṣṭhānaṁ prakāśyatē tasya viniyōgaḥ ।
ēkēna ca padēnānuṣṭhānaṁ prakāśyatē iti tāvanmāvasya viniyōgaḥ । athānvitābhidhāyitayā padānāṁ
dvitīyapadāpēkṣatvaṁ tathāpi dvayōrastu viniyōgaḥ । kathaṁ tarhyavirōdhipadāntarāṇāmanupravēśaḥ
tatrāha---<b>kāryataḥ punaḥ aikyaṁ padānāṁ yāvadēkaṁ kāryē tāvadaviruddhaḥ padāntarasaṁbandhaḥ</b> ।
asyārthaḥ---padāntarāṇyapi prakaraṇādhītāni kēna dvārēṇānupraviśantītyapēkṣāyāṁ yāvatāmanvayavatā-
mēkārthānvayitvaṁ pratīyatē tāvanti 1liṅgavirōdhēna praviśanti । liṅgāvagatē <b>kāryāntarē tu
pratyarthini na kāryāntarasaṁbandhitā śakyatē pratipat‍tum</b> । na hi svata ēva kāryalābhē
parōpajīvitvaṁ yuktam । kutaḥ svataḥ kāryalābha ityatrāha---<b>pratipadaṁ</b> yajuṣāṁ <b>vidhānādēva</b> ।
kasmātpunaḥ pratipadaṁ yajuṣāṁ vidhānaṁ ityatrāha---<b>atra hi kāryatō mantratvam</b> । kāryamapēkṣya
mantravibhāgaḥ । <b>na mantrataḥ kāryam</b> । kāryātprāgēkamantratvē avagatē na paścāt kāryam ।
<note>(1) G. liṅgētā vi</note>
﻿<pb n="r784"/>
kāryātprāgēkamantratvē pramāṇābhāvāt <b>yathā r̥kṣu sāmasu cēti</b> viparītayōjanā । anyata ēva
r̥cāṁ sāmnāṁ ca parimāṇajñānāt । <b>ataḥ kāryanirapēkṣāṁ kēvalapadārthānvayasaṁbandhitāṁ
vākyanibandhinīṁ bādhatē liṅgam</b> । kāryaśūnyā yā kēvalēna padārthānvayēna padānāṁ paraspara---
saṁbandhitā vākyanibandhinī tāṁ liṅgaṁ bāghata ityarthaḥ । <b>nanu ca śrutāvapi ainda‌‍yā</b> gārhapatya-
mupatiṣṭhata ityatrāpyēvamēva prāpnōti । vibhajyaivēndrasya padasya indrōpasthānē viniyōgaḥ prāpnōti ।
pariharati---<b>satyaṁ prāpnōti yadīdaṁ yajuḥ syāt tat‍tu śrutiviniyōjyatvamr̥kṣu darśitam ।
r̥cāṁ ca mantrataḥ kāryaṁ</b>, chandōvanmantrōpasthāpanāvaśēnāvagatānāmēvarcāṁ viniyōgēna kārya-
mityuk‍taṁ arthaikatvādityatra । <b>yajuṣāṁ punaḥ yatrāpi iṣētvēti viniyōgaḥ tatrāpyupādānava-
śāt vicchēdaḥ</b> । yāvadēva kāryēṇōpādīyatē tāvadēvaikaṁ yajurityupādānādvicchēdaḥ । <b>na punaḥ
kāryōpādānābhyāmanyō</b> yajuṣṭvē hēturasti । kāryapadasya tāvat kāryata ēvānupravēśaḥ
tadēkavākyatayā'nyēṣāṁ kāryaśūnyānāṁ upādānata iti tasmād‌yuktō vākyabhēdaḥ kāryabhēdāt ।</p>
<p><b>yatpunaridaṁ bhāṣyakārēṇa darśitaṁ---nanu caikavākyatvēpi liṅgaṁ vyāpriyata iti
tadayuktamiva pratibhāti । kimiti</b> ? । uttaraṁ---<b>kāryatō'trārthanirṇayaḥ । kutaḥ</b> ? tēna
<note>(1) Bhashya P. 824</note>
﻿<pb n="r785"/>
kāryabhēdāt dvāvarthau na sāmarthyamātrādarthanirṇayaḥ yēna svasāmarthyavaśēnaikārthatvaṁ syāt ।
<b>kāryasavyapēkṣaṁ hi sāmarthyaṁ liṅgamiti nirūpitam</b> । na kāryanirapēkṣam । <b>yadapi ca parihr̥taṁ
arthaviprakarṣō hyatra bādhyatvē hētuḥ asti caikavākyabhūtasya liṅgasyābhidhānāt liṅgādviprakarṣa
iti । tadayuktamiva । ēkavākyatāhētōrliṅgasyāliṅgatvādityuktam</b> । kāryaśūnyaṁ hi
na liṅgam । aliṅgasya ca bādhacintā'nupapannā । atrōcyatē । <b>pratipadaṁ viniyōgāt
ēkavākyatayāpi ca kāryōpapattēḥ yuktā liṅgatāśaṅkā</b> । ēkavākyatvēpi nātīva kāryaśūnyatā
kāryaviśēṣaṇatvēna syōnādipadānāmiva kāryalābhāditi yuktā liṅgatāśaṅkā । <b>parihāraśca</b>
yuktaḥ <b>arthaviprakarṣāt</b> yasmālliṅgādapi liṅgaṁ balīyaḥ । <b>tasmānnātra śrutirliṅgaṁ vākyamiti
tantramēkā</b>ntatō vivakṣitam । kintu viprakr̥ṣṭaṁ śrutyarthāt padārthānvayāt yattada<b>prāpakaṁ</b>
aviniyōjakamiti sūtrārthaḥ । <b>ataḥ siddhaṁ kāryabhēdāt vākyabhēdaḥ</b> । yadi vākyabhēdaḥ
<b>tarhi tasmin sīda iti sarvanāma kimālambanam ?</b> uttaraṁ---<b>pūrvaprakr̥tālambanamiti brūmaḥ</b> ।
pūrvavākyē yatprakr̥taṁ tadēva tacchabdēnōcyata ityarthaḥ । <b>nanu caivaṁ sati parārthataiva pūrvasya
prāpnōti tataśca vākyaṁ balīya ityuktaṁ bhavati</b> । pariharati---<b>nāvaśyaṁ parāmarśē tādarthyamēva</b>
﻿<pb n="r786"/>
<b>bhavati । yasmādanyārthamapyanyārthēnāvamr̥śyata ēva sarvanāmnā ityadōṣaḥ</b> । yathā svatantraḥ
kartētyētat <b>tatprayōjakō hētuścēti</b> tacchabdēnāvamr̥śyatē, <b>yathā vēdēpi <q>‘ētasyaiva rēvatīṣu’</q>
iti tasmādvalīyō'bhidhānaṁ liṅgamiti siddham । atha vākyaprakaraṇayōḥ kathamiti</b>
adhikaraṇasūcanam । atra bhāṣyaṁ <b>rki punaḥ prakaraṇaṁ nāmēti</b> tadākṣipati---<b>kō'yaṁ praśnaḥ</b>
nāyaṁ praś‍na upapadyata ityarthaḥ । kathaṁ ? itikartavyatārthitayā viniyōgaḥ prakaraṇamityuktam ।
viniyujyatē yēna sa viniyōgaḥ itikartavyatārthitayā yēna viniyujyatē tatprakaraṇamityuktam
prakaraṇāditi<b>kartavyatārthitvādityēvaṁ nirjñātē prakaraṇē sati</b> [<b>na vidmaḥ kimarthō'yaṁ praśna
iti</b> । samarthayatē---<b>atrōcyatē---itikartavyatārthitvādityuk‍taṁ, na vidmaḥ kasyēyamiti-
kartavyatārthitēti । yasyēyamitikartavyatākāṅkṣā tadatrōcyatē kartavyasyēti niyōgārtha-
syētyarthaḥ</b> । atra kartavyasya tritayākāṅkṣasya kiṁ kēna kathamiti niyōjyaviśēṣaṇa<b>karaṇēti
kartavyatākāṅkṣasya yēyaṁ tr̥tīyākāṅkṣā</b> kathamityēvaṁrūpā <b>tatprakaraṇaṁ tēna viniyōgaḥ</b>
prayājādīnām <b>tadviniyōgē kāraṇaṁ na kartavyatāmātram</b> itikartavyatākāṅkṣārahitaṁ nāpyanyat
<b>tasmādupapannaḥ praśnārthaḥ</b> । ākāṅkṣitaviśēṣājñānēna itikartavyatārthitvalakṣaṇaprakaraṇasvarūpa-
syaivājñānāt । <b>uttaraṁ</b> cōpapannam । ētacca pūrvapakṣaupayikaṁ pr̥ṣṭam । viniyōgākāṅkṣā-
<note>(1) Bh. P. 851</note>
﻿<pb n="r787"/>
prakaraṇamityuttarē dattē pūrvapakṣalābhō bhaviṣyatīti । bhāṣyārthastu--- <q>“kartavyasya vidhyarthasya iti-
kartavyatākāṅkṣasya yadvacanaṁ pratipādanaṁ tatprakaraṇam”</q> । kathaṁ tatprakaraṇaṁ ityapēkṣitē satyāha
---<q>“prārambhō hi saḥ tasya kartavyasya vacanakriyāyāḥ”</q> pratipādanakriyāyāḥ kartavyaṁ paripūrṇaṁ
pratipādayitavyaṁ, tasya ca paripūrṇatā itikartavyatābhāgēna vinā na bhavatīti tadākāṅkṣasya
abhidhānaṁ bhavati prārambhaḥ । tadākāṅkṣitaiva kathamityāha---<q>“sa ēṣa vidhyādirvidhyantāpēkṣaḥ”</q> sa
ēva kartavyatārūpō vidhyādiḥ vidhyantaṁ itikartavyatāṁ ākāṅkṣati । tēna vinā pratyētumanuṣṭhātuṁ
cāśakyatvāt iti । nanu bhāṣyē itikartavyatākāṅkṣaniyōgapratipādanaṁ prakaraṇamuktaṁ na
punaritikartavyatākāṅkṣō niyōgaḥ । ataḥ kathamitikartavyatārthitvalakṣaṇaṁ prakaraṇamucyatē । kathaṁ
kāryamēva itikartavyatākāṅkṣaṁ prakaraṇaṁ vakṣyatīti---ucyatē । bhāṣyakārēṇa yatpratipādanaṁ
prakaraṇamuktaṁ tatpratipādyamānāvastha ēva kartavyatārūpō vidhiḥ itikartavyatākāṅkṣa iti darśayitum ।
ataśca niyōga ēvētikartavyatākāṅkṣaḥ pratipādyamānaḥ । tasya ca yā tr̥tīyākāṅkṣā prakaraṇa-
mityavirōdhaḥ । <b>idānīṁ vākyaptakaraṇayōrvirōdhē tulyabalē ētē kāraṇē iti</b> yadvadati tatra
<b>kō'bhiprāyaḥ?</b> pr̥cchataścāyamāśayaḥ । vākyamēva balīyaḥ padārthānvayasaṁbandhakāraṇatvāditi ।
2praṣṭurabhiprāyaṁ kathayati---<b>kāryārthatvādanvayasya ubhayaṁ kāryēṇa viniyujyata iti</b> । ayamarthaḥ
---kāryārthassakalapadārthānāmanvayaḥ atō vākyēnāpi yasya viniyōgaḥ tasyāpi kāryēṇaiva । prakaraṇē-
nāpi yasya viniyōgaḥ tasyāpi kāryēṇaivēti ubhayavirōdhē biniyōgastulya iti । <b>yadvā kāryādr̥tē
anvayasya bādhitatvāt pratyuta prakaraṇamēva balīyaḥ । tatpratyayatvādvākyasya । ēvaṁ
manvānēnōktaṁ</b> bhāṣyakārēṇa liṅgēna <b>vākyasya bādhitatvāditi</b> । asyārthaḥ---iti-
kartavyatākāṅkṣā hi kāryamēva prakaraṇam । tadvirōdhē cānvayō bādhyata iti । yathā prayā-
<note>(1) Bh. P. 853</note> <note>(2) R. prapr̥ṣṭamabhi</note>
﻿<pb n="r788"/>
jaśēṣēṇētyatra sak‍tūniti ca । ataḥ pratyuta vākyāt prakaraṇamēva balīyaḥ
kāryapratyayatvādvākyasya । pratīyatē'nēnēti pratyayaḥ kāryamēva vākyēna pratyāyyatē ।
atasyadvirōdhē vākyaṁ durbalam । pradhānavirōdhē guṇānāṁ durbalatvāditi । anēnāśayēnōktaṁ
bhāṣyakārēṇa---<q>“1liṅgēna bādhitatvādvākyasya prakaraṇēnāpi bādhō yukta”</q>
iti । atrōcyatē---<b>atrāpyarthaviprakarṣādityuktō hētuḥ । kathamarthaviprakarṣa uktaḥ ? kāryārtha-
tayā'nvayaḥ kalpyaḥ</b> uktamētat śrutiliṅgādhikaraṇē <q>“prakaraṇēnānvitābhidhānāvagatayā kāryārtha-
tayā itikartavyatātvēnānvayaḥ kalpyaḥ”</q> । <b>na ca kalr̥ptānvayasya kāryārthatvē siddhē'nvayāntaraṁ,
viniyuktaviniyōgavirōdhāt liṅgavacchakyatē kalpayituṁ</b> k‌lr̥ptānvayasya viniyōjyasya
vākyēna punaḥ prakaraṇāt anvayāntaraṁ na śakyatē kalpayituṁ viniyuktasya viniyōgavirōdhāt ।
yathā liṅgē śrutiviruddhē । yadi yāvadvākyārthānvayānusārēṇa niyōgārthatā na syāt tadā
prakaraṇēnānvayāntaraṁ kalpyētāpi । iha punaḥ vākyāvagatānvayānugrahē na kāryārthatā'paiti2
iti prathamāvagatatvāt vākyagamya ēvānvayō balīyāt । <b>tasmādvākyaṁ balīyaḥ</b> । nanu yadyartha-
viprakarṣādēva prakaraṇabādhaḥ tadā śrutiliṅgādhikaraṇēnaiva gatārthatā । tatraivārthaviprakarṣēṇāsyōkta-
tvāditi tatrāha---<b>durjñānaviprakarṣajñāpanāyādhikaraṇaprapañcō'yaṁ liṅgavad‌draṣṭavyaḥ</b> । asyārthaḥ
---satyaṁ viprakarṣēṇa durbalatvaṁ satu viprakarṣa ēva durjñāna iti tatparijñānāya adhikaraṇaprapañcō'yamiti
<b>udāharaṇamuktaṁ</b> bhāṣyē sūktavākanigadaḥ । <b>atha prakaraṇasya ca kramasya ca virōdhē kimudā-
haraṇamiti</b> । adhikaraṇasūcanaivātrāpi । <b>pūrvapakṣavādī kramaprakaraṇayōstulyabalatvaṁ manyatē</b>
<note>(1) Bh. P. 853</note> <note>(2) G. kāryārthatā'nvēti</note>
﻿<pb n="r789"/>
<b>kathaṁ</b> ? samarthanaikadēśyuttaramāha---<b>bhāṣyakārastāvat ajñānamēva</b> tulyabalatvē pramāṇaṁ
vyapadiśati <q>“na tāvadviśēṣamupalabhāmaha”</q> iti । ākṣēptā dūṣayati---<b>kimajñānāt‍tulyatvaṁ
siddha‍yati</b> । na sidhyatyēvēti bhāvaḥ । <b>jñānasya hi tulyabalatvamatulyabalatvaṁ vā</b>
jñēyatayā viṣayaḥ । tathā nājñānasya । ēkadēśyēvāha---<b>nanu cājñānamapi pramāṇatayōpanyasta-
mēva abhāvē</b>2 । ākṣēptaivāha---<b>vyavahāramātraṁ tadityuktaṁ</b> prathamapādē । api cābhāvasya yē
pramāṇatāmapīcchanti tēṣāmapi matē <b>pramāṇāntarapramēyābhāvamātraṁ ca pramēyam</b> । pramāṇāntarēṇa
yatpratīyatē ghaṭādi tasyābhāvamātraṁ abhāvasya pramēyam । na punaranyat । ata iha
---<b>tat‍tulyabalatvamatulyabalatvaṁ ca na pramāṇāntarapramēyābhāvamātraṁ śakyatē vaktuṁ</b> atō nābhāvaḥ
pramēyam । saṁprati nirākr̥ta ēkadēśyāha---<b>kathaṁ tarhiṁ ētadbhāṣyaṁ <q>“na tāvadviśēṣamupalabhāmaha”</q>
iti</b> । ākṣēptā āha---<b>bhāṣyakāra ēvātra praṣṭavyaḥ</b> । samarthanavādyāha---<b>atrōcyatē
durvidagdhavacanamātramēvēdaṁ</b> <q>‘bhāṣyakāra ēvātra pr̥cchyatāṁ’</q> iti । yasmādaya<b>mabhiprāyō
bhāṣyakārasya---nātrānayōrviśēṣō jñāyata iti</b> । anayōḥ kramaprakaraṇayōḥ atra vidēvanādi-
viniyōjakatvē viśēṣō na jñāyata iti । yadi viśēṣō jñāyēta tadā ēkamēva viniyōjakaṁ
<note>(1) Bh. P. 854</note> <note>(2) G. bhāṣyē</note>
﻿<pb n="r790"/>
syāt na viśēṣaṁ jānīmaḥ । tasmādubhayaṁ viniyōjakam । nanu ca prakaraṇamēvētikartavyata-
yā'nvayaṁ sakalakaraṇasaṁbandhitayā vidēvanādīnāṁ bōdhayatīti viśēṣaḥ gamyatē ityatrāha---<b>sarvatra
prakaraṇānusyūtēḥ kramō'pi kāryavānavagamyata ēva</b> । sarvatra prakaraṇasya adhikāraniyō-
gasyānusyūtēḥ anusyūtatvāt kramō'pi kāryavānēva kramēṇāpi viniyōgaḥ kāryata ēva । <b>kāryataśca
bhavan sannidhiranvitamavagamayati</b> । yadi hi kāryasaṁbandhō na bhavēt tadā sannidhiranvayaṁ na
gamayēdēva । yatastu kāryavān sannidhiḥ । atō'nvayaṁ gamayatyēva । <b>pratyuta prakaraṇamēvātra
bādhyatayā'vagamyatē । viśēṣōpasaṁhārāt sannidhēḥ</b> । prakaraṇēna hi sāmānyēna sakala-
karaṇasaṁbandhō bōdhyaḥ । tatra sannidhānalakṣaṇēna kramēṇa viśēṣakaraṇa ēvōpasaṁhāraḥ kriyatē ।
kasmāt punarviśēṣēṇōpasaṁhāraḥ kriyatē ityatrāha---<b>na hi kalr̥ptasya sannidhēḥ kalpanā śakyatē
vak‍tum</b> । asyārthaḥ---prakaraṇēna pramāṇēna sarvakaraṇasaṁbandhē kartavyē avaśyaṁ sarvaiḥ saha sannidhiḥ
kalpyaḥ asannihitasaṁbandhānupapattēḥ । ākāṅkṣāsannidhiyōgyatvānāṁ saṁbandhē hētutvāt । na ca klr̥ptaṁ
sannidhimanādr̥tya sannidhānakalpanā yuktā anvayasyēva । yathā'nvayē k‌lr̥ptē na saṁbandhasya kalpanā
ēvamatrapīti । ataḥ krama ēva balīyāniti manyatē । nanu ca satyapi sannidhānē ākāṅkṣā-
viśēṣābhāvāt na saṁbandhitvēna bhavitavyamiti kramasyāpi prakaraṇāpēkṣāsti tathā nākāṅkṣāṣi
sannidhānamantarēṇa saṁbandhahēturiti parasparāpēkṣitvāt dvayōḥ tulyabalatvamēva yuktam na tu kramasya
balīyastvamiti tatrāha---<b>tatpunaridamanvāruhyavacanamityuktamādyē'dhikaraṇē</b> । prauḍhavāda ēvāyaṁ
na punaḥ paramārthataḥ । ēvaṁ tulyabalatvēnāyaṁ pūrvapakṣaḥ ityētat śrutiliṅgādhikaraṇē darśitam ।
<b>sarvatra caivaṁ draṣṭavyam</b> ।</p>
﻿<pb n="r791"/>
<p><b>atrōcyatē---kramāt prakaraṇaṁ balīya iti । kutaḥ ? nahyanākāṅkṣitasya kramaḥ saṁbandha-
hētuḥ</b> yasyākāṅkṣā nāsti na tēna saha kramēṇa saṁbandhaḥ <b>sannidhānamātraṁ hi kramaḥ । na ca
sannidhānamātrās saṁbandhō'vagabhyatē bhāryā rājñaḥ puruṣō dēvadattasyētivat</b> । yathā bhāryāpada-
saṁbandhēnaiva nirākāṅkṣēṇa rājña ityanēna puruṣasya saṁbandhō na bhavati tathētyarthaḥ । bhaktvākaṅkṣāta
ēva saṁbandhaḥ tathāpi kimityāha---<b>ākāṅkṣā ca prakaraṇavatāṁ tulyēti sarvapradhānasaṁbandhō
vidēvanādīnām</b> । nanu ca kramavatō'pi ākāṅkṣātaḥ kimiti saṁbandhō na bhavatītyāha
---<b>kramāddha‍yākāṅkṣā । ākāṅkṣātō'nvayaḥ anvayāttādarthyamiti sō'yamarthaviprakarṣaḥ</b> ।
asyārthaḥ---sannidhisamuccāraṇēna hi svavākyōpāttapadapadārthasaṁbandhanirākāṅkṣasya abhiṣēcanīya-
vākyārthasyāpi vidyamānataiva vidēvanādipadārthāntarākāṅkṣā kalpayitavyā । kalpayitvā cānvayaḥ
kalpyaḥ । kalpitē cānvayē tādarthyaṁ kalpyam । tadidaṁ kramanibandhanaṁ tādarthyaṁ vilambitam ।
prakaraṇavatāṁ tu itikartavyatākāṅkṣāṁ utthitaiva aparipūrṇatvāt । tayā ca karaṇaidamarthyaṁ
kalpyata iti śīghraṁ prakaraṇatastādarthyam ।</p>
<p><b>yaduktaṁ kramādākāṅkṣōpasaṁhāra iti । tadayuktam । sarbārthatvēpi kasyacit sanni-
dhānamavaśyaṁbhāvīti pāṭhārthamēva tat</b> । asyārthaḥ---1yadi tadgatānāmavāntaravidhīnāmiti-
kartavyatākāṅkṣā syāt tadā yasya sannidhāvāmnānaṁ tatraivētikartavyatātvamupasaṁhriyatē iha tvēkasya
rājasūyādhikāravidhēritikartavyatā iti nōpasaṁhārassaṁbhavati । tasmādēkādhikāravidhiṁsabandhibhiḥ
<note>(1) G. parihr̥tānāmavā</note>
﻿<pb n="r792"/>
karaṇaiḥ itikartavyatayā vidēvanādayassaṁbadhyantē । ēkasannidhānaṁ tu avaṁśyaṁbhāvi anyathā
paṭhitumaśaktēriti pāṭhārthamēva sannidhānaṁ, na punaḥ saṁbandhōpasaṁhārārthaṁ <b>bādhitasyahyanugrahō nyāyya
ityuktam</b> ।</p>
<p>atra bhāṣyaṁ---<q>“prakaraṇavataḥ sannidhau āmnātēna paripūrṇēnāpi avakalpēna ēkavākyatvaṁ”</q>
iti । nanu vināpi paripūrṇēṁnētyanēna sidhyatyēvābhimataṁ <b>kimidaṁ paripūrṇēnāpīti</b> । samādhattē-
<b>ētaduktaṁ bhavati---na cētkramaḥ pramāṇaṁ ēkavākyataiva nāsti iti । nanu ākāṅkṣā-
sannidhiryōgyatvamiti ēkavākyatvē hētuḥ satyaṁ vākyārthāvagatau trayamēva hētuḥ
iha punarvākyārthasya vākyārthasya ca saṁbandhaḥ । sa cētikartavyatā-
rthitayaiva saṁbadhyata ityuktam । kramaḥ punaḥ vākyārthasya ca sannidhānamityuktam ।
bhāryā rājñaḥ puruṣō dēvadattasyētyatra pradarśitam</b> । ayamabhiprāyaḥ---cōdyanirākaraṇārthamidamuktaṁ
paripūrṇēnāpīti । ēvaṁ hi paraḥ paricōdayati kramaprakaraṇē parasparāpēkṣayā tulyabalē ēva । na
hi prakaraṇēnāpi itikartavyatātvēna saṁbandhaḥ āpādyamānō vinā sannidhānēnāpādyatē । yasmā---
dākāṅkṣāsannidhiyōgyatvānāṁ militānāmēva saṁbandhāvagatihētutvam । tēna prakaraṇēna kramō-
'pēkṣaṇīya iti । tatrēdaṁ nirākaraṇam paripūrṇēnēyamēkavākyatā । vākyārthībhūtasya hi
sādhyātmanaḥ vidhyarthasya vākyārthabhūtēnaiva aṅgavidhinā itikartavyatāṁśanivēśinā saṁbandhaḥ ।
yā ca paripūrṇēnaikavākyatā sā itikartavyatārthitayā; ēkasya cādhikāravidhēritikartavyatārthitā
﻿<pb n="r793"/>
nāṅgavidhīnāmiti sarvakaraṇairēva saṁbandhō vidēvanādīnāmiti । akṣarārthastu---yadi kramaḥ
pramāṇaṁ nāṅgīkriyatē ēkavākyataiva sarvakaraṇairapi saha vidēvanādīnāṁ na syāt । ākāṅkṣā
sannitiḥ yōgyatvamiti trayaṁ militamēkavākyatvē hētuḥ । tasmāta kramō'pyādaraṇīya iti ।
parasparāpēkṣāyāṁ tulyaṁ prakaraṇaṁ ākāṅkṣālakṣaṇasannidhānaṁ ca dvayamapīti kramēṇāpi viniyōgō
yukta iti । uttaraṁ---<b>satyaṁ vākyārthāvagatau</b> trayamēva hētuḥ । <b>iha punaḥ vākyārthasya
vākyārthasya ca saṁbandhaḥ sa cētikartavyatārthitayaiva saṁbadhyatē</b> na punaḥ kriyākārakādya-
pēkṣitayētyuktaṁ prakaraṇādhikaraṇē । ēkasya cādhikāravidhēritikartavyatārthitēti tadvaśēnaiva
sarvatra prakaraṇasaṁbandhō nyāyyaḥ । <b>kramaḥ punaḥ</b> itikartavyatākāṅkṣāśūnyō'vāntaraprakaraṇābhāvāt
sannidhānamātraṁ kramaḥ । na ca sannidhānamātrāt saṁbandhaḥ <b>yathā bhāryā rājñaḥ puruṣō dēva-
dattasyēti darśitam ।</b></p>
<p>atha kramasamākhyayōrvirōdhē kiṁ balīya iti cintyatē---<b>kramō'hyākāṅkṣāvataḥ sannidhau
bhavati viśēṣāvagamahētuḥ । samākhyā punaḥ viśēṣanimittaivēti tulyabalē ētē kāraṇē iti ।
tasmādubhayaṁ viniyōjakam</b> । asyārthaḥ---<q>‘śundhadhvaṁ’</q> iti mantraḥ śundhanaṁ prakāśayati । tatra
yē śudhyantē tē ākāṅkṣyantē । tairvinā vākyasyāparipūrṇatvāt । atassannidhau sānnāyya-
pātrāṇi saṁbadhyantē । tēna tēṣāṁ śundhanaprakāśakatvāt sānnāyyapātrēṣu mantrasya viniyōgaḥ ।
samākhyayā purōḍāśapātrēṣu, viśēṣavartitvāt samākhyāyā ityākāṅkṣāvataḥ śundhanamantrasya
sannidhau sānnāyyapātrāṇāṁ paṭhitatvāt kramō'pi bhavati viśēṣaviniyōgāvagamahētuḥ । samākhyā
punaḥ paurōḍāśikamiti viśēṣanimittaiva । <q>“adhikr̥tya kr̥tē granthē”</q> ityasminnadhikārē
<q>“paurauḍāśapurōḍāśāt ṣṭhan”</q> iti paurōḍāśaśabdāt purōḍāśamadhikr̥tya kr̥tē granthē ityasminnarthē
ṣṭhan vihitaḥ । paurauḍāśaśabdēna purōḍāśasaṁbandhīnyucyantē । tēna tatpratipādakaṁ kāṇḍamiti
﻿<pb n="r794"/>
viśēṣapātrasaṁbandha ēva mantrasyētyavagamyatē । tasmādubhayaṁ kramasamākhyātmakaṁ viniyōjakamiti ।
ēvaṁ prāptē <b>abhidhīyatē---kramō balīyān vaidikō hyasau, samākhyā punarlōkikī</b> । asyārthaṁ
tr̥tvatō'navabudhyamānaścōdayati---<b>nanu caivaṁ vadatā samākhyā naiva pramāṇamityuktaṁ bhavati</b> ।
asyārthaḥ---tvaṁ kila siddhāntin laukikī samākhyētyēvaṁ vadasi । ēvaṁ vadatā laukikatvēna samā-
khyā vēdārthanirṇayahēturna bhavatītyabhyupagatam । tathā ca sarvatraiva samākhyāyāḥ prāmāṇyōcchēda iti
pariharati---<b>maivaṁ vōcaḥ । arthaviprakarṣa ēvānēna prakārēṇōcyatē । kathaṁ</b> punarlaukikatvēnārtha-
viprakarṣaḥ ? ucyatē---<b>samākhyā hi saṁbandhanimittā satī sannidhānādyavagamayati</b> । lauki-
katvēna tāvat samākhyā vēdārthē na sākṣātsaṁbandhaṁ vidadhāti । kintu saṁbandhanibandhanā satī
saṁbandhasidhyarthaṁ ākāṅkṣāsannidhiyōgyatāṁ kalpayati । <b>kramaḥ punaḥ svayamēva sannidhiḥ । na
ca pratyakṣasya sannidhēḥ punaḥ sannidhānāntarakalpanā ghaṭata iti</b> । pratyakṣasya sannidhēritya-
nādarē ṣaṣṭhī । pratyakṣaṁ sannidhānamanādr̥tya na sannidhānāntarakalpanā yuktētyarthaḥ । <b>sō'yamartha-
viprakarṣaḥ । kathaṁ tarhi samākhyā ?</b> saṁbandhaṁ vinētyarthaḥ । <b>samavāyādibhirupapadyatē
brāhmaṇagrāmavat</b> । tasmin kāṇḍē purōḍāśasya samavāyāt bhūyastvāt prāthamyādvā paurōḍāśi-
kavyapadēśaḥ brāhmaṇagrāmavat ।</p>
﻿<pb n="r795"/>
<p><b>atha yata tatra tatrābhidhīyatē <q>‘idamanēna vādhyatē’</q> <q>‘idamanēna bādhyata’</q> iti tatra
yadbādhyatē kiṁ tat bādhakaviṣayaṁ prāptaṁ</b> uta aprāptamiti <b>kasyaṁ vyākhyānamidaṁ bhāṣyamiti</b> ।
bhāṣyē ākṣiptē ēkadēśyāha---<b>na kasya cidapīti brūmaḥ</b> । śrutiliṅgētyasya na kaścidavayavō
vyākhyāyatē'nēna । atō na kasyacidapīdaṁ vyākhyānamiti । ākṣēptā āha---<b>kiṁ tarhi
anēnātra kriyatē</b> । nirākr̥ta ēkadēśyāha---<b>bhāṣyakāra ēvātra praṣṭavyaḥ</b> yēnēdamuktam ।
paramasamarthanavādyāha---<b>atrābhidhīyatē---śrutyādīnāṁ balābalacintāśēṣabhūtamidaṁ bhāṣyam । kathaṁ
kr̥tvā ? utraraṁ---balābalacintā hi bādhyāpēkṣiṇī</b> yatkilābalaṁ tadbādhyam । yacca
balavat tadbādhakam । tēna bādhyaṁ vinā balābalacintā nāsti । <b>tadidānīṁ bādhyaṁ kiṁ
bādhakaviṣayaṁ prāptaṁ sat bādhyatē utāprāptamēva ubhayathā cābhihitō dōṣaḥ</b> । yadi prāptaṁ
kathaṁ bādhyatē aśakyatvāt । athāprāptaṁ kiṁ bādhyēta vādhyasyābhāvāt । nanu prāptabādhō
daśamē pradarśitaḥ । <b>kimiti prāptau satyāṁ virōdhō darśitaḥ</b> । tatkila viruddhamucyatē
yatkvacinna dr̥śyatē । prāptatā ca bādhyatā ca dr̥śyata ēva । tatkathamanayōrvirōdhaḥ । daśamē
hi prāptasya prākr̥tasya padārthajātasya bāghō darśitaḥ । samādhattē---<b>kāryataḥ prāptau na dōṣaḥ</b> ।
prāptasyāpi bādhē na dōṣaḥ । kāryatō hi prāptasya na kāryāntaraṁ kalpayitavyam । tēna kalr̥pta-
<note>(2) P. 858</note>
﻿<pb n="r796"/>
kāryapurassaratvāt prāptēḥ kāryalōpēna kr̥takr̥tyatvēna vā bādhō yuktaḥ । anuṣṭhānabādhātmakaḥ
---iha tūpadēśaḥ cintyatē tathāpi kimityāha---<b>upadēśēna ca prāptidurbādhā</b> । kutaḥ ?
<b>tatraiva daśamē darśayiṣyāmaḥ</b> । upadēśē hi yathōpadēśaṁ kāryamityaśakyaḥ kāryatō'pi bādha
iti । <b>ihaiva kasmāt tanna pradarśyatē । pradarśitamēva <q>“pratipradhānamāvartantē guṇā”</q></b>
ityanēna bhāṣyēṇa darśitamēvēdaṁ upadēśēna prāptirdurbādhēti । <b>kathaṁ pratipradhānāvr̥ttyabhidhānēna
abādhitatā darśitā bhavati</b> । uttaraṁ---<b>dvayōḥ prāmāṇyābhyupagamanēna pratipradhānābhidhānāt</b>
darśitamēva । dvayōḥ śrutiliṅgayōḥ prāmāṇyē'bhyupagatē pratipradhānaṁ guṇā āvartanta iti
yasmādabhihitaṁ tasmādaśakyō bādha iti darśitam । ēvaṁ hi vadatā yathōpadēśaṁ kāryamityā-
śritaṁ bhavati । tasmādupadēśēna prāptaṁ upadēśāntarēṇa na śakyaṁ bādhitum । <b>prāptēścā-
viśēṣānnōpadēśataḥ</b> prāptasya bādhaḥ । kāryataḥ prāptasya tu atidēśataḥ prāptēḥ upadēśaprāptēna
bādhō yuktaḥ । <b>tasmādidamayuk‍taṁ anēna bādhyamiti</b> । na kēvalaṁ prāpta ēvāyuktaṁ
aprāptēpyayuktaṁ prasaktyabhāvāt । yatkhalu prasaktaṁ tadbādhamarhati nānyat ।</p>
<p><b>atrēdānīṁ upadēśabādhavidō'bhidadhati । sāmānyataḥ prāptiṁ manvānā viśēṣamapa-
śyantaḥ smr̥tipramōṣanimittaṁ prāptijñānaṁ vyapadiśanti śuktikāyāmiva rajatajñānam ।
viśēṣāvagamāt‍tu tattēṣāṁ nivartata iti bādhaśabdaprayōgaḥ</b> । asyārthaḥ---barhidarvēsadanaṁ
﻿<pb n="r797"/>
dāmītyēvamādau yā liṅgasya svaviniyōgaviṣayē prāptiḥ pramāṇatō'vadhr̥tā viniyōjakāviniyōjaka-
yōḥ yatsamānaṁ rūpaṁ liṅgayōḥ tatassāmānyataḥ tāmaviniyōjakē prāptiṁ pramāṇatāṁ manvānāḥ
smarantaḥ prāptismaraṇasya ca prāptijñānā<b>dviśēṣamapaśyantaḥ smr̥tipramōṣanimittaṁ</b> prāptijñānaṁ
smarāmītyasyāṁśasya pramōṣō nimittaṁ yasya vyapadēśasyēti kriyāviśēṣaṇam । prāptiṁ jānīma
iti bhrāntā vyapadiśanti । śuk‍tikāyāmiva rajatajñānaṁ yathā rajatasādhāraṇaṁ yadrūpaṁ śuktikāyāṁ
tāvanmātrēṇa tasyāṁ gr̥hītāyāṁ yadrajatē smaraṇajñānamupajāyatē tasya smr̥tirūpatāyā agrahāt
viśēṣamapaśyantō rajatajñānāt rajatasmaraṇamēva rajataṁ jñānamupadiśanti rajataṁ jānīma iti ।
tathēhāpi prāptismaraṇaṁ prāptijñānaṁ vyapadiśanti । <b>viśēṣadarśanāt</b> prāptismaraṇamētanna
prāptijñānamiti viśēṣadarśanāt <b>tattēṣāṁ nivartyatē</b> paramārthatō'tra prāptirna jñāyatē prāptisāmagrī-
virahāt sāmagrīvirahaścārthaviprakarṣēṇēti darśitaḥ । tasmācca prāptiriyaṁ smaryatē na tu jñāyata
iti jñānataḥ prāptinibandhanō'pi vyavahārō nivartyata iti bādhaśabdaprayōgaḥ । paramārthatastu
svarūpajñānamēvēdaṁ ityētat saprapañcaṁ prathamapāda ēva nirṇītam । <b>tadayamatrārthasaṁkṣēpaḥ</b>
---viniyōjakāviniyōjakayōḥ sādhāraṇaṁ yadrūpaṁ aviniyōjakasya liṅgādēḥ tadvaśēna pramāṇatāṁ
viniyōjakaliṅgavartinīṁ smarataḥ tasyāśca smr̥tēḥ viśēṣāgrahaṇēna grahaṇādviśēṣamananusandadhataḥ
aviniyōjakamapi liṅgādi viniyōjakapramāṇamiti vyapadēśavyavahārau pravartētē । tatrārtha-
viprakarṣēṇa liṅgādēḥ śrutyādivirōdhē pramāṇatā nāsti asati pramāṇatvē pramāṇatā na grahītuṁ śakyatē
kintvanyatra dr̥ṣṭā smaryata iti viśēṣālōcanēna vyavahāravyapadēśau nivartētē । ēvaṁ cāptāptaiva
liṅgādēḥ pramāṇatā smaryamāṇā viśēṣāgrahaṇēna vyavahāraṁ gr̥hyamāṇēva pravartayantī vyavahārāpahārēṇa
bādhyata iti vyapadiśyatē ।</p>
<p><b>nanu cāyamaprāptabādhalakṣaṇō bādhaḥ prathamapāda ēvōktaḥ <q>‘yasya ca duṣṭaṁ karaṇaṁ’</q> ityatra
kimiti punarupanyastaḥ</b> । aprāptabādhasiddha‍yarthaṁ nārabdhavyamidamadhikaraṇamityarthaḥ । samādhānaṁ
.﻿<pb n="r798"/>
---<b>astyatra viśēṣaḥ tatra śuktikārthasyāgrahaṇāt । rajatē ca smarāmīti pramōṣāt vyapadēśa-
siddhiḥ</b> । asyārthaḥ---śuktikā rajatasādhāraṇēna rūpēṇa gr̥hyatē । sā ca rajatāt
bhinnāpi na bhinnētyabagamyatē bhēdapratītihētubhūtarūpāntarāpratītēḥ । taduk‍taṁ---rūpāntara-
nibandhanā hyanyatvabuddhiḥ na vastvantaranibandhanēti । tasyāṁ ca tathābhūtāyāṁ rajatē smr̥ti---
rārvibhavati । tadapi ca rajataṁ na śuktikātō bhinnamityanusandhīyatē । atō gr̥hyamāṇa-
smaryamāṇayōḥ śuktikārajatayōḥ vivēkō nāvasīyatē । tathā yāpyasau rajatasmr̥tiḥ sāpi
grahaṇādbhēdēna nāvasīyatē । smr̥tiriyamiti parikalpanāvirahāt । ataḥ grahaṇācchuktiviṣayāta
bhēdēnānavasīyamānā smr̥tiḥ śuktikāyāṁ grahaṇanibandhanāvēva vyapadēśavyavahārau pravartayati ।
ataḥ tanmātrasmaraṇādēva vyapadēśasiddhiriti ghaṭētāpi aprāptabādhaḥ । <b>iha punaḥ āgabhikatvēna
dvayasyāpi tulyatāpattirbhavatyēvēti punarārabdham</b> । asyārthaḥ---śrutiliṅgayōrdvayōrapi
pramāṇatvāt tulyatāpattirbhavati । tēna viniyōgaḥ smaryatē iti na śakyatē vak‍tum yāvatā liṅgē-
nāpi pramāṇēna pramīyata ityētadēva kasmānna bhavatīti śaṅkā'stīti tadapanōdanāyēdamārabdham ।
<b>kiṁ punaḥ kāraṇaṁ āgabhikatvē dvayasya tulyatāpattirbhavati</b> (tulyatāpattau cābādhakēna
punaḥ kāraṇēna śrutyā liṅgādidvayasyāpi tulyanāpratītirbhavati) <b>tulyatāpattau ca</b> satyāṁ kēna
kāraṇēna <b>bādhaḥ ? atrōcyatē---svatō viparyayābhāvāt</b> । yadi hi svata ēvātrā-
viniyōjakamētalliṅgamiti viparyayajñānamutpadyēta tadā tulyatābuddhirna bhavati । <b>na cātra śuk‍ti---
kādiṣvidha svayamēva viparyayō bhavati yathā aparīkṣitakāraṇasvabhāvasyāpi</b> puruṣasya
śuktikādiṣu svayamēva viparyayajñānaṁ bhavati nēdaṁ rajatamityādi na tathēha । kathaṁ tarhi
﻿<pb n="r799"/>
bhavatītyāha---<b>iha punaḥ kāraṇaparīkṣādvārakaḥ viniyōgaviparyaya iti prārabdhavyamidamadhi-
karaṇaṁ</b> viniyōgakāraṇasvarūpaparīkṣānibandhanō'tra viparyayaḥ akr̥ttārthayōrgrāhakagrahaṇaprakaraṇa-
samāmnānayōḥ । viniyōjakatvaṁ śrutyādīnāṁ, kr̥tārthatvāt tayōraviniyōjakatvamiti viniyōjaka-
pramāṇasvarūpaparīkṣāyāṁ arthaviprakarṣēṇa liṅgādīnāṁ, sannikarṣēṇa śrutyādīnāmēva viniyōjakatvamiti
sthitē tāvataiva grāhakagrahaṇaprakaraṇasamāmnānayōḥ kr̥tārthatvāt aviniyōjakaṁ liṅgādīti viparyayaṁ
puruṣō jānātīti viniyōjakasvarūpaparīkṣārthaṁ arthaviprakarṣajñāpanārthaṁ cēdamadhikaraṇamārabdhavyam ।
<b>tadviśuddha‍yarthaṁ cēdaṁ bhāṣyaṁ</b> yō'sau tēnādhikaraṇēna bādha uktaḥ tadviśudhyarthamidaṁ bhāṣyam ।
kīdr̥śī punaranēna bādhaśuddhiḥ <b>kr̥tētyāha---sō'yamaprāptabādhaḥ</b> । yathā cāprāptasya bādhaḥ
tathā darśitamēva । tēnāyaṁ bhāṣyārthaḥ <q>“1prāptaṁ bādhakaviṣayaṁ pūrvavijñānamiti brūmaḥ”</q> ।
bādhakasya śrutyādēryō viṣayaḥ tatpūrvavijñānaṁ liṅgādijñānaṁ prāptamiti brūmaḥ । naiva paramārthataḥ
prāptam । kintu aprāptamēva paramārthataḥ prāptamiti brūmaḥ praptigrahaṇasmaraṇayōḥ vivēkānavadhāraṇāt ।
kathaṁ prāptismaraṇamityāha---<q>“2sāmānyasya kāraṇasya vidyamānatvāta”</q> । pramāṇabhūtaliṅgādigatasya
sādhāraṇarūpasyāpramāṇēpi satvāt । <q>“3atha kathaṁ nivartatē naiva nivartatē”</q> prāptismaraṇaṁ kintu
<q>“mithyājñānamēva taditi pratyayāntaraṁ bhavati”</q> smaraṇamēva grahaṇavyavahārapravartakaṁ mithyājñānamucyatē
ēvaṁ ca svarūpajñānamēva bādhakaṁ bhavati । tasminnavagatē tannibandhanavyavahāranivr̥ttēḥ iti kr̥tā
bādhaviśuddhiḥ ।</p>
<p><b>ahīnō vā prakaraṇādgauṇaḥ । idamidānīṁ cintyatē---kiṁ niyōgasannidhirbalīyān</b>
<note>(1) Bh. P. 859</note> <note>(2) ibid 859</note> <note>(3) ibid 861</note>
﻿<pb n="r800"/>
<b>uta viniyōga</b>sannidhiriti । vākyaprakaraṇayōrvirōdhē vākyaṁ balīya iti sthitē jyōtiṣṭōma-
prakaraṇapaṭhitadvādaśōpasattāviṣayē kiṁ vākyaprakaraṇayōrvirōdhō'sti nāstīti cintyatē । tatsiddha‍yarthaṁ-
midaṁ cintyatē---kiṁ niyōgasya jyautiṣṭōmikasya yassannidhiḥ sa balīyān kiṁ tēna sannidhānēna
jyautiṣṭōmikaniyōgārthatā dvādaśōpasattāyāḥ pratīyatām, uta viniyōgataḥ sannidhiḥ viniyōgataḥ
padārthasaṁbandhaḥ tēna yassannidhiḥ 1ahīnaniyōgasya sa balīyān tēnāhīnaniyōgārthatā । ahīna-
śabdēna hi dvādaśāhaparimitayāgō dvādaśarātrātmaka ucyatē, ahīnaśabdasya tannāmadhēyatvāt ।
na punarahīnādhikāraviniyōgaḥ । tēna dvādaśōpasattā ahīnasyēti yāgasaṁbandhō'vagamyatē ।
tatsaṁbandhēna ca tadadhikāraniyōgasannidhiravagamyatē । tadvaśēna tatsaṁbandha iti । ētaduktaṁ
bhavati---jyōtiṣṭōmādhikārāpūrvasannidhānāt tatsaṁbandhapurassarā prakaraṇēna kiṁ sōmayāgāṅgatā uta
padārthānvayavaśēna ahīnāpūrvagr̥hītatēti । <b>tatra pūrvapakṣavādī kāryārthatvāt viniyōgasya
prakr̥takāryasambhavē prakr̥takāryasaṁbandhō yuktaḥ iti manyatē</b> । asyārthaḥ---sarvō hi viniyōgaḥ
padārthaḥ saṁbandhō'dhikāraniyōgārthaḥ । tēna pradhānatvāt prakr̥taniyōgasaṁbandha ēva nyāyyaḥ ।
<b>kathaṁ tarhi viniyōgaḥ</b> ? padārthasaṁbandhaḥ । uttaraṁ---<b>kāryārthatvādviniyōgasya tadanuguṇaḥ</b>
pradhānabhūtakāryasaṁbandhānuguṇaḥ <b>vyākhyāyatē</b> gauṇyā vr̥ttyā । anēna sōmayāga ēvōcyatē ।
<b>ēvaṁ tarhi vākyaṁ prakaraṇād‍durbalamityuk‍taṁ bhavati</b> । pariharati---<b>nēti । kutaḥ ?
prakaraṇāviśēṣē (sannidhānāviśēṣē hi) balīyō vākyam</b> । 2ēkaprakaraṇisaṁbandhē hi sthitē
yadi tasminnēva prakaraṇē vākyēna prakaraṇēna ca viniyōgaḥ tadā vākyaṁ balīyaḥ yathā sūktavākē ।
<b>yatra punaḥ kāryasannidhirēva nāsti kiṁ tatra vākyaṁ kariṣyati</b> । na cātrāhīnakāryasanni-
<note>(1) G. ahīnayāgasya</note> <note>(2) G. ēkaprakaraṇa</note>
﻿<pb n="r801"/>
dhirasti । <b>tasmāt kāryānuguṇaiva padārthavyākhyā nyāyyā na</b> padārthānuguṇēti yuktaṁ na
hīyatta ityahīna iti ।</p>
<head>asaṁyōgāt‍tu mukhyasya ।।</head>
<p><b>atra bhaṇyatē---uktamasmābhiḥ padārthānvayassaṁbandhakāraṇaṁ</b> padārthayōranvayō yaḥ saḥ
aidamarthyasaṁbandhasya kāraṇamityuktamasmāgniḥ । <b>kāryatō'pyanvaya ēva gamyatē</b> । yāvaddhi padārthā-
nvayō nāvagamyatē tāvat kāryānvayasyānirvāhaḥ । tēna kāryatō'pyanvayō'vagamyatē । <b>nacānva-
yāvagamē pratītānvayatyāgō yuktaḥ</b> । <b>na hi dr̥ṣṭē hastini hastipadēnānumānaṁ saṁbhavati</b> ।
<b>tasmādapratipakṣamēva padārthavyākhyānaṁ yuktam</b> । nanu kāryē pratipakṣē kathamapratipakṣatā tatrāha
---<b>padārtha ēva hi padārthapratipakṣē bhavati na punaḥ kāryam</b> । <b>anyathā hi</b> yadi kāryamapi
pratipakṣaṁ syāt tadā <b>arthavādapadānāmapi kartavyatābhidhānataiva syāt</b> । sarvēṣāmapyartha-
vādapadānāṁ kāryānvayitaiva syāt na pratītyanvayitāmātram । padārthānvayasaṁbandhavaśēna hi tēṣāṁ
stutyupayōgitā । kāryasaṁbandhabalēna tu sarvēṣāmapyanuṣṭhānōpadēśataiva syāt । kartavyatāśabdēna
anuṣṭhānamucyatē । <b>tasmādahīnasyēti</b> padārthānvayabalēna <b>kratvantarārthataiva nyāyyā</b> ।
<note>(1) Bhashya P. 863</note>
﻿<pb n="r802"/>
<b>nanu cātra tulyamēva śrautatvaṁ, ēkatra sōmayāgē na hīyata ityahīnaḥ, anyatra ahīnē ahnāṁ
samūha iti</b> । ēkatra naña‍samāsaḥ anyatra taddhitaḥ <q>“ahnaḥ khaḥ kratau”</q> iti khaḥ । nanu ca
svaravirōdhēna nañ samāsō'nupapannaḥ nañ‌samāsēṁ hi <q>‘tatpuruṣē tulyārthatr̥tīyāsaptabhyupamānā-
vyayadvitīyā kr̥tyāḥ’</q> iti pūrvapadaprakr̥tisvaratvēna samāsāntōdāttatvē bādhitē ādyudāttō'hīna-
śabdaḥ syāt madhyōdāttaścāyamāmnāyatē । taddhitapakṣē pratyayādyudāttatvē madhyōdāttatā
upapannēti taddhitānta ēvāyam । sa ca mukhyayā vr̥ttyā na jyōtiṣṭōmē vartatē
iti kathamubhayatra śrautatvamucyatē । abhyupagamyāpyubhayatra śrautatvaṁ kr̥tvācintā-
nyāyēnāpi nyāyavyutpattiriti darśayitumidamuktam । tadāha-<b>kimasmākamanayā cintayā ēkatra
śrautō'nyatra gauṇa iti kr̥tvā cintitam</b> । <b>na cēdatra śrautagauṇatvaṁ saṁbhavati tadā udā-
haraṇāntaraṁ bhaviṣyati</b> । <b>yadvā rūḍhiṁ manyatē bhāṣyakāraḥ</b> । tēna jyōtiṣṭōmē yaugikatvāt
rūḍhiryōgamapaharatīti nyāyāt rūḍhirēvāyaṁ grahītavyaḥ । na ca sōmayāgēṣu mukhya iti siddha-
mēkatra śrautatvamanyatra gauṇatvam । kutaḥ punaḥ bhāṣyakārō rūḍhiṁ manyatē ityatrāha---<b>satrēṣva-
daśanāt</b> prayōgasya । nanvidamayuk‍taṁ paṅkajādiṣvapi rūḍhitvāpattēḥ tē'pi hi padmavyati-
rēkēṇānyatra paṅkajātēpi na prayujyantē । ucyatē---yuk‍taṁ paṅkajādiṣu yaugikatvaṁ paṅkaśabdasya
jaśabdasya ca pr̥thaka‍prayōgēṇa ka‍lr̥śaktitvāt । iha punarahīnaśabdasya na samūhē prayōgō
dr̥ṣṭaḥ । tēna ka‍lr̥ptaśaktyanusārēṇa prayōgānupapattēḥ śaktiḥ kalpyatē । tatra samudāyasyaiva dvāda-
śāhādiṣu yajaticōditēṣu anavasthitakartr̥kēṣu prayōgadarśanāt śaktiḥ kalpyatē । na punarahīna-
śabdasya yaugikatvam । yadi hi satrēpi prayōgō dr̥śyēta tadā anēkaśaktikalpanābhayāt ahīna-
śabdasyaiva śaktiḥ kalpyēta । na caitadasti । tasmāt samudāyaśaktyaivāyamahīnaśabdō vartata
﻿<pb n="r803"/>
iti rūḍhirēvāyam । kimarthaṁ tarhi taddhitavidhiḥ ? <b>vyutpattimātraṁ taddhitavidhiḥ śunaḥ
śēpādiṣu samāsavidhiriva</b> । yathā'vibhaktāvayavatayaiva samudāyaśaktyā śunaśśēpaśabdē
vartamānēpi samāsavidhiḥ <q>“ṣaṣṭhyā vā'lugupasaṁkhyānaṁ śunaḥ śēpapucchalāṅgūlēṣvaluk”</q> iti ।
vyutpattēśca prayōjanaṁ svaraviśēṣavidhiḥ । <b>tasmādidamapyupapadyata ēvōdāharaṇam</b> ।</p>
<p><b>dvibahutvayuk‍taṁ vā'cōdanāttasya</b> । <b>nanu ta pūrvēṇaivādhikaraṇēna gatamidam</b> । <b>na
hi pratītānvayatyāgaḥ kāryānurōdhēna yuktaḥ iti</b> । pratītadvitvabahutvānvayatyāgaḥ prakr̥ta-
kāryānurōdhēna na yuktaḥ iti । samādhattē---<b>satyaṁ kintvastyatrābhyadhikāśaṅkā</b> । prakr̥tēpi
dvitvabahutvasaṁbhavāt । vākyaprakaraṇayōravirōdha ityabhyadhikāśaṅkā । kathaṁ punaḥ prakr̥tēpi
saṁbhava ityatrāha---<b>yathāśaktiprayōgē nityē karmaṇi yajamānāntarapravēśamapi manyatē pūrvapakṣa-
vādī pat‍nyabhiprāyaṁ vā ēkaśēṣābhidhānam</b> । asyārthaḥ---nityē karmaṇyadhikr̥tasya yathā-
śaktyanuṣṭhānam । tatra yadā ēkō yajamānō'śaktaḥ kr̥ts‍naprayōgaṁ kartuṁ tadā yajamānāntarēṇa
saha militvā kariṣyati । tatra caikakartr̥tvaṁ kēlamaṅgabhūtaṁ tyakṣyatē । tasyāṁ cāvasthāyāṁ
jyōtiṣṭōmēpyanēkayajamānasaṁbhavaḥ । tathā pat‍nīmapi gr̥hītvā ēkaśēṣābhidhānam---<q>‘yajamānayōḥ’</q>
<q>‘yajamānēbhyaḥ’</q> iti kalpyatē । tasmādanutkarṣaḥ pratipadvidhānasya ।</p>
﻿<pb n="r804"/>
<p><b>na prakr̥tērēkasaṁyōgāt</b>। <b>atrōcyatē---yajamānāntarapravēśastāvanna ghaṭatē</b> । <b>kutaḥ</b> ?
<b>yajamānasya hi yathā śak‍tuyādityucyatē</b> । <b>tatra yanna saṁbhavati tasyaiva gauṇārthatā
tyāgō vā na punaryajamānāntarōpādānēna</b> saṁprayōgaḥ । asyārthaḥ---adhikārastāvadēkasyaiva
jyōtiṣṭōmē, 1ēkakartr̥tvāt viṣayasya adhikārabhēdē pratyadhikāraṁ kartr̥bhēdāt kartr̥bhēdabhinnāḥ
pratiyajamānaṁ bhinnā ēva prayōgāḥ । tatra yadi militvā ‘anēkayajamānā yajēran ēkatvāt
prayōgasya ēkasyaivādhikārasiddhēḥ ēka ēva yajamānaḥ syāt nānēkē । atō yathāśaktyanuṣṭhānēpi
ēkasyaivādhikārapūrvakakartr̥tvaṁ yajamānasyōcyatē na punaryajamānayōrmilitayōḥ ityēkayajamānakē
prayōgē yanna saṁbhavati tasya gauṇatā tyāgō vā na punaryajamānāntarapravēśaḥ । yadi paraṁ ēkēnānu-
ṣṭhānāśak‍tēḥ kartravasthāyāṁ puruṣāntaramanupravēśyatē, na ca tasya yajamānaśabdō vācakaḥ ।
yajamānaśabdōddēśēna ca pratipadviśēṣavidhānam । nanu ca yajamānōddēśēna ca pratipadvidhānē
uddiśyamānaviśēṣaṇavivakṣānirākaraṇāt yajamānamātrasya ca prakr̥tē'pyadhikārē saṁbhavāt utkarṣō
nōpapadyatē । atra vadāmaḥ । dvayōḥ bahubhyaḥ iti cōddēśyapadam । tacca yajamānaviṣayamiti
yajamānōddēśēnētyucyatē । tasmādupapannaḥ utkarṣaḥ । yadā cātra pravēśyamānō yajamānaḥ tadā
<b>na yajamānāntarōpādānēna prayōgasaṁpat</b> । kintu kartr̥mātrōpādānēna । <b>sati caivaṁ na
yajamānadvitvaṁ bahutvaṁ vā saṁbhavati</b> prakr̥tau jyōtiṣṭōma ityarthaḥ । <b>yadapyuk‍taṁ pat‍nyabhi-
prāyā dvayōryajamānayōḥ bahugya iti cābhidhānōpapattiriti</b> । <b>tadapyayuktam</b> । <b>tasmānna
pat‍nyabhiprāyaḥ itarētarayōgō ghaṭatē</b> । yasmādēkaśēṣē kēvalāyāḥ striyastāvat grahaṇaṁ nāsti
<note>(1) G. ēkatvāt</note>
﻿<pb n="r805"/>
s‍trīmātrasya kvacidapi adhikārābhāvāt । ēkaśēṣē avaśyaṁbhāvī dvitīyōpi pumānēvāvagamyatē ।
ataḥ pat‍nyabhiprāyō nētarētarayōgaḥ । kiṁ tarhi ? puṁdvayābhiprāyaḥ । nanu ca pat‍nyabhiprāyō'pi itarē-
tarayōgō'styēva <q>“kṣaumē vasānau”</q> iti tadvadatrāpi bhaviṣyatītyatrāha---<b>ādhānē tu lakṣaṇayā, asaṁ
bhavāt śrautasya</b> । asyārthaḥ---ādhānē lakṣaṇayā pat‍nyabhiprāya itarētarayōgaḥ śrautasya
puṁdvayābhiprāyēṇa itarētarayōgasyāsaṁbhavāt prakr̥tē ādhānē puṁdvayābhāvāt । nanvatrāpi prakr̥tē
karmaṇi pumanēkatvābhāvāt lakṣaṇā āśrīyatāmiti tanna, vākyāt pumanēkatvapratītiḥ prakaraṇānna
śakyatē bādhitum । ādhānē tu vākyata ēvādhānaśravaṇaṁ tacca prakr̥tavācīti padārthāntarasya
pratipakṣatvāt yuktā lakṣaṇā । yuktyantaraṁ cāha - <b>yathā pat‍nyā saha itarētarayōgō na ghaṭatē
yāgē tathā ṣaṣṭhē vakṣyāmaḥ</b> । sahabhāvēna praviśantī pat‍nī nētarētarayōgārhā । tēnaiva ca
yajētētyēkavacanāvirōdha iti ṣaṣṭhē vakṣyāmaḥ । yāgagrahaṇādyāgē pat‍nyā sahētarētarayōgō na
saṁbhavati । abhidhānakriyāyāṁ tu saṁbhavatītyuktam । na ca bāhyakriyāpēkṣē rājapurōhitādi-
viṣayē itarētarayōgasaṁbhavē abhidhānāśrayō nyāyyaḥ । <b>satriṇāmēva hi sa itarētarayōgaḥ</b> ।
na pat‍nīyajamānayōḥ । <b>tasmāt</b> dvitvabahutvābhāvāt atrāpi <b>pūrvavat</b> anvayānurōdhēna
prakaraṇabādhādutkarṣa iti ।</p>
<p><b>jāghanī caikadēśatvāt</b> । viniyōgacintārūpatvāt adhyāyasaṅgatatvēpi avāntara-
saṅgatyabhiprāyēṇa pr̥cchati---<b>kēna prasaṅgēnēdamadhikaraṇamāyātam</b> ? iti । uttaraṁ---<b>anēna
prasaṅgēna idamāyātamiti</b> । <b>sthitaṁ tāvat vākyaṁ prakaraṇāt balīyaḥ sannidhānē</b>
﻿<pb n="r806"/>
<b>cāsannidhānē ca kāryasya</b> । <b>atrēdaṁ sandihyatē---kimayaṁ vākyārthaḥ uta ayaṁ iti vākyārtha ēva
saṁśayaḥ</b> । <b>kiṁ jāghanyuddēśēna pat‍nīsaṁyājā vidhīyantē uta viparītamiti</b> । <b>pūrvapakṣī
tāvat jāghanyuddēśēna pat‍nīsaṁyājavidhānaṁ manyatē</b> । kutaḥ ? <b>ēvaṁ śrautō'rthō vihitō
bhavati</b> । saṁyājayantīti śrutyāvidhānaṁ, <b>anyathā hi vākyārthavidhānaṁ syāt</b> । jāghanī-
vidhānāt । <b>nanu cāsminnapi pakṣē vākyārtha ēva vihitō bhavati</b> । <b>anyat karma asmin
dravyē ucyatē</b>---jāghanyāṁ pat‍nīsaṁyājā ucyanta ityarthaḥ । ucyatē---<b>anabhijñō bhavān
vacanavyaktīnām</b> । <b>na brūmō vākyārthasya vidhisaṁbandhō nāstīti</b> vidhēyōdēśyabhāvēna ।
<b>kintu na vidhēyō vākyārthaḥ</b> । kintu vākyārthō na vidhīyatē । idamēva vivr̥ṇōti
---<b>ētaduktaṁ bhavati---na sannikr̥ṣṭārthatyāgēna viprakr̥ṣṭārthavidhānaṁ yuktamiti</b> samānapadōpāttaṁ
karma parityajya na padāntarōpāttaviprakr̥ṣṭadravyavidhānaṁ yuktamiti । <b>ayaṁ cāparō</b>'smin pakṣē
<b>lābhō bhavati jāghanyā paśūpādānakalpanā</b> na kr̥tā bhavati । asmin hi pakṣē yatra jāghanī
paśuyāgē prāptā tatraiva tatpratipattayē pat‍nīsaṁyājavidhānamiti tatpratipattitvādaprayōjakatvam ।
pat‍nīsaṁyājēṣu tu jāghanīvidhānē prakaraṇa ēva nivēśāt upādēyā pat‍nīsaṁyājanirvr̥tyarthā jāghanī ।
tasmādatrāpyutkarṣaḥ ।</p>
﻿<pb n="r807"/>
<p><b>cōdanāvā</b> । <b>atrābhidhīyatē</b> । jāghanyēvātra pat‍nīsaṁyōjēṣu vidhīyatē । kutaḥ ?
<b>yāgavidhānē hi pat‍nyarthō'parō vidhātavyō bhavati jāghanyā</b> pat‍nīḥ saṁyōjayantīti । <b>yadi</b>
paśuyāgē jāghanīpratipattyarthō'yaṁ yāgō vidhīyatē tadā pat‍nyarthō'paraḥ kartr̥tvēna vidhēyaḥ । darśapūrṇa-
māsaprakaraṇē tu jāghanīvidhau prakr̥tānāṁ pat‍nīsaṁyājānāṁ pat‍nīkartr̥tvādanūdyatē pat‍nīriti ।
itarasmin viśiṣṭavidhānāśrayaṇē vākyārthasya vidhānaṁ vidhigauravaṁ cēti jāghanyēva vidhēyā
ityanutkarṣaḥ । cōdayati---<b>nanu cātrāpi pat‍nīsaṁyājāścōdakēna sannihita ēva</b> । tēna pat‍nī-
kartr̥kāḥ prāptā ēvētyatrāpi pakṣē'nuvāda ēva ghaṭiṣyatē । pariharati---<b>satyaṁ</b> sannihitāḥ
<b>vidhīyamānatvēna tu prakaraṇāntarē prayōjanānyatvamiti karmāntarāpattiḥ</b> । punaścōdayati
---<b>nanu cāsannidhānaṁ tatra karmāntaratvē hētuḥ na vidhīyamānatā</b>, sannidhānaṁ cātra, tēna
karmāntaratvānupapattiḥ । yadi ca yāvatkarmasvarūpavidhānāt anyō'tra vidhiḥ na syāt
tadā abhyāsanyāyēna bhavēti karmabhēdaḥ । iha tu jāghanīsaṁbandhārthatvāt na karmasvarūpa-
vidhānārthatā । tadāha---<b>na cānanyārthatvamatra jāghanīsaṁbandhārthatbādvāvadhasya</b> । <b>tasmānnāyaṁ</b>
pat‍nīvidhānanibandhanō <b>vākyabhēdarūpaparihāra</b> upapadyatē rāddhāntinaḥ । ucyatē ।
<b>anabhijñō dēvānāṁ priyaḥ śāstrabhēdasya</b> । <b>vidhānasannidhirhi vihitavidhānē bhēdamavaruṇaddhi</b> ।
asyārthaḥ---yatra vihitaṁ vidhīyatē tatra vidhānasannidhirēna bhēdabhavaruṇaddhi nivārayati ।
﻿<pb n="r808"/>
<b>na padārthasannidhiḥ</b> । ayamāśayaḥ---prakr̥tē vidhau punarvidhyantarē śrutipramāṇābhāvasya pratyabhi-
jñāyamānatvāt na vidhēyāntaraṁ śakyatē kalpayitum । ṣadārthamātrē tu sannihitē pramāṇābhāvāsyā1-
pratijñāyamānatvāt vidhēyāntarōpasthāpakatvāt bhavatyēva śāstrāntaram । iha ca prākr̥tā vidhēyāḥ
yadyapi cōdakēna sannihitāḥ tathāpi na vidhēyatayā kintu padārthatayā । <b>uddēśyatvē hi bhavati
padārthasannidhirapyavagamahētuḥ padārthamātrāpēkṣatvāduddēśyabhāvasya</b> padārthamātramuddēśō'pēkṣatē na
pramāṇābhāvāt । tēna padārthasvarūpamātrēṇa sannihitasyōddēśyatvaṁ bhavati । navaprayājādivat
tasmāt karmāntaravidhānāt aprāptapat‍nyarthavidhānē yuktō vākyārthabhēdaparihāraḥ । tatra ca
ētāvataiva pūrvapakṣasiddhāntayōḥ siddhatvāt kimarthaṁ bhāṣyakārēṇa yatra saṁbandhō vidhīyata ityādinā
saṁbandhavidhānārthaṁ prakāradvayamupanyastam । anyataratra anyatarasaṁbandhividhānaṁ saṁbandhasya ca
sākṣādvidhānamiti tadāha---<b>yatpunaridaṁ bhāṣyakārēṇa ubhayasaṁbandhavidhānaṁ</b> ubhayasyānya-
taratra vidhānaṁ saṁbandhasya ca sākṣādvidhāna<b>mupanyastaṁ tatkimarthamidam</b> । <b>ucyatē---nāntarīyaka2
sākṣādvidhānavivēkapradarśanārtham</b> । yatrānyatarasaṁbandhī aprāptō vidhīyatē tatra nāntarīyakaṁ
saṁbandhavidhānam । yatra punassaṁbandhinau prāptau uddiśya svaśabdēna saṁbandhō vidhīyatē tatra
svayamēva saṁbandhavidhānamiti vivēkaṁ darśayitumityarthaḥ । vivēkapradarśanamidānīṁ kimarthaṁ ?
anyatarāprāp‍tyartham । anyatarasyāprāptiṁ darśayitum । <b>nēha prakaraṇē ubhayaprāptirupapadyatē tasmāda-
nyataradvidhēyam</b> । <b>sā ca jāghanyēva vidhēyā pat‍nīsaṁyājānāṁ prāptatvāt</b> । <b>tasmādanutkarṣaḥ</b> ।
<note>(1) G. sya pratya</note> <note>(2) R.&amp; G. nāntarīyakavidhivivēka</note>
﻿<pb n="r809"/>
<b>yatpunaridaṁ na paśuṁ prayuṅkata iti pūrvapakṣē uk‍taṁ tadapi tulyaṁ asmadīyēpi pakṣē
laukikyāḥ</b> kēvalaṁ jāghanyāḥ prāptēḥ saṁbhavāt 2paśuprayuk‍tērasaṁbhavāt iti ।</p>
<p><b>santardanaṁ prakr̥tau</b> । <b>atrāpyutkarṣāśaṅkā dīrghaśabdasyānanvayāt</b> । <b><q>‘dhr̥tyai’</q>ityartha-
vādānupapattēśca</b> । yadi hi prakr̥ta ēva sōmayāgē nivēśaḥ syāt tadā dīrghaśabdō'nanvitaḥ
syāt <q>‘dhr̥tyai’</q> ityarthavādaśca nōpapadyatē । dāraṇāśaṅkāyāṁ hi dhāraṇamāśāsitavyaṁ bhavati । na
ca tāvatyēva sōmē dāraṇāśaṅkā । <b>anutkarṣavādī tu latādairdhyēṇāpyanuvādaṁ manvānaḥ dīrghasya
vā sōmasya iti prakr̥tāvēvaitadvidhānamiti</b> manyatē । dīrghaśabdō'yaṁ yajamānaparatayā
latāparatayā cānvīyata iti prakaraṇānugrahāya prakr̥tāvēva nivēśaḥ । arthavādastu na prakaraṇa-
saṁbandhaṁ bādhituṁ kṣamaḥ । <b>rāddhāntavādī tu sōmāpēkṣaivātra dīrghatā mantavyā</b> । <b>na latāpēkṣēti</b>
ētaccōpalakṣaṇamātraṁ; yajamānō dīrgha ityētadupalakṣyatē । ēvaṁ dīrghaśabdaḥ sōmasamānādhikaraṇō
bhavati, pravr̥ttiviśēṣakaraśca । <q>“ghr̥tyai”</q> iti ca <b>nātirēkādvinā arthavādōpapattiriti</b> ।
sōmātirēkēṇa vinā dāraṇāśaṅkābhāvāt nārthavāda upapadyatē । tasmādadhikapradānāsu <b>saṁsthāsu</b>
nivēśa <b>ityuktavān</b> । <b>nanu cāsminnapi pakṣē prakaraṇādutkarṣa</b> ēva nityādhikārādutkarṣa ēva
kāmyāsu saṁsthāsu nivēśāt । <b>saṁsthā api hi vikārāḥ</b> iti saṁsthādhikaraṇē vakṣyatē । pari-
<note>(1) P. 871</note> <note>(2) paśuprasak‍tē</note>
﻿<pb n="r810"/>
harati---<b>yāgābhiprāyō'yamutkarṣaḥ</b> saṁsthāsvapyēkatvādyāgasya । <b>kāryāpēkṣayā</b> adhikāra-
niyōgāpēkṣayā tu <b>utkarṣa ēvētyadōṣaḥ</b> । <b>yatpunaridamuktaṁ sīsēna krīṇāti itivadvikalpa iti</b>
bhāṣyamanubhāṣitam । dūṣaṇamāha---<b>nanu ca tatra samuccayō na vikalpaḥ <q>‘daśabhirēva krīṇāti’</q>
iti</b> । ētacca dvādaśē uktam । uttaraṁ---<b>vidhānavikalpamaṅgīkr̥tyaitaddarśitam na prayōga---
vikalpam</b>। asyārthaḥ---yadi sīsēna krīṇātīti krayavidhiḥ vāsasētyādayō guṇavidhayaḥ
yadi vāsasētyēva krayavidhiḥ itarē guṇavidhaya iti vidhānē vikalpaḥ prayōgē samuccaya ēva ।
na nvēkēna vihitē kathamanyēna guṇavidhānaṁ, utpattiśiṣṭaguṇāvarōdhēna karmāntarāpattēḥ । naitadēvam ।
sannipatyōpakārakāṇāṁ kāryaikyāvagamē bhēdābhāvāditi ।</p>
<p><b>saṁkhyāyuktaṁ kratōḥ prakaraṇāt syāt</b> । avāntarasaṅgatimāha---<b>vākyārthasamavāyā-
pēkṣiṇī prakaraṇādutkarṣacintā gatā</b> । vākyārthasya yaḥ samavāyaḥ prakaraṇē samavētatā
tadapēkṣiṇī prakaraṇādutkarṣacintā gatā, prakaraṇāntarē vākyārthasya samavētatvāt । tatra
vākyārtha utkr̥ṣyata ityuktam । <b>idānīmabhidhānavipratipattirvākya ēva cintyatē---kimayaṁ
prathamaśabdō jyōtiṣṭōma ēva vartatē uta jyōtiṣṭōmaprathamaprayōga iti</b> । asyārthaḥ---<q>‘na
prathamayajñē pravr̥ñjjāt’</q> iti prathamayajñē pravargyapratiṣēdhaḥ pratīyatē । tatra kiṁ prathamaśabdēna
<note>(1) P. 876</note>
﻿<pb n="r811"/>
darśapūrṇamāsādiyajñāntarāpēkṣayā jyōtiṣṭōma ēvōcyatē tataśca jyōtiṣṭōmasya sarvēṣu prayōgēṣu na
pravrañjitavyam, uta jyōtiṣṭōmasyaiva prathamaprayōgaḥ prayōgāntarāpēkṣayā ucyatē । tēna
tasminnēva na pravrañjitavyam । itarēṣu prayōgēṣu pravargyēṇa bhavitavyamiti । pūrvapakṣamāha
<b>---<q>“ēva vāva prathamō yajñō yajñānāṁ”</q> iti śravaṇāt vispaṣṭaiva yajñārthavacanatā avagamyatē</b> ।
asyārthaḥ---vispaṣṭaiva prathamaśabdasya jyōtiṣṭōmavacanatā'vagamyatē yajñaśabdasāmānādhikaraṇyāt ।
tasya ca prayōjyavacanatvāt । bhavati ca jyōtiṣṭōmaḥ prathamō yajñaḥ <q>‘ēṣa vāva prathamō yajñō yajñānāṁ
yajjyōtiṣṭōma”</q> iti śravaṇāt । atassarvasminnapi jyōtiṣṭōmē na pravrañjitavyam । atra
bhāṣyaṁ <q>“ēvaṁ ca prakaraṇamanugrahīṣyatē”</q> iti । tatra kadācit bhrāntiśīlasya pravargyavidhyabhi-
prāyō'yaṁ prakaraṇānugrha ucyatē । sa ca prathamaprayōgaviṣayēpi pratiṣēdhē ghaṭata ēva । tasmāda-
sādhakō'yaṁ pūrvapakṣasyēti bhrāntiḥ syāt । tāmapanētumāha---<b>pratiṣēdhavidhyabhiprāyaṁ taditi</b> ।
yadi jyōtiṣṭōma ēva pratiṣēdhaḥ syāt tadā prakaraṇamanugrahīṣyatē sarvajyōtiṣṭōmē pratiṣēdha-
siddhēḥ ।</p>
<p><b>naimittikaṁ vā</b> । <b>atrābhidhīyatē---satyamasmāt prayōgādavagamyatē</b> । <q>‘ēṣa vāva
prathamō yajñō yajñānāṁ yajjyōtiṣṭōmaḥ’</q> ityasmāt prayōgāt satyaṁ jyōtiṣṭōma ēva prathamō'vagamyatē
na tadīyaprayōgaḥ । kintu <b><q>“ya ētēnāniṣ‍ṭvā athānyēna yajēta”</q> iti prayōgādapi
prāthamyamavagamyatē</b> । asyārthaḥ---yathā ēṣa vāvēti prayōgāt jyōtiṣṭōmasyaiva prāthamyamavagamyatē
<note>(1) Bh. P. 876</note> <note>(2) ibid 877</note>
﻿<pb n="r812"/>
tathā ya ētēnētyētadālōcanayā prayōgāt prathamō na punaḥ svarūpēṇēti । kathaṁ ya ētēnētyē-
tadālōcanayā prayōgāt prāthamyaṁ ? uttaraṁ---<b>kartr̥saṁbandhitayā śrūyamāṇatvāt</b> ya iti
śabdōpāttakratusaṁbandhitayā śravaṇāt । tathāpi kimityāha---<b>kartr̥śca prayōgēṇa saṁbandhō na
prayōjyēna</b> । prayōgāṅgaṁ hi kartā na prayōjyasya dravyadēvatāmātrasādhyatvāt । sarvatra
karaṇādyēva kriyānupañjakaṁ antaraṅgatvāt kartā tu karaṇādi vyāparannēva 1kriyāyāṁ samavaitīti
mantavyam । tēna prayōgayōgācca jyōtiṣṭōmasya prāthamyam । <b>1prayōgē ēva hi prathamaśabdaḥ</b>
śrautaḥ prayōjyē lākṣaṇikaḥ śrutilakṣaṇāviśayē ca śrutirādaraṇīyā । tēna prathamaprayōga ēva
pratiṣēdhaḥ । <b>yuktyantaraṁ cāha---prayōgaparē vākyē ēṣa vāva prathamō yajñō yajñānāṁ iti
śrutam</b> । asyārthaḥ---prayōgaparamētadvākyaṁ, jyōtiṣṭōmasya prathamaprayōgaḥ kartavya iti vidhīyatē
tatra ca <q>‘ēṣa vāva’</q> iti śrutaṁ prayōgaparamēva vijñāyatē । tēnāyamarthō bhavati---ēṣa vai prathamō yajña-
prayōgāṇāṁ yajjyōtiṣṭōmaprayōgaḥ, ya ētēna jyōtiṣṭōmēna prayōgēṇāniṣ‍ṭvā anyēna prayōgēṇa
yajēta kartasyaiva āpattiḥ antaḥ jyāniṁ jīyatē jyāniṁ yāti vā pramīyatē mriyatē vā iti ।
tēna prayōgasyaivēdaṁ prāthamyaṁ na prayōjyasya । tadāha---<b>na punaḥ prayōjyaniṣṭhā । kvacidasya</b>
prathamaśabdasya <b>prayōgō vidyatē jyōtiṣṭōmasyaiva</b> । ataḥ <b>prayōgavacana ēvāyaṁ</b> prathamaśabdaḥ ।
tēnāyamarthō bhavati <b>na prathamayajñaprayōgē pravr̥ñjyāditi</b> । nanu ca yajñaśabdaḥ prayōjyavacanaḥ
sa kathaṁ prayōgē ghaṭiṣyatē tatrāha---<b>yajñaśabdaḥ prayōjyaviṣayatvāt prayōgasya prayōgē'pyupapadyata
ēva</b> । prayōjya ēva prayōgō bhavati । tēna prayōjyaśabdēna vyapadēśō nānupapannaḥ । <b>tēnaiṣa</b>
<note>(1) R. kriyayā</note>
﻿<pb n="r813"/>
<b>prathamaprayōjyaḥ yajñānāmityarthaḥ</b> । <b>ēvaṁ ca prakaraṇa ēva pravargyavidhirupapannō bhavati</b> ।
asyārthaḥ---kauṣītakribrāhmaṇē jyōtiṣṭōmaprakaraṇē <q>“purastādupasadāṁ pravargyēṇa pracaranti”</q> iti
pravargyavidhiḥ śrūyatē । tatra yadi jyōtiṣṭōmaprayōgamātrē pratiṣēdhō bhavēt tatō vikalpa---
parihārāya prakaraṇāntaraṁ nīyatē । tataḥ prakaraṇabādhaḥ । atha prakaraṇāvirōdhāya tatraiva
avatiṣṭhatē tatō vikalpaḥ syāt । asmanmatē tu naimittikatvāt pratiṣēdhasya na kaścidviśēṣa
iti ।</p>
<p><b>pauṣṇaṁ pēṣaṇaṁ vikr̥tau</b> । <b>pauṣṇaṁ pēṣaṇaṁ uttaravivakṣayētyuktam</b> । anēnādhikaraṇa-
prayōjanamuktam ।</p>
<p><b>tatsarvārthamaviśēṣāt</b> । <b>idamidānīṁ cintyatē---kiṁ yāvatpauṣṇaṁ tatsarvaṁ prapiṣṭaṁ
kartavyaṁ uta carurēvēti</b> । <b>tatra pūrvapakṣavādī viśēṣāgrahaṇāt sarvārthamiti manyatē</b>
carupaśupurōḍāśārthaṁ pēṣaṇaṁ sarvēṣāṁ pauṣṇatvāviśēṣāt । nanu ca purōḍāśē pēṣaṇasya prāptatvāt
na śakyatē vidhātum । uttaraṁ---<b>na, pauṣṇatayā aprāp‍tēḥ</b> । asyārthaḥ---satyaṁ svarūpēṇa
<note>(1) Bh. P. 880</note> <note>(2) Bh. P. 881</note>
﻿<pb n="r814"/>
pēṣaṇaṁ prāptaṁ pauṣṇatayā na prāptam । 1tacca nāma na vidhēyaṁ yat sarvātmanā prāptam । yat‍tu
kēna ciccātmanā aprāptaṁ tadvidhēyaṁ bhavatyēva tasmāt sarvārtham । <b>nanu ca</b> pēṣaṇē kriyamāṇē
<b>hr̥dayādyakr̥tivināśaḥ paśau</b> । tataśca ākr̥tināśaprasaṅgāt pēṣaṇēna na bhavitavyam ।
<b>uttaraṁ---bhavatu ākr̥vināśaḥ pēṣaṇavacanāt, kimiti vacanaṁ na kuryāt</b> । sarvaṁ kuryādi-
tyarthaḥ । atrōcyatē---<b>purōḍāśē tāvat</b> pēṣaṇasya <b>prāptatvānna vidhiḥ</b> । <b>nanu pauṣṇatayā
'prāptirityuktam</b> । uttaraṁ---<b>kāryata ēva prāptiriṣyatē na saṁbandhitayā</b> । asyārthaḥ
---kāryārthaṁ padārthānāṁ prāptiriṣyatē na punaḥ saṁbandhitvārtham । iha ca purōḍāśē yat
prakr̥tivatpēṣaṇaṁ prāpta tēnaiva kāryaṁ kr̥tamiti na punaḥ pēṣaṇasya kāryamasti । tataśca kāryābhāvē
sati pēṣaṇāntarasyānuṣṭhānābhāvāt na punarvidhānamavakalpatē, anuṣṭhānaparyantatvādvidhēḥ iti ।
<b>anyathā arthavādapadānāmapi kāryārthataiva syādityuktam</b> । yadi yasyāpi kāryaṁ nāsti tasyā-
pyanuṣṭhēyatā, tadā arthavādapadānāmarthaḥ karaṇētikartavyatānanupraviṣṭō'pi kartavyaḥ syāt ।
<b>nanu caivaṁ sati prakaraṇādvākyaṁ dubalamityuktam</b> । asyārthaḥ---vākyāt purōḍāśēpi
pēṣaṇē prāptē yadi kāryābhāvāt purōḍāśēpi pēṣaṇaṁ na viniyujyatē tadā prakaraṇādvākyaṁ
dubalamityuk‍taṁ bhavati । pratītānvayatyāgēnāpi yadyanvayaḥ kalpyatē tadā dvādaśōpasattā
ahīnasyētyatrāpi kimityanvayō na kalpyata iti bhāvaḥ । <b>uttaraṁ---kāryē sati anvayakalpa-
nā, atō balavattā uktā vākyasya</b> । yatra hi vākyāvagatē'nvayē kāryalābhaḥ tatra vākyaṁ
<note>(1) G. tannām‍na vidhēyam</note>
﻿<pb n="r815"/>
balīyaḥ । kāryaśūnyē'nvayē na vākyāvagatānvayasvīkāraḥ । kiṁ tarhi anvayāntarakalpanēti ।
<b>tasmāt kāryābhāvāta purōḍāśē</b> pēṣaṇasya <b>vidhānaṁ na saṁbhavati</b> । <b>paśau tarhi saṁbhavati
na hi, tatrāpi sāpēkṣatvaprasaṅgāt śāstrasya</b> ākr̥tibādhasāpēkṣaṁ hi paśau vidhānam ।
<b>na ca nirapēkṣē</b> caruviṣayē <b>saṁbhavati sāpēkṣāśrayaṇaṁ yuktamiti uk‍taṁ śabdavidbhiḥ</b> ।
<b>tasmāccarāvēva pēṣaṇaṁ</b> kartavyamiti <b>śabdāt pratīmaḥ</b> । atra bhāṣyakārēṇa <q>“yadyapi tadā-
kr̥tiḥ pratīyēta tathāpi utsādanadēśaṁ prati muhyēyuḥ”</q> ityuktam । tadanupapannam । piṣṭē hr̥dayādau
punastadākr̥tirna śakyatē kartuṁ pāriṇāmikatvāttasyā, ityāśaṅkāmapanētumāha---<b>yatpunaridamuk‍taṁ
yadyapītatyādīnā bhāṣyēṇa tatraivamapi sāpēkṣatvaṁ naiva śakyatē parihartumityabhiprāyaḥ</b> ।
asyārthaḥ---satyapyākr̥tisapādanē pūrvārdhādikōddharaṇadēśabādhasāpēkṣatvaṁ na nivartayituṁ śakyata
ityuktam । <b>anvārōhamātraṁ caitat</b> । paramārthatastu ākr̥tiḥ pēṣaṇē kr̥tē naśyatyēvēti
<b>pūrvamēvōk‍tō hētirityarthaḥ</b> । <b>nanu carāvapi carutaiva hīyēta viśadasiddhaudanē caruśabda-
prayōgāt</b> । na ca piṣṭamaya ōdanō bhavati । uttaraṁ---na carutā hīyēta <b>piṣṭakacarāvapi
paktisāmānyāditi</b> । paktivacanatvāccaruśabdasyētyē<b>vamabhihitaḥ</b> pēṣaṇēpi sati
<b>caruśabdaprayōgaḥ</b> । upasaṁharati---<b>tasmāccarāvēva pēṣaṇamiti siddham</b> ।</p>
<note>(1) Bh. P. 882</note>
﻿<pb n="r816"/>
<p><b>ēkasminnēkasaṁyōgāt</b> । nanu caikadēvatākē vihitō dharmō na dvidēvatākē saṁbhavati
caturdhākaraṇavat indrapītamantravacca tatrāha---<b>atra bhāṣyakārēṇa indrapītāg‍nēyaśabdābhyāṁ viśēṣō
darśitaḥ pūṣā prapiṣṭabhāgō bhavatīti yathā adantakō hīti hētuvacanaṁ sōmāpauṣṇē nēma-
piṣṭaścaruḥ iti</b> । asyārthaḥ---prapiṣṭaṁ bhajatīti prapiṣṭabhāk pūṣōcyatē sa ca dvidēvatākēpi
yadi pēṣaṇaṁ syāt tadā prapiṣṭabhāka‍bhavati iti । anyathā na prapiṣṭabhāgō bhavēt tathā
adantakō hīti hētuvacanaṁ pūṣanimittakaṁ pēṣaṇaṁ darśayati sōmāpauṣṇō nēmapiṣṭaścaruḥ ityatra nēmapiṣṭatā
'nūdyatē । sā ca pūṣamātranimittē pēṣaṇē'vakalpatē <b>sōmāpauṣṇacaruvidhau nēmapiṣṭa ityanuvāda
ēva yuktaḥ; nēmapiṣṭavidhānē hi sōmāpauṣṇasya lakṣaṇāt taduddēśēna carurityavivakṣitaṁ syāt
ityēvamādyadhikāśaṅkānirākaraṇārthamidamadhikaraṇam</b> । <b>atrōcyatē---kathamāsāmāśaṅkānāṁ
nirākaraṇaṁ</b> ? uttaraṁ---<b>kāryaprayuktatvāddharmāṇāmityuktō hētuḥ</b> । asyārthaḥ---kārya-
prayuktā dharmāḥ kāryē asaṁbhavantaḥ tatsaṁbaddhē yāgē'vakalpantē । tataśca pūṣā prapiṣṭabhāga iti
vacanāt pūṣalakṣitē yāgē dēvatāvidhiravasīyatē । dēvatātvēna hi puṣā yāgaṁ lakṣayituṁ śak‍nōti
saṁbandhasya lakṣakatvāt । na ca dvidēvatākē pūṣṇō dēvatābhāvassaṁbhavati । tēna tatra
dharmavidhiranyāyyaḥ । <b>kathaṁ punaḥ kāryēṇa saṁbandhō dēvatāpadayuk‍tānāṁ bhavati</b> । uttaraṁ
<note>(1) P. 883</note>
﻿<pb n="r817"/>
---<b>niṣprayōjanatvāddēvatāyāḥ</b> । nanvēvaṁ yāgēpi saṁbandhō na syādityāha---<b>kāryārthatvācca
yāgasya</b> kāryaprayuk‍taṁ pauṣṇa lakṣaṇayōpapadyatē dēvatayā yāgō lakṣyatē । <b>dēvatā cēdupalakṣaṇam na
dvidēvatākē pūṣā lakṣayituṁ kṣamaḥ</b> । <b>adēvatā hi sa pūṣā tatra</b> dvidēvatākē karmaṇi ।
<b>adantakatvādīnāṁ tu hētuvannigadatvēnārthavādatvamuktam</b> । <b>arthavādāśca guṇavādēna vyākhyātāḥ
nēmapiṣṭasya ca nyāyāpētatvāt</b> nyāyatē'prāptatvāt <b>dvidēvatākē</b> pēṣaṇasya viśiṣṭavidhānaṁ
bhaviṣyati । <b>tasmādēkadēvatākēṣu caruṣu pēṣaṇamiti siddham</b> ।</p>
<trailer>iti r̥juvimalāyāṁ tr̥tīyādhyāyasya
tr̥tīyaḥ pādaḥ</trailer>
﻿<pb n="r818"/>
<head>r̥juvimalāyāṁ</head>
<head>tr̥tōyādhyāyasya caturthaḥ pādaḥ</head>
<p><b>nivītam</b> । <b>kathaṁ punaḥ vidhinātvēkavākyatvāt stutyarthēna vidhināmiti
sthitē'rthavādatvē punarvidhānāśaṅkā</b> । <b>ēkavākyatvē hi na vidhidvayamavakalpata iti na
nivītatvādividhisambhavaḥ</b> । <b>pākṣikīṁ prāptiṁ manvānō vidhiṁ manyata iti cēt</b> । artha-
vādō hi <b>anuvādatayā</b> । na ca nivītādi nityaprāptam । ataḥ pakṣē'nuvādasyāpyanupapattēḥ
vidhirāśrayaṇīya iti । <b>tadapyayuktam</b> । <q>‘prāyādi’</q>tyanēna parihr̥tatvāt । prāyikīmapi
prāptimāśrityārthavādō bhavatītyuk‍taṁ prāyāt ityanēna sūtrēṇa । yathā <q>“anūtavādinīvāk iti,
prācīnāvītamiti vidhānaṁ aprāptatvāt । tatsaṁyōgādidamapi vidhīyata iti cēt ‘prācīnāvītaṁ
pitr̥ṇāṁ”</q> iti pakṣē'pi na prāptam । atastadvidhēyam । taccēdvidhīyatē vākyaṁ bhinnaṁ tāvadāśritam
tataśca nivītamapi vidhīyata iti । <b>tadayuktam---tasyāpi vacanāntarēṇa prāptatvāt upapadyata
ēvārthavādaḥ</b> । ēvamākṣip‍tē samarthayatē---<b>prakaraṇāṅgatayā'prāptiṁ manvānēna idamadhikaraṇa---
mārabdham</b> । prakaraṇasyāṅganiyōgasya aṅgatayā pakṣē'pi prāp‍tyabhāvāt prāyāt ityanēna
nyāyēnārthavādatvānupapattēḥ nivītaṁ vidhīyata iti manvānēnēdamadhikaraṇamārabdham । rāddhāntamāha
---<b>vidhānēpi prakaraṇāṅgatā na saṁbhavatīti sthitamarthavādatvam</b> । yadyapi vidhīyatē tathāpi
<note>(1)P. 889</note>
﻿<pb n="r819"/>
manuṣyāṇāmiti śravaṇāt svatantrādhikārāpattēḥ prakaraṇāṅgatā na saṁbhavati । kintu puruṣadharmatā
puruṣadharmaścēt prāyādityupapadyata ēvārthavādaḥ । <b>nanu cātithyādāvaprāptirvidyata iti yuk‍taṁ</b>
vidhānaṁ manuṣyāṇāmiti śravaṇē satyapi manuṣyapradhānē ātithyē karmaṇi ēkāntatō'prāptatvāt
kimiti vidhānaṁ na saṁbhavatīti । <b>na</b> । <b>tadanvayānavagamāt</b> । ātithyakarmānvayō nāvagamyatē ।
api tu manuṣyamātrānvaya ēva । sa ca prāyādibhiḥ arthavādātayōpapadyata iti siddhamanuvādatvam ।
tadāha---manuṣyamātrasaṁbandhitāyāṁ tu prāyādibhirupapadyata ityarthavādataivēti siddham ।</p>
<p><b>digvibhāgaḥ</b> । <b>paruṣiditam</b> । <b>tadvadityatidēśaḥ kimabhyadhikaṁ paśyataḥ</b> ?
uttaraṁ---<b>anyathā hyupavītē prāptiḥ anyathā ca dikṣu anyathā ca paruṣidinādiṣu iti viśēṣa-
pratipādanārthō'yamatidēśaḥ</b> । pūrvapakṣasiddhāntau tāvēva । kintvarthavādavarṇanāya prāptirva-
ktavyā । sā ca k‍vacana kathaṁ cidityadhikaraṇabhēdaḥ ।</p>
<note>(1) P. 898-899</note>
﻿<pb n="r820"/>
<p><b>akarmakratusaṁyuktam</b> । <b>uktaṁ nivītādhikaraṇēna kratudharmatayā nivītādi pratīyatē
manuṣyādiśravaṇāditi prāyēṇa prāptatvādanuvāda iti</b> । idānīṁ nānr̥ta vadēt <b>ityatrāpi
tadvadēvānuvādaṁ manvānasya pūrvaḥ pakṣaḥ</b> । anēnāvasarasaṅgatiṁ pūrvapakṣaṁ cāha । arthastu
nivītaṁ manuṣyāṇāṁ iti śrutēḥ na kratudharmatayā nivītādi pratīyatē । api tu puruṣadharmatayā
puruṣadharmaścēt prāyēṇa puruṣārthatayā nivītādiprāptēḥ anuvāda iti nivītādhikaraṇē uktam ।
idānīṁ nānr̥taṁ vadēta iti pratiṣēdhasyānuvādaṁ manvānasya pūrvaḥ pakṣaḥ । cōdayatiḥ---<b>nanu ca tatra
manuṣyaśabdaśravaṇāt</b> puruṣamātrasaṁbandhāvagatēḥ kratudharmatayā saṁbandhānavagatēśca <b>yuktō'nuvādaḥ
prāyikīṁ ca prāptimāśrityārthavādaḥ</b> । iha tu puruṣaśabdāśravaṇāt na puruṣārthatā'vagamyatē । api
tu prakaraṇāt kratvarthataivāvagamyatē । na ca kratusaṁbandhitayā prāptirasti iti nānuvādō ghaṭatē । pari-
harati---<b>atrāpi pūrvaprāptapratiṣēdhānuvādāt gamyata ēva pumān yasyāsau pratiṣēdhaḥ</b> । <b>atrāpi</b>
‘nānr̥taṁ vadēt iti । yasyāsau smārtaḥ pratiṣēdhaḥ sa pumān adhikāritayā'vagamyata ēva । kutaḥ ?
pūrvaprāptasya pratiṣēdhasyānuvādāt । tatra ca puruṣasyādhikārasmaraṇāt । nanu nāyaṁ pratiṣēdhānuvādō
ghaṭatē । tatra pratyavāyaparihārārthinō'vikārāt । iha ca prakaraṇāṅgatayā niradhikāratvāditi tatrāha
---<b>sarvatra pratiṣēdhaśās‍trē hi pratiṣidhyamānakriyākarturēvādhikāraḥ</b> iti । asyārthaḥ
<note>(1) Bh. P. 900</note>
﻿<pb n="r821"/>
---na smārtē pratiṣēdhē pratiṣidhyamānakriyānuṣṭhānanibandhanapratyavāyaparihārārthinō'dhikāraḥ
pramāṇābhāvāt । na hi niṣiddhā kriyā pratyavāyaṁ janayatīti kiñcana pramāṇamasti । nanu ca
pratiṣēdhaśāstramēva pramāṇaṁ, kathaṁ tatpramāṇaṁ ? pratyavāyaṁ vinā nivr̥ttyanupapattēriti cēnna;
1adhikārāvagamana ēva nivr̥ttērupapannatvāt । <b>nanvadhikārō na śrayatē</b>। satyamarthāt bhaviṣyati
dravyārjananiyamavat । yō hi yatra pravr̥ttaḥ saḥ tataḥ nivartayitavyaḥ, nānyaḥ ityarthādēva
pravr̥ttimānadhikārī labdha iti sādhūk‍taṁ---<b>sarvatra pratiṣēdhaśāstrē pratiṣidhyamānakriyākarturēvā-
dhikāra iti</b> । ihāpi ca pratiṣidhyamānakriyākartuḥ anr̥tavadanapratiṣēdhaḥ anyasya pratiṣēdhānu-
papattērityarthaḥ । <b>ataḥ pūrvaprāptasyaiva</b> pratiṣēdhasyāya<b>manuvādaḥ</b> । nanu ca kratvarthatayaivānr̥ta-
vadanaprāptiriti pratiṣēdhō'pi tadartha ēva yuktaḥ । na hi anyārthē pravr̥ttō'nyārthē niyōk‍tuṁ
śakyata iti tatrāha---<b>vidyatē ca prāptirarthataḥ</b> । anr̥tavadanasya arthataḥ prāptirvidyata
ēva । kratvarthatayāpi puruṣasya <b>prāptimātratayā ca</b> <b>puruṣasya pratiṣēdhōpapattēḥ na
prakaraṇārthatā</b> । yadi ca kratvarthāyāmēva prāptau pratiṣēdha upapadyatē na puruṣārthāyāṁ tadā
kratvarthaprāptipratiṣēdhaḥ2 kratvarthaḥ syāt । na caitadasti prāptimātrādapi pratiṣēdhōpapattēḥ ।
<b>nanu cāyamanuvādaḥ kasya vidhēḥ śēṣaḥ</b> ? ayamāśayaḥ । vidhiparatayā prāmāṇyamuktam ।
tatra vidhyuddēśasya kāryānvayitayā vidhiparatvam । arthavādapadānāṁ tu stutiparatayā pratītyanvayi-
tayā । anuvādastu na sākṣādvidhiparaḥ । tēta vaktavyamētat kasya vidhēḥ śēṣa iti
anyathā vidhiparatvābhāvāt । uttaraṁ---<b>na kasyaciditi brūmaḥ</b> । vidhyantarēṇaikavākyatvā-
bhāvāt na kasyacidapi vidhērayamanuvādaḥ śēṣaḥ । yadi vidhyantaraṁ nānupraviśati nivītavat
tarhi kathamanuvādaḥ । uttaraṁ---<b>prātiranuvādatvē hētuḥ nārthavādatā</b> । yadi hi arthavādatā
<note>(1) G. anadhi</note> <note>(2) R. pratiṣēdhāt ।</note>
﻿<pb n="r822"/>
anuvādatvē hētuḥ syāt tadā vidhyantarānupravēśaṁ vinā'rthavādānupapattēḥ anuvādō vidhyantaraśēṣaḥ
syāt । kintu prāptiranuvādatvē hētuḥ nārthavādatā । yadyayaṁ prāptārtha ēva kimiti tarhi
nivītavadēvārthavādō na bhavati । tatrāha---<b>ēkavākyatvēna hi arthavādō bhavati na prāpti-
mapēkṣatē, yathā <q>‘jārtilayavāgvā vā juhuyāt’</q> iti</b> । jartilayavāguhōmō hi yadyapi na prāptaḥ
tathāpi <q>‘payasāgnihōtraṁ juhōti’</q> ityanēnaikavākyatvāt arthavādatvēna vyākhyāyatē । tēna
anuvādaḥ prāptimātrāpēkṣaḥ । arthavādastu ēkavākyatāmātrāpēkṣa iti vivēkaḥ । anr̥dyamāna-
vidhiparatayā vidhisaṁspr̥ṣṭatā'nuvādānāmiti na kiñcidapi hīnam । tasmādanuvādaḥ ।
<b>nanu cēdaṁ śrutivākyaṁ tasyāḥ smr̥tērmūlaṁ bhaviṣyati</b> । yadi śrutivākyasya smr̥tivākyasya
ca samānārthatvēnānuvādō'yamucyatē tarhi tasyāḥ smr̥tēḥ mūlamapēkṣamāṇāyāḥ idamēva śrutivākyaṁ
mūlaṁ bhaviṣyati iti kathamanuvādatā । uttaraṁ---<b>na bhavitumarhati atra hi śruyamāṇasyārthasya
prakaraṇārthatāvasīyatē na puruṣārthatvam</b> । <b>anuvādapakṣē punaḥ puruṣārthatayaiva prāptēḥ siddhā
puruṣārthatā bhavati</b> । asyārthaḥ---yadyētadvākyaṁ mūlaṁ bhavēt tadā anr̥tavadanapravr̥ttapuruṣa-
saṁbandhinyapi pratiṣēdhē adhikārī kalpayitavyaḥ syāt । tataśca kalr̥ptādhikārēṇādhikāravidhinaiva
gr̥hyēta vidhinaiva sannidhānāt । tataśca prakaraṇārthatā prakr̥tādhikāraniyōgārthatā asya pratiṣēdhasya ।
smr̥tēśca puruṣārthatā bhavatīti na tasyāḥ pratiṣēdhavidhirmūlatāṁ gantumarhatīti । anuvādē tu puruṣa-
saṁbandhini pratiṣēdhē'vagatē1 tasya klr̥ptādhikāratvāta adhikārāntarakalpanāvakāśō nāsti । tēna
prakaraṇēna na gr̥hyatē । adhikārakalpanāyāṁ hi prasr̥tāyāṁ klr̥ptādhikāraḥ prakaraṇavidhirgr̥hṇāti
na svabalalabdhādhikārē puruṣārthatayaiva prāptē pratiṣēdhē svatantrādhikārārthatayaivētyarthaḥ । <b>nanu ca</b>
<note>(1) G. vagamyatē</note>
﻿<pb n="r823"/>
<b>kratvarthatayaivāvagamyamānasya kathaṁ puruṣārthatayā'nuvādō yuktaḥ kalpayitum</b> । asyārthaḥ
---tvayā ētaduk‍taṁ yadi mūlabhūtamidaṁ bhavēt tataḥ kratvarthaṁ bhavatīti । ēvaṁ ca vadatā
kratvarthānr̥tavadanapravr̥ttirniṣidhyata ityuktam । anyathā kathaṁ nāma vidhāyakatvē kratvarthatā bhavēt ।
yadā caivaṁ tadā kathaṁ kratvarthapravr̥ttipratiṣēdhō'yaṁ puruṣārthatayānuvadituṁ śakyata iti । <b>ucyatē
---kraturapi hi puruṣārtha ēva</b> । <b>atastatsaṁbandhitayāpi puruṣasyēcchātaḥ prāp‍nōtyēvānr̥ta-
vadanamityadōṣaḥ tatsaṁbandhāvagatēriti</b> । asyārthaḥ---kratvarthā yā puruṣapravr̥ttiḥ sāpi
puruṣasaṁbandhinī bhavatyēva । tēna tatpratiṣēdhōpi puruṣārthō yukta ēva । yasmāt kraturapi
puruṣārtha ēva । ataḥ kratusaṁpattyarthamapi puruṣasyaivānr̥tavadanaṁ rāgataḥ prāp‍nōtyēvētyadōṣaḥ kratu-
saṁbandhāvagatēḥ । tēnāyamarthō bhavati darśapūrṇamāsanirvr̥ttyarthamanr̥taṁ na vadēditi । sarvaṁ ca
puruṣārthamanr̥tavadanaṁ pratiṣiddhamiti । ataścānuvādōpapattiḥ । <b>upanayanōttarakālabhāvitvācca
kratūnāṁ siddhō'nuvādaḥ</b> । yadi kratavaḥ upanayanōttarakālā na bhavēyuḥ tadā smārtānāmapi
padārthānāṁ vaidikatvāt upanayanōttarakālabhāvitvācca vaidikēṣu padārthēṣu adhikārasya prāgupanayanāt
pratiṣēdhābhāvāt nāyamanuvādaḥ syāt । tēnē kratavaḥ upanayanōttarakālabhāvina iti
siddhō'nuvādaḥ ।</p>
<p><b>vidhirvā saṁyōgāntarāt</b> । <b>atrābhidhīyatē---āyuṣmataivōk‍taṁ na smr̥tivākya-
syēdaṁ mūlatāṁ pratipadyata iti</b> । <b>ēvaṁ cēt tvayaivēdaṁ saṁyōgāntaramuktam</b> । <b>saṁyōgā</b>-
<note>(1) P. 911</note>
﻿<pb n="r824"/>
<b>ntaratvē ca nānuvādaḥ śakyatē vak‍tum</b> । asyārthaḥ---svatastāvadidaṁ vākyaṁ prakaraṇāṅgabhūta-
pratiṣēdhasamarpakam । ata ēva ca smr̥tērnamūlatāṁ gatam । ēvaṁ cēdantaraṅgakratvarthatāṁ parityajya na
vākyāntarālōcanayā anūdyatayā pratiṣēdhō'vatiṣṭhatē । <b>nanu ca pratiṣēdhē sarvatra pratiṣidhyamāna-
kriyākarturēvādhikāra ityuktam</b> । asyārthaḥ---anadhikāraṁ hi sādhikāramanupraviśati । sādhi-
kāraścāyaṁ pratiṣēdhaḥ pratiṣidhyamānakriyākarturēvādhikārāvagamāt । <b>satyamuk‍taṁ na tu tatprakaraṇē
śakyatē vak‍tuṁ</b>, niṣidhyamānakriyākartā hi nādhikāritayā śrūyatē । kiṁ tarhi ? arthāt
kalpyatē । na ca klr̥ptē'dhikārē saṁbhavati sannihitē adhikārāntarakalpanāvakalpatē । <b>kimiti</b>
prakaraṇōpi niṣidhyamānakriyākarturēvādhikārō na bhavati ? uttaraṁ---<b>padārthamātra ēva pratiṣē-
dhōpapattēḥ</b> । anr̥tavadanē <b>padārthamātra</b> ēva icchādhīnapravr̥ttinirapēkṣēpi <b>pratiṣēdhōpapattēḥ</b> ।
ētaduk‍taṁ bhavati---prakaraṇē hi prakaraṇasaṁbandhaiva pravr̥ttiḥ pratīyatē । tataśca tanmukhēnādhikārānu-
pravēśē klr̥ptē nārthādadhikārāntarakalpanōpapadyatē । <b>laukikēṣu punaḥ puruṣēcchāta ēva pravr̥tti-
rviṣayatāṁ pratiṣēdhasya pratipadyata iti tatkriyākarturēvādhikārō yuktaḥ</b> । <b>iha punaḥ
kratvarthatayaiva pravr̥ttiravagamyatē padārthasyēti na tasya karturadhikāraḥ śakyatē vak‍tuṁ iti</b> ।
<b>nanu ca kartaivākhyātēṣu pradhānatayā'vagamyatē</b> । anēnēdamāha svavākya ēva viṣayaniyō-
jyānvitaniyōgapratipādanāt nādhikārānupravēśē yukta iti । tathā hi---nañarthaḥ vidhiviṣayaḥ,
anr̥tavadanakartā cādhikārī, kartr̥vācitāśaṅkā cākhyātānāṁ pāṇiniprabhr̥tīnāṁ yathāśrutavacana-
bōdhananibandhanā । nanvēvaṁ tarhi prayājādīnāmapyaṅgatā na syāt । tēṣvapi kartr̥śravaṇāt
<?xml version="1.0" encoding="UTF-8"?>
<!DOCTYPE report SYSTEM "sanskrit.dtd">
<?xml-stylesheet type="text/xsl" href="sanskrit.xsl"?>
<report id="sanskrit" pubid="01" publish="true">
<title></title>
<subtitle></subtitle>
<section>
<pb n="r825"/>
svatantrādhikāraprasak‍tērityatrāha---<b>niyōgābhēdāt‍tu prayājādīnāmaṅgatvamavagamyatē । sarvēṣā-
mēkaphalānubandhatvāt</b> । asyārthaḥ---prayājādiṣu kartaiva kēvalaṁ śrūyatē na tadviśēṣaṇam ।
prayājādaya ēva yadi kartr̥viśēṣaṇaṁ na tarhi viṣayaḥ । atha viṣayaḥ na tarhi kartā viśēṣyatē ।
tataśca kathamaviśiṣṭō'dhikārībhavēt ? tasmāttēṣāṁ pr̥thagadhikāraniyōgābhāvāt ēkaniyōgānupravēśāt
aṅgatvasiddhiḥ । <b>saṁskārakarmaṇāmapi kratvarthasya saṁskāryatayā'vagatēḥ yuk‍taivāṅgatā</b> ।
tēṣvapi viṣayaniyōjyaviśēṣānvayānavagatēḥ na svatantrādhikārāpattiḥ । saṁskāryadravyādidvārēṇa
kratuśēṣatvāvirōdhaḥ । <b>pratiṣēdhē punaḥ pratiśēdhyasya akratvarthatvāt ākhyātēna ca
karturabhidhānāt karturēvādhikāraḥ pratīyatē</b> । asyārthaḥ---yadyapi kila nānūtaṁ vadēdityanr̥ta-
vadanamātraṁ śabdādavagamyatē tathāpi yadi vākyē'dhikārō na śrūyatē tadā prakaraṇagatamanr̥tavadanaṁ
pratīyatē । yadā punaḥ svavākya ēvādhikārī viṣayaśca labdhaḥ tadā anr̥tavadanamapi svatantramēva
pratīyatē । tēnākhyātēna karturabhidhānāt pratiṣēdhasya cākratvarthatvāt karturēvādhikāraḥ
adhikārāntarānupravēśē kāraṇābhāvāt । svavākyē cādhikāraśravaṇāt ।</p>
<p>ēvaṁ tāvat vidhisyaṁ puruṣārthaścēti darśitam । saṁprati abhyupagamyāpi kratvarthānr̥tavadana-
pratītiṁ anuvādō'yamiti darśayati---<b>na ca tatsaṁbandhāvagatiḥ</b> kratvarthasaṁbandhānr̥tavadanāvagatiḥ
svatantrādhikārēpi viruddhā । <b>kratōrapi puruṣārthatvāt upanayanōttarakālabhāvitvācca tadartha-
pravr̥ttēḥ siddhō'nuvāda ityuktam</b> । ētaduk‍taṁ bhavati---kratvarthānr̥tavadanapratiṣēdhō'pi
svatantrādhikārapuruṣārthasarvānr̥tavadanapratiṣēdhasyaiva smārtasyānuvāda iti ।</p>
﻿<pb n="r826"/>
<p><b>atrōcyatē---syādētadēvaṁ yadyākhyātānāṁ kartā'bhidhēyaḥ syāt na tvākhyātānāṁ
kartrabhidhānaśaktiḥ śakyatē kalpayitum । kriyābhidhānādēva sarvakārakavagatēḥ</b> ।
asyārthaḥ---tatra hi śabdasya śaktiḥ kalpyatē yasya nānyatō'vagatiḥ । sarvāṇi
ca kārakāṇi kriyayaivākṣipyantē tairvinā kriyānupapattēḥ । <b>kathaṁ tarhi pāṇinēḥ sūtraṁ
laḥ karmaṇi ca bhāvē cākarmakēbhya iti</b> ? । tathā kathamiyaṁ vr̥ttiḥ cakārāt
kartaricēti । ēvaṁ vadatōḥ sūtravr̥ttikārayōḥ kārakābhidhāyinō lakārā iti bhāvō
lakṣyatē । pariharati---<b>saṅkhyāvidhānārthamētaditi darśitam</b> । karmasaṅkhyā kartr̥saṅkhyā ca
vācyatvēna vidhīyētē na kartā karma cētyarthaḥ1 । karmakartr̥bhyāṁ tu tatsaṅkhyā lakṣyatē । kathaṁ tarhi
<q>“karmavācini sārvadhātukē yak”</q> <q>‘kartari śap’</q> iti vr̥ttikārāḥ paṭhanti tatrāha---<b>saṅkhyā-
viśēṣavidhānāśrayaṁ ca yak śab iti ca</b> । atrāpi karmakartr̥saṅkhyāviśēṣābhidhānamāśritya
yak śap iti cānuśāsanam । tēnātrāpi na kārakābhidhānamākhyātānāmiti । yadi
kriyākṣiptakarmakartr̥saṅkhyā'bhidhīyatē tadā---<b>anyakārakasaṅkhyābhidhānaṁ kimiti na bhavati ?
tulyē gamyamānatvē</b> । karaṇādisaṅkhyāpi kimiti nākhyātēnōcyata ityarthaḥ । pariharati---<b>na
lōkaḥ paryanuyōk‍tuṁ śakyatē</b> । kasmādityāha---<b>durjayō hi mahājanaḥ</b> । asyārthaḥ---kiṁ
vayē kurmaḥ karmakartr̥saṅkhyāmēva lōkō yadi vadēt na karaṇādisaṅkhyām । nanu mānāma lōkō
vadatu pāṇiniḥ kimiti na smarati tatrāha---laukikaprayōgamūlaṁ cēdaṁ śāstraṁ bhagavataḥ pāṇinēḥ
<note>(1) G. karmakartr̥saṅkhyā viśēṣavidhānārthaṁ vācyatvēna bidhīyatē kartētyarthaḥ</note>
﻿<pb n="r827"/>
kasmādityāha---<b>prayuk‍tasya hi niyamamācaṣṭē nāprayuk‍tasyābhidhānam । tasmādaparyanuyō-
gō'yam</b> । upasaṁharati---<b>ataḥ kratvarthapadārthamātrapravr̥ttyāśrayamēvēdaṁ pratiṣēdhaśāstram</b> ।
kratvarthatayā padārthamātrē anr̥tavadanē'dhikāravidhivākyārthasaṁbandhēna yā pravr̥ttiḥ tadāśrayamēvēdaṁ pratiṣēdha-
śāstram । <b>nanu ca pratiṣēdhyagatā pravr̥ttiḥ na kratvarthēsyuk‍tam । acōditatvāt</b> । na
hi kratvarthatayā'nr̥tavadanaṁ cōditaṁ; acōditaṁ ca nāṅgamiti nānr̥tavadanē kratvarthā pravr̥ttiḥ ।
uttaraṁ---<b>naiva tādarthyēna cōditatvaṁ saṁbandhahētuḥ upakārakatayāpi saṁbandhitā upapadyata ēva</b> ।
yadyapi tādarthyēna cōdanā nāsti tathāpyupakārakatayā saṁbandhō'nr̥tavadanasya kratunā sahāstyēva ।
<b>saṁbandhini ca vidhiḥ kratvarthō bhavatītyuk‍taṁ payō vrataṁ brāhmaṇasyētvēvamādiṣu</b> । yadyapi
bhōjanaṁ kratvarthatayā na vihitaṁ tathāpi tasya kratōrupakārakatvēna tadāśritaṁ payō bhavatyēva kratvarthaṁ
ēvaṁ upakārakānr̥tavadanapratiṣēdhō'pi kratvarthō bhaviṣyatīti । <b>nanu cōpakārakaviṣayatayā
pratiṣēdhasya kratvarthapuruṣārthayōrna kaścidviśēṣaḥ</b> । asyārthaḥ---yadi tāvadaṅgabhūtamanr̥tavadanaṁ
bhavēt tadā puruṣārthēna pratiṣēdhēna pratiṣēda‍dhumaśakyatvāt prayōjanavānēva kratvarthaḥ pratiṣēdhō bhavēt
vikalpārthaḥ । yadā arthaprāptasya pratiṣēdhaḥ tadā puruṣārthēna pratiṣēdhēna pratiṣēdhasiddhēḥ kiṁ
kratvarthēna pratiṣēdhēnēti । uttaraṁ---<b>yathāsti viśēṣaḥ tathōk‍tam</b> । kratvarthē pratiṣēdhē tadati-
kramē katōrvaiguṇyāt tannivr̥ttayē śrautaṁ prāyaścittam । puruṣārthē ca pratiṣēdhē tadatikramē puruṣasya
vaiguṇyāt tadapanayāya smārtaṁ prāyaścittamiti viśēṣaḥ ।</p>
﻿<pb n="r828"/>
<p><b>ahīnavatpuruṣadharmastadarthatvāt</b> । <b>kaḥ punaḥ nivīsaṁ manuṣyāṇāmityanēna viśēṣaḥ
jañjabhyamānasyēti</b> ? anēna pūrvapakṣamākṣipati । <q>‘jañjabhyamānō brūyānmayidakṣakratū’</q> iti
yadyapi jañjabhyamānasaṁbandhitayā mantravacanaṁ śrūyatē tathāpi nivītaṁ manuṣyāṇāmitivat kimiti
na prakaraṇa ēva niviśatē nivītamapi । nivītaṁ manuṣyāṇāmiti manuṣyasaṁbandhitayā śrūyatē
atha ca prakaraṇa ēva niviśatē tathēdamapi kasmānna bhavatītyarthaḥ । <b>ayamasti viśēṣaḥ
nārthavādāt parihāraḥ saṁbhavati avākyaśēṣatvāta</b> । yathā <q>‘nivītaṁ manuṣyāṇāṁ’</q> iti
upavyayata ityasya vākyaśēṣatvādarthavādatayā prakaraṇa ēvānvīyatē na tathā jañ‍jabhyamānō brūyā-
dityasyānvayaḥ vidhyantarēṇaikavākyatvabhāvāt । nanu ca vākyaśēṣatvābhāvāt mābhūdarthavādaḥ
anuvādastu bhavatu pūrvādhikaraṇapūrvapakṣē nānr̥taṁ vadēditivat tatrāha--<b>nāpyanuvādō nānr̥taṁ vadēdi-
tivat</b> jañ‍jabhyamānasaṁbandhitayā mantravacanasya anyatō'prāptēḥ । <b>nāpyarthaprāptasya viṣayatva-
saṁbhavaḥ nānr̥taṁ vadēt itivat</b> । yadi kratāvēvārthaprāptā jañ‍jabhyamānatā mantravidhērviṣayō
bhavēt yathā nānr̥taṁ vadēdityasyārthaprāptamanutavadanaṁ tadā kratusaṁbandhijr̥mbhaṇamukhēna kratusaṁbandhāvagatēḥ
kratvarthō mantravidhiḥ syāt । na caitadasti । kutaḥ ? <b>na hi jañjabhyamānatā kadācidapi
kratvarthatayā prāpnōti anr̥tavadanavat</b> । <b>tasmāt jañjabhyamānasya mantravidhānamidaṁ na prakaraṇē
'vasthāpayituṁ śakyatē</b> । svavākya ēvānupādēyajr̥mbhaṇaviśiṣṭasyādhikāriṇō mantravacanasya
<note>(1) P. 944</note>
﻿<pb n="r829"/>
viṣayasya ca lābhē prakaraṇānupravēśē kāraṇābhāvāt । <b>nanu caivaṁ sati phalakalpanā syāt</b> ।
adhikārāntarakalpanā syādityarthaḥ । <b>bhavatu vacanāt, kō dōṣaḥ</b> ? vācanikē'dhikārāntarē
dōṣa iti । <b>atō vākyāt prakaraṇabādhaḥ siddhaḥ yathā dvādaśōpasattā ahīnasya iti</b> ।
<b>atrōcyatē na phalakalpanāmarhatyētadvākyam</b> । idamatrākūtam । jañ‍jabhyamānasambandhitayā
mantravacanaṁ pratīyatē । tatra kimidamadhikārāntaraṁ jañ‍jabhyamānaśabdaścādhikāriviśēṣasamarpakō
bhavatu uta prakr̥ta ēva kartā jañ‍jabhyamānaśabdēna na nirdiśyatāṁ tasya jr̥mbhaṇanimittōtpannavyalau-
kapraśamanadvārēṇa mantravacanaṁ saṁskārakamiti saṁśayē klr̥ptē prakr̥tē kāryē sati na kalpanōpapadyata
iti nādhikārāntarakalpanā nyāyyēti jañ‍jabhyamānaḥ saṁskāryatayaivānvayaṁ yātīti । tadida-
mākūtaṁ vivarītukāmaḥ pr̥cchati---<b>kutaḥ</b> । uttaraṁ---<b>vākyaṁ hi padārthasaṁbandhamātrē prabhavati
na kāryē</b> । <b>vākyatō hi padārthānāṁ</b> saṁbandhāvagatirēva, nāsti jañ‍jabhyamānasaṁyōgaḥ saṁskārya-
tayāpi । kartr̥bhāvēnaiva kartr̥bhūta ēvānēna mantravacanēna saṁskriyatē । kutastarhi kāryāvagama
ityatrāha---<b>kāryaṁ hi niyōgasamadhigamyamēva</b> । sarvaṁ hi niyōgārthaṁ tēna niyōgārthānumataṁ
yat tat kāryam । ata ēva ca saktvādiṣu vibhaktivyatyayaḥ । bhavatvēvaṁ niyōgataḥ kāryam
tathāpi kimityāha---<b>prakr̥taścāyaṁ dārśapūrṇamāsikō niyōgaḥ</b> । tēna prakr̥tēna grahaṇē sati
tada‍grahaṇānuguṇaṁ kāryaṁ kalpayitavyamiti prakr̥takartr̥saṁskāraka ēvāyam । yadi prakr̥tēnāpi
niyōgēna na gr̥hyēta tadā na padārthamātrasaṁbandhāvasāyyēva vākyaṁ bhavēt kintu kāryāvasāyyēva ।
<b>sarvamēvēdaṁ viniyōgakāraṇam</b> । nanu bhavatu prakr̥tō niyōgaḥ tathāpi sa ēva kāryamiti
nāsti pramāṇaṁ, yēna tadvalēna tadanuguṇaṁ kāryaṁ kalpyēta ityata āha---<b>na ca kāryāntarakalpanā</b>
﻿<pb n="r830"/>
<b>klr̥p‍tē sati saṁbhavati iti prakaraṇa ēva nivēśaḥ । nanu ca jañjabhyamānatā na kratvartha-
tayā'nr̥tavadanavat saṁbhavatītyuktam</b> । tēna kathaṁ kratvanupravēśaḥ । uttaraṁ---<b>mābhūt
jañjabhyamānatā kratvarthā । kartustu kratvarthatā prakaraṇasaṁbandhahēturbhaviṣyati । tasmāt kratōḥ
kartuḥ dharmō'yamiti siddham । ahīnē punaḥ kāryatvāt yuktaḥ utkarṣaḥ</b> । ahīnē
tatsaṁbandhitvēna yō'dhikāraniyōgassaṁbandhī pratīyatē sa kāryabhūta iti svavākyē kāryāvagamādyukta
utkarṣaḥ dvādaśōṣasattāyāḥ । iha tu jañ‍jabhyamānamātrasambandhēna na kāryasaṁbandhō'vagamyata iti
kalpyē kāryē klr̥ptāśrayaṇaṁ nyāyyamiti viśēṣaḥ ।</p>
<p><b>śaṁyau ca sarvaparidānāt</b> । <q>‘na brāhmaṇāyāvagurēt’</q> iti prakaraṇa ēva pratiṣēdhō
niviśatē prakaraṇādhītatvāt, arthācca kratusaṁbandhitayā aprāptēranr̥tavadanavaditi pūrvaḥ pakṣaḥ ।
rāddhāntamāha--<b>śaṁyau punaḥ śatēna yātayāditi phalaśrutērna prakaraṇasaṁbandhakalpanā nyāyyā
svavākyasthā hi kāryāvagatirbalīyasī</b> । yadi svavākyē phalaṁ nāvagamyēta tadā prakr̥tā-
vikārānupravēśēnānuṣṭhānasiddhēḥ kāryāntaraṁ na kalpyēta, aṅgamēva syāt । iha tu svavākyē
phalamavagamyatē śatayātanādiparihāraḥ । svavākyasthā hi kāryāvagatiḥ śrēyasī, antaraṅgatvāt
<note>(1) P. 949</note>
﻿<pb n="r831"/>
tasmāt puruṣamātradharmō'yaṁ <q>‘na brāhmaṇāyāvagurēt’</q> iti । <b>nanu ca jañ‍jabhyamānēpi<q>‘prāṇā-
pānāvēvātmandhattē’</q> iti phalaśravaṇamastyēva</b> । paraharati-<b>na, dhatta iti vartamānōpadēśāt
sādhyatayā nāvagamyatē</b> phalam । atastadadhikāriviśēṣaṇaṁ na bhavati vartamānatvādēva ।
yatkhalu bhāviphalaṁ tanniyōgasya sādhyatvayōgyatayā adhikāriviśēṣaṇībhūtaṁ phalatayā'nvēti na
punaraniyōgasādhyamidamiti darśitam । <b>iha punaḥ śaṁyau bhaviṣyadarthatāṁ yātayāditi liṅa-
vagamayati</b> yātayatērdhātōḥ । tēna yātanā bhaviṣyatīti pratīyatē । atastatparihārō'pi
bhaviṣyatīti viśēṣaḥ । liṅarthatayā liṅ‍śabdēna pañcamalakārō'bhidhīyatē pañcamalakārāntarastvayaṁ
yātayāditi śabdaḥ । ētattvatra vaktavyaḥ---kathamatra śatayātanāyāḥ apagōraṇasya ca sādhyasādhana-
bhāvō'vagamyatē । kathaṁ ca apagōraṇaṁ kṣaṇikaṁ kālāntarē yātanāhēturbhavīti । taducyatē
śamyumadhikr̥tyaitaducyatē yō brāhmaṇāyāvagurēt taṁ śatēna yātayāditi । tatra cēdamavagamyatē
brāhmaṇāpagōraṇaṁ nimittaṁ śatayātanā ca naimittikī iti । na ca pratyakṣavirōdhaḥ anantara-
bhāvitvēnāpratītēḥ । na ca kriyāphalatayā yātanā pratīyatē yēnānantarabhāvinī bhavēt । tatra
pratītanimittanaimittikabhāvānurōdhēna kiñcidavāntarakāryaṁ kalpyatē yatkr̥tvā avagōraṇēna yātanā
niṣpādyatē । <q>“na brāhmaṇāyāvagurēt”</q> iti niṣēdhānuguṇatayā cāyamarthaḥ pratīyata iti ।
yātanā nāvivakṣitā śakyatē āśrayitum । adhikāriviśēṣaṇatā tvatra niṣidhyamānakriyā-
kartr̥tāyā ēva । yātanāparihārastu niṣēdhavidhiviṣayībhūtanañabhihitavagōraṇanivr̥ttiviśēṣaṇatayā
1viṣayāṁśānupravēśāt na niyōjyaviśēṣaṇam । 2aniyōgaphalatvāt । avagōraṇēna hi
yātanāyāṁ 3sādhyāyāṁ tannivr̥ttau yātanāparihārō bhavasyēva niyōgānapēkṣa iti viṣayaphalamēvēdaṁ na
<note>(1) G. viṣayāṅgānu</note> <note>(2) G. sanniyōga</note> <note>(3) G. s‍vādhyāyāntaranivr̥ttau</note>
﻿<pb n="r832"/>
niyōgaphalamiti mantavyam । ata ēva cōk‍taṁ sarvatra pratiṣēdhaśās‍trē nividhyamānakriyākartu-
rēvādhikāra iti । ēvaṁ ca viṣayaphalata ēvānuṣṭhānalabdhēḥ nādhikārānupravēśa iti puruṣadharma
ēvāvagōraṇapratiṣēdhaḥ ।</p>
<p><b>prāgaparōdhānmalavadvāsasaḥ</b> । atra bhāṣyakārēṇa sandēhaḥ kr̥taḥ---kiṁ malavadvāsasā
saha darśapūrṇamāsāṅgasya saṁvādasya pratiṣēdhaḥ uta puruṣasya sarvatra pratiṣēdhavidhiriti । sa
cāyuktaḥ apratipakṣatvādvacanavyak‍tēḥ । ēvaṁ hi vak‍tumucitaṁ---kiṁ darśapūrṇamāsāṅgasya saṁbādasya
pratiṣēdhaḥ uta saṁvādamātrasyēti । yadi vā pratiṣēdhaḥ kiṁ kratvarthaḥ uta puruṣārtha iti imāṁ
bhāṣyē'nupapattiṁ pariharati---<b>malavadvāsasā saha saṁvādapratiṣēdhē sandēhaḥ kratvarthasaṁvādaḥ</b> prati-
ṣidhyatē <b>uta puruṣārtha</b> iti । bhāṣyē tu puruṣārthasaṁvādapratiṣēdhapakṣasya phalamidaṁ kīrtitam
puruṣasya vidhiriti । <b>kiṁ prāptaṁ ? kratau</b> saṁvādasya <q>“patni pat‍nyēṣa tē lōkaḥ”</q> ityēvaṁvidhasya
saṁbhavāt kratvarthaḥ saṁvādaḥ pratiṣidhyatē <q>‘nānr̥taṁ vadēt itivat’</q> । yathā kratvarthānr̥tavadanaṁ
pratiṣidhyatē tathā kratvarthasaṁvādaḥ pratiṣidhyatē iti prāptē । ucyatē । <b>na</b> kratvarthasyāyaṁ
pratiṣēdhaḥ <b>prāptatvāt</b> kratāvasaṁvādasya । tēna kratvarthasaṁvādābhāvāt puruṣārthasaṁvādapratiṣēdha
ēvāyaṁ puruṣārthaḥ । <b>kratvarthatayā hi <q>‘tāmaparudhya yajēta’</q> iti prāpta ēvāsaṁvādaḥ</b> । na hi
aparuddhayā saha saṁvādaḥ saṁbhavati aparōdhanaṁ kratuvyāpāraudāsīnyakaraṇam । <b>tasmāt</b> puruṣārthaḥ
pratiṣidhyatē pratiṣēdhō'pi <b>puruṣārtha ēva</b> । <b>vākyaṁ ca prakaraṇāt</b> balīya ityuktamēva । <b>atra</b>
<note>(1) P. 951</note>
﻿<pb n="r833"/>
cādhikaraṇē <q>‘na malavadvāsasā saha saṁvadēt’</q> iti saṁvādamātrapratiṣēdha ēvāyaṁ ityaṅgīkr̥tya vicāraḥ
kr̥taḥ upagamanapratiṣēdhō'yamiti kr̥tbācintōddhāṭanam । upagamanapratiṣēdhāṅgīkaraṇē hi pūrvapakṣāśaṅkaiva
nāsti । kratāvupagamanābhāvāt । saṁvādastu kratāvastīti tatpratiṣēdhāśaṅkōpapadyatē । aparōdha-
vacanaṁ ca sākṣātkartr̥tvapratiṣēdhārtham । na punassā anyēnāpi na saṁbhāṣaṇīyēti matvā pūrva-
pakṣitam । aparōdhē tu sakalayajñasaṁbandhaniṣēdhā/?/t na saṁbhāṣaṇīyēti rāddhāntaḥ । saṁprati
kr̥tvācintāmuddhāṭitāṁ gr̥hītvā cōdayati---<b>nanu ca puruṣārthatayāpi prāpta ēvāyamasaṁvādaḥ
<q>‘nākalyāṁ nārīmabhiramayēt na rajasvalām’</q></b> iti yō'yamupamamanapratiṣēdharūpō lakṣaṇayā
asaṁvādaḥ prāpta ēvēti kathaṁ puruṣārthō'pi niṣēdha iti । uttaraṁ---<b>asyāḥ smr̥tēridamēva mūlaṁ
bhaviṣyati</b> । tēna prāgastyēva rāgata upagamanaprāptirityupapannaḥ pratiṣēdhaḥ । <b>anuvādō vā</b>
tatsmr̥tiprāptārthasya । nanvanuvādaścēt kratāvēva kimiti na bhavati ityatrāha---<b>sarvathā tāvat
kratvarthatā nāsti</b> । puruṣasaṁbandhitayā pratiṣēdhaḥ pratīyamānaḥ kathaṁ kratvarthō bhavati । kratva-
ṅgatvēnāvidhānādupagamanasya । anuvādaścēt kimiti puruṣasaṁbandhamatikrāmēt iti nāstyanuvādēpi
kratvarthatā । kr̥tvācintōddhāṭanāyāha---<b>nanu ca saṁvādamātrapratiṣēdhō'yam</b> । kathaṁ
smr̥tērasyāḥ mūlaṁ anuvādō vā । <b>ucyatē । <q>‘nāsyā annamadyāt’</q> । abhyañjanai vai striyā
annam”</b> iti <q>“upagamanaṁ vai striyā annaṁ”</q> ityupagamanapratiṣēdha ēvāyaṁ sayuk‍tikaṁ kr̥tvā--
cintōddhāṭanaḥ upagamanapratiṣēdharūpasaṁvādapratiṣēdhavākyārthō vēdēnaiva vyākhyātaḥ ityupagamanapratiṣēdha
ēvāyam । tasmānmūlaṁ vā smr̥tēḥ prāptasyānuvādaḥ[vā]iti । anuvādagrahaṇaṁ prauḍhavādaḥ ।
paramārthatastu smr̥tērēva mūlamiti ।</p>
﻿<pb n="r834"/>
<p><b>aprakaraṇē tu taddharmastatō viśēpāt । <q>‘hiraṇyaṁ bhāryaṁ’</q> ityanārabhyavādāt puruṣārthō'yaṁ
vidhiḥ na hyatra kratussannihitō'vagamyatē</b> । <b>tasmāt puruṣārtha</b> iti rāddhāntamupakramya
pūrvapakṣamāha---<b>nanu prayōjanavataḥ saṁskārō na niṣprayōjanasya saṁskāryatā yuktā । dvitīyā-
nirdēśācca hiraṇyasaṁskāra ēvāyaṁ yuktaḥ saṁskr̥taṁ kratōrupakariṣyatīti</b> । asyārthaḥ
---dvitīyānirdēśāditi dvitīyārthatayā kr̥tyasya karmaiva dvitīyāśabdēnōcyatē । tēna suvarṇaṁ
bhāryaṁ iti karmārthakr̥tyapratyayasya nirdēśāt, hiraṇyasaṁskāra ēvāyaṁ dhāraṇaṁ nāma । na ca
niṣprayōjanaḥ saṁskāramarhati । tasmāt saṁskr̥taṁ kratōrupakariṣyatītvēvamarthaṁ dhāraṇēna hiraṇyaṁ
saṁskriyatē iti kratvartha ēvāyaṁ saṁskāra iti । rāddhāntamāha---<b>atrābhidhīyatē</b> । <b>syādētadēvaṁ
yadi saṁskr̥tasya hiraṇyasya karmārthatōpapadyatē । na tvatra karmārtha</b>tā hiraṇyasyāsti ।
taddarśayati---<b>na tāvat prakr̥taṁ karmāsti</b> । <b>na cēha karmacōdanā dravyadēvatāsaṁyōgābhāvāt</b> ।
<b>tasmāt dravyasaṁskārānarthakyāt puruṣadharmō'yamiti</b> । <b>nanu cātrāpi phalaṁ kalpayitavyaṁ</b>,
adhikāriṇō'śravaṇāt adhikāriviśēṣaṇaṁ kalpayitavyam । uttaraṁ---<b>niyōgānāṁ kāryārthatvāt
prakr̥tasya kāryasya avidyamānatvāt na dōṣaḥ</b> adhikārikalpanāyām । adhikāri-
<note>(1) P. 952</note>
﻿<pb n="r835"/>
niyōgārthatvāt parasparapadārthasaṁbandhasya prakr̥tasya vā adhikāraniyōgasyābhāvāt balādadhikārāntara-
kalpanā na dōṣaḥ viśvajiddhat । <b>tasmāt hiraṇyadhāraṇaṁ karmakarturdharmaścōdyatē iti</b> । punaḥ
pūrvapakṣī vadati---yadi <b>kartr̥saṁskāratvēna phalaṁ kalpyatē kimiti dravyasaṁskāratayāpi kratūpa-
kārō na kalpyatē</b> tulyatvāt kalpanāyāḥ kō viśēṣa iti bhāvaḥ । <b>ayamasti viśēṣaḥ
ēkavākyāvagatēna</b> hi <b>arthavādēna kartr̥saṁbandhē phalakalpanōpapadyatē</b> । antaraṅgatvāt
<b>na punaraprakr̥tēna kratunā saha saṁbandhakalpanā । arthaviprakarṣāt</b> bahiraṅgabhūtatvāt kratu-
saṁbandhasya । ētaccābhyuccayamātraṁ avyāpakatvāt । idānīṁ vyāpikāṁ mūlayuktimāha---<b>ayaṁ
cāparō viśēṣaḥ sarvatra draṣṭavyaḥ kartr̥saṁbandhē hyadhikārasiddhiḥ</b> । <b>adhikr̥tasya ca phala-
kalpanā nyāyyā</b> । <b>na punaḥ dravyasaṁbandhē prayōjanakalpanēti sak‍tuṣu darśitam</b> ।</p>
<p>asyārthaḥ---kartr̥tvaṁ hi kāryabhūtamadhikārasya tēna kartr̥saṁbandhē'vagatē yuktā kāraṇabhūtā-
dhikārasiddhiḥ । na cāviśiṣṭō'dhikārī bhavati iti viśēṣabhūtaphalakalpanāpi 1kāryā ।
dravyasaṁbandhē tu kriyayā avagatē na dravyasya prayōjanakalpanā nyāyyā pramāṇābhāvāt ।
na ca dravyaṁ prati kriyāyāstādarthyāvayama ēva pramāṇaṁ, niṣprayōjanē tādarthyānupapattēriti ।
yatastādarthyamēva dravyaṁ pratyanavagatam । na ca dvitīyayā tādarthyamiti tatra tatrōktam ।</p>
<note>(1) G. nyāyyā</note>
﻿<pb n="r836"/>
<p><b>śēṣō'prakaraṇē'viśēṣāt sarvakarmaṇāt</b> । <q>‘<b>yēna karmaṇērsēt tatra</b> jayān juhuyāt’</q>
iti sthitaṁ tāvat jayāhōmāḥ karmāṅgamiti r̥ddhisādhanakarmasaṁyōgāt phalāntarāśravaṇācca ।
idīnāṁ sandihyatē---kiṁ karmamātrāṅgaṁ uta vaidikasyaivēti । karmamātraśabdēnātra smārtavaidika-
karmaṇāṁ grahaṇaṁ na kr̥ṣyādīnām; tēṣāṁ anvayavyatirēkasamadhigamyāṅgatvāt vaidikāṅgānupapattēḥ ।
bhāṣyē tu kr̥ṣyādigrahaṇaṁ āśaṅkāmātrēṇa na paramārthataḥ । <b>aviśēṣāt sarvārthatēti pūrvapakṣa-
vādī manyatē । nanu cānāhitāgnērāhavanīyābhāvāt nāyaṁ hōmaḥ saṁbhavati</b> । asyārthaḥ
---jayāhōmāstāvat <q>‘āhavanīyē juhōtī’</q>ti vacanāt āhavanīyē kartavyāḥ । tatra yadi
laukikānāṁ smārtānāṁ karmaṇāmaṅgaṁ syāt tadā tēṣāmanāhitāgnērapi saṁbhavāt jayāhōmaḥ prāpnōti ।
na cānāhitāgnirāhavanīyē hōtuṁ śak‍nōti । na cēdaṁ vācyaṁ āhitāgnirāhavanīyē hōṣyati,
anāhitāgnistu nēti । nityavadviniyuktāhavanīyabādhaprasaṅgāt । na cēdamapyucitam 
---anāhitāgnēraṣṭakādikarmāṇi jayāhōmarahitāni bhaviṣyanti āhitāgnērnēti । <b>ēkamēva niyōgaṁ</b>
prati aṅgatvānaṅgatvānupapattēḥ iti varaṁ vaidikānāmēva trētāvatāṁ karmaṇābhaṅgaṁ jayāhōma iti sthitiḥ ।
pariharati---<b>anāhavanīya ēvāyaṁ bhaviṣyati pradhānānurōdhāt</b> । <b>na guṇānurōdhēna pradhāna-
syāṅgatyāgō yuktaḥ guṇa ēva hi tyājyaḥ pradhānānurōdhēnētyaṅgavidō manyantē</b> । asyārthaḥ
---yēna karmaṇērtsēditi sāmānyēna śravaṇāt jayāhōmaḥ sarvakarmārtha iti sthitē yatra pradhānē
aṣṭakādikarmaṇi anāhitāgnitvādāhavanīyō na bhavati tatra kiṁ pradhānamastīti jayāhōmaḥ
kriyatāṁ, utāhavanīyō nāstīti na kriyatāṁ iti saṁśayē pradhānasyānugrahāt hōmāṅgamāhavanīyaṁ
<note>(1) P. 957</note>
﻿<pb n="r837"/>
parityajya jayāhōmaḥ kartavyaḥ na punaḥ aṅgasya jayāhōmasyāṅgabhūtāhavanīyānurōdhēna
pradhānasyāṣṭakādēraṅgabhūtasya jayāhōmasya tyāgō yuktaḥ । guṇa ēvāhavanīṁya-
styak‍tumucitaḥ <b>pradhānānurōdhēnēti aṅgavidō manyantē</b> । rāddhāntamāha---(satyamāha
bhavān) <b>satyamēvaitat । kintvatrāyaṁ nyāyō na saṁbhavati</b> । aṅgaguṇavirōdhē ca tādarthyā-
diti । <b>kasmāt ? vaidikē tāvadāhavanīyabādhō nōpapadyatē na ca laukikasyaiva
smārtasyaivāṅgamiti śakyatē vak‍tuṁ tvayaivōk‍tamaviśēṣāditi</b> । ayamāśayaḥ---yatra niścita-
maṅgatvaṁ tatrāṅgaguṇavirōdhanyāyaḥ । iha tu jayāhōmasyāṅgatvamēva niścitam । tatra yasminna-
ṅginyāśrīyamāṇē viniyōjyasvarūpaṁ na bādhyatē tasyaiva śēṣitvaṁ yuktam । āhavanīyayuk‍taṁ cāṅgi-
svarūpamiti tadanurōdhēna vaidikēṣvēva viniyōgaḥ tatrāhavanīyasaṁbhavāt । smārtēṣvanāhitāgnērāha-
vanīyābhāvāt ityāhavanīyāṅgāvirōdhēna viniyōga ēvōpasaṁhriyatē । na ca yēna karmaṇērtsēditi
virōdhaḥ aviśēṣōddēśāt । <b>atō bhāvābhāvayōrvirōdhāt</b> āhavanīyabhāvābhāvayōrvirōdhāt
āhavanīyasya <b>bhāvata ēva viśēṣāvadhāraṇaṁ yuktam</b> । na punarabhāvataḥ anavagamahēturasau
anavagamaṁ pratyēva hēturasau <b>na punarviśēṣāvagamahētuḥ tasmādvaidika ēva jayāhōma iti
sthitam</b> ।</p>
<note>(1) 958</note>
﻿<pb n="r838"/>
<p><b>dōṣattviṣṭirlaukikē syāt</b> । <b>pauṇḍarīkē śrūyatē-yāvatō'śvān pratigr̥hṇīyāt</b> tāvatō
vāruṇāñcatuṣkapālānnirvapēt” iti aśvapratigrahōṣṭirasti । tatra <q>‘yāvatō'śvān pratigr̥hṇīyāt’</q> iti
<b>kiṁ laukikē'śvapratigrahē iyamiṣṭiḥ uta vaidikē iti saṁśayaḥ</b> । tatra pūrvapakṣamāha---<b>laukikē
dōṣadarśanāt śūdrādanyasmādvā pāpakarmaṇaḥ kr̥tē dōṣō bhavatīti</b> । dōṣavatyaśvapratigrahē iya-
miṣṭiḥ śrūyatē dōṣavattā ca laukikasyāśvapratigrahasyāsti yataḥ śūdrādanyasmādvā pāpakarmaṇaḥ kr̥tē
pratigrahē dōṣō bhavati । tasmāt dōṣavān laukikaḥ pratigraha iti tatraivēyamiṣṭiḥ । atra
bhāṣyaṁ <q>‘na dōṣasaṁkīrtanaṁ prāyaścittaviṣayatiśēṣaṇaṁ, kintu prāyaścittastutyarthēna”</q> iti । tadva‍yākhyātu-
mupakramatē---<b>kimidaṁ prāyaścittaviṣayaviśēṣaṇaṁ kiṁ vā stutyarthēnēti</b> । <b>idamidaṁ---asya
varuṇagrahākhyasyārthasyāpanuttayē yadā prāyaścittaṁ</b> tadā prāyaścitta<b>viṣayaviśēṣaṇam</b> । yat‍tu
khalu dōṣanirdhātārthaṁ tat yatraiva dōṣaḥ tatraiva kartavyamityarthāt prāyaścittaviṣayabhūtapratigrahasya
varuṇagrahō viśēṣaṇaṁ yatraiva ca varuṇagrahaḥ tatraiva tannivr̥ttayē'śvapratigrahēṣṭiriti । <b>yadā tu kāryā-
ntarārthaṁ tadā stutyarthēna, dōṣanirdhātārthaṁ cēdaṁ</b> vākyapaurvāparyālōcanayā dōṣanirdhātārthaṁ
prāyaścittaṁ cēdaṁ pratīyatē । <b>tasmāllaukikē bhavitumarhati</b> । atra bhāṣyaṁ---<q>“nanu vaidikēpi
pratigrahē apratigrāhyāt pratigr̥hṇataḥ pāpamasti iti prāyaścittēna bhavitavyam । ucyatē ।
<note>(1) 958</note> <note>(2) 959</note>
﻿<pb n="r839"/>
bhavēdētadēvaṁ yadi pratigrahasya karturiṣṭirbhavēt । sā tu khalu yathā hētukartuḥ tathōttarādhikaraṇē
vakṣyāmaḥ”</q> iti । tadākṣipannāha---(atra cōdayati)---<b>asaṁbaddhamidaṁ bhāṣyam</b> । <b>yadi
laukikē pratigrahīturiṣṭirnabhavati tataśca vaidikēpi (kimiti pratigrahīturiṣṭirnabharthati</b> ।
<b>tataśca vaidikēpi) aś‍vaṁ apratigrāhyāt pratigr̥hṇatō dōṣō'stīti satyapi dōṣanirṣātārthē
prāyaścittē kasmāllaukika ēva pratigrahītuḥ prāyaścittāśaṅkā</b> । <b>atha upakramāvagatārthavāda-
darśanāt dāturiṣṭirityucyatē laukikē'pi tulyaṁ</b>, tasminnapi pakṣē upakramālōcanayā dāturēva
na ca tasya dōṣō'sti dānasyāniṣiddhatvāt । atō dōṣanirdhātārthatvē nāsti laukikē prasaṅgaḥ
<b>atha laukikē pratigrahapakṣē'pi dāturēvētyabhiprāyaḥ śūdradanyasmādvēti bhāṣyamasaṁbaddhaṁ</b>
dāturhi dōṣō darśayitavyaḥ na pratigrahītuḥ dōṣanirdhātārthaṁ dāturiṣṭiriti vadatā dātuḥ dōṣaḥ
kathanīyaḥ । na ca śūdrādanyasmādvā pratigrahē dāturdōṣō bhavati api tu pratigrahīturēva । na
ca tasyēyamiṣṭiḥ upakramavirōdhāt । <b>kathaṁ cōparitanē'dhikaraṇē pratigrahīturiyamiṣṭiriti
pūrvaḥ pakṣaḥ</b> । <b>vēdō vā prāyadarśanāt</b> । <b>ityupakramēṇōpasaṁhārāvadhr̥tēḥ</b> । vēdō vā prāyadarśa-
nādityupakramānusārēṇōpasaṁhārō nyāyyaḥ ityuktam । tēnēhāpyupakramagatārthavādālōcanayā dāturi-
ṣṭiriti pratīyatē । <b>atrābhidhīyatē---nēdamasaṁbaddhaṁ bhāṣyaṁ; ayamabhiprāyaḥ pūrvapakṣiṇaḥ</b> ।
﻿<pb n="r840"/>
<b>laukikē'śvapratigrahē dōṣaśravaṇaṁ viṣayaviśēṣaṇatayaiva1 upapadyatē</b> । laukikāśvapratigrahaviṣayā-
yāmiṣṭau āśrayamāṇāyāṁ dōṣaśravaṇaṁ phalasamarpakatayā pratigrahalakṣaṇaviṣayaviśēṣaṇatayaivōpapadyatē ।
tasmin pakṣē dōṣanirdhātārthā satīyamiṣṭiḥ saṁbhāvyadōṣasya pratigrahīturēva bhavati । pratigrahītaivā-
dhikārīti yāvat । <b>kathaṁ punaḥ</b> pratigrahītaivādhikārī yāvatā upakramavaśēna dātaivādhikārī yukta
iti । uttaraṁ---<b>yasmādasmin pakṣē</b> laukikapratigrahāśrayaṇapakṣē---<b>pratigrahīturiyamiṣṭiḥ yadi ca</b>
tasminnapi pakṣē <b>dāturēvēyamiṣṭiḥ syāt tataḥ dānasya</b> smārtasya laukikasyāṅgaṁ kalpayitavyamētadiṣṭi-
<b>rūpaṁ phalāntaraṁ</b> adhikārāntaraṁ vā । <b>dānāṅgatā tāvanna saṁbhavati nimittatvēnāsyōpakṣayāt</b>
upakṣīṇatvāt <b>dānasya</b> śēṣitvānupapattēḥ । <b>atha viparivr̥ttyā punaraṅgitvaṁ dānasya kalpyatē
tadā idamēvāyuk‍taṁ</b> yannimittatvēnōpakṣīṇasya punaraṅgitvakalpanaṁ pramāṇābhāvāt । nanu
idamēva pramāṇa yaddātr̥gatadōṣakīrtanaṁ tatrāha---<b>guṇavādēnāpyarthavādōpapattēḥ</b> । ēvamaśvapratigrahō
nidānaṁ dōṣasya । yaddāturapi tāvat dōṣō bhavati kimaṅga punaḥ pratigrahītuḥ iti pratigrahadōṣa-
pradarśanaparatayāpyarthavādōpapattēḥ na śakyatē dāturdōṣaṁ parikalpya tannirharaṇadvārēṇa dānāṅgatā
kalpayitumiti । nanu ca dānamātranimittamadhikārāntaramēvēdaṁ bhavitumarhatītyatrāha---<b>pāpapramō-
canasya phalatayā vā vākyēnāvagatēḥ</b> । tēna yathā tasyānvayō bhavati tathā varṇayitavyam । tasya
ca pratigrahītari niyōjyē yuktō'nvayaḥ na dātari tadāha---<b>na ca dātuḥ pāpaṁ śakyatē kalpayituṁ</b>
<note>(1) R. tathaiva</note>
﻿<pb n="r841"/>
<b>cōditatvāt lōkē vēdē ca dānasya । tasmāllaukikapakṣē pratigrahauturēvēyamiṣṭiḥ</b>
vaidikapakṣē tu prakaraṇa ēva nivēśāt prakaraṇēnāṅgatvakalpanāt phalāntarakalpanābhāvāt dāturēvē
yamiṣṭiḥ syāt । tatra ca dōṣapramōcanaśravaṇamavivakṣitaṁ syāt dāturdōṣābhāvāt । atō
laukikapratigrahaviṣayaivēyamiṣṭiḥ iti । tatra hi yathōk‍tēna nyāyēna pratigrahīturiṣṭirbhavati
pratigrahītuśca dōṣa iti dōṣapramōcanaśravaṇaṁ vivakṣitaṁ syāt । tatō'yamatra sandēhārthaḥ---laukikē
pratigrahē pratigrahīturiyamiṣṭirbhavatu atha vā vaidikē dāturiti । tatra pāpapramōcanaśravaṇāt laukikē
pratigrahīturiti pūrvaḥ pakṣaḥ । <b>rāddhāntavādī tu yathā śrutasya tāvatpāpasya aśvapratigrahō na
nidānatayā pramāṇāntarēṇa prasiddhaḥ</b> na jalōdarasyāśvapratigrahaḥ nidānatayā pramāṇāntarēṇa
siddhaḥ । nāpi vacanāt । vākyabhēdaprasaṅgāt । yadi vacanamidaṁ jñāpayēt aśvaprati-
grahēṇa jalōdaraṁ bhavati taccēṣṭyā'panīyata iti tatō'rthabhēdādvākyabhēdaḥ syāt । ēkaṁ cēdaṁ
vākyam । atō na vacanatō jalōdaranidānatā aśvapratigrahasya । <b>tasmāt pāpamātrabacanaṁ</b>
jalōdaravacanaṁ <b>vaidikēpyupapadyata ēva rakṣaṇapōṣaṇādinā duḥ svadarśanāt</b> pratigrahītuḥ ।
<b>nanu vaidikapakṣē</b> dāturiṣṭa‍yā bhavitavyamiti dāturēva dōṣō darśanīyaḥ । kimidaṁ pratigrahītr̥dōṣa-
kīrtanaṁ uttarādhikaraṇasya adyāpyasiddhatvāt । yuk‍taṁ pratigrahīturdōṣadarśanam asminnadhikaraṇē
kratvaṅgatayā dāturēvēṣṭāvadhikāra iti sidhyati । uttarādhikaraṇē tu kiṁ dātā yajñē uta
r̥tvigiti kartr̥vicārō bhaviṣyati । tēna pratigrahītari kartari ārtvijadōṣadarśanamupapannam ।
vaidikapratigrahaviṣayēṣṭipakṣē ca <b>phalaṁ ca kalpayitavyaṁ bhavati karmāṅgatayōpapattēḥ</b> । prakaraṇa-
<b>viniyōjyatayā karturvābhavatu pratigrahīturvā</b> yadi dātr̥kartr̥kēyamiṣṭiḥ । yadi ca
pratigrahītr̥kartr̥kā tathāpi pauṇḍarīkaprakaraṇāt tadaṅgamityarthaḥ ।</p>
﻿<pb n="r842"/>
<p><b>acōditaṁ ca karmabhēdāt</b> । atra cōdayati---<b>yuk‍taṁ tāvat yadā kartuḥ tadā
karmāṅgaṁ</b> ēkādhikārasaṁbandhāt---<b>yadā punaḥ pratigrahītuḥ tadā kathaṁ</b> ? pratigrahītuḥ adhi-
kārāntaratvēnāsaṁbandhāt iti bhrāntasyēdaṁ cōdyam । uttaraṁ---<b>upakramōpasaṁhāravaśāt</b> prati-
grāhayēditivat vipariṇāmātkalpyatē । asyārthaḥ---yathā rāddhāntē upakramavaśāt prati-
grāhayēditivipariṇāmaḥ tathā kr̥tādvipariṇāmāt pratigrahītr̥kartr̥katvēpi ēkādhi-
kāripuruṣasaṁbandhāt aṅgatā kalpyatē । tamēva vipariṇāmaṁ darśayati---<b>r̥tvijō yājanīyā
upavāsavat</b>। yathā upavāsaṁ kāryantē r̥tvijaḥ tathā yājanīyāḥ । varuṇōddēśēna catuṣka-
pālēna yājayitavyā ityarthaḥ । tēna sādhūk‍taṁ dāturvā bhavatu pratigrahīturvēti । <b>yatpunaruk‍taṁ
vēdō vā prāyadarśanādēvēti manyatē</b> । nanvayaṁ dōṣaḥ paramārthatō nāstyēvētyuk‍taṁ tatrāha---<b>arthavādī-
bhūtō'pi</b> hi dōṣaḥ <b>pratigrahīturēvāñjasyēnōpapadyatē</b> । rakṣaṇapōṣaṇādiduḥkhadarśanāt ।
nanvēvamupakramagatadātr̥kīrtanaṁ kathaṁ ghaṭiṣyata ityatrāha---<b>upakramō'pi laukikapakṣavat dāturapi
tāvaddōṣaḥ kiṁ punaḥ pratigrahīturiti vyākhyāyatē</b> । ētaccōktamasmābhiḥ । <b>rāddhāntavādītu</b>
<note>(1) P. 963</note>
﻿<pb n="r843"/>
<b>avaśyaṁ tāvat <q>‘nirvāpayēt’</q> iti kalpanīyam । tasmādvaramupakramavaśāt <q>‘pratigrāhayēt’</q>
iti yuk‍taṁ manyatē</b> । vipariṇāmasyāvaśyakalpanīyatvāt varamupakramānurōdhēna vipariṇāmaḥ
kalpyatāmiti nyāyyam । arthavādasyāvaśyakarmavyatāparatvēna bhāṣyē varṇanā kr̥tēti na
punaruk‍taṁ <q>‘vēdōvā’</q> ityanēnādhikaraṇēna । adhikaraṇadvayaṁ tu ēkīkr̥tya vyācakṣāṇasyāyamāśayaḥ
---arthavādārthapratipattyā pūrvādhikaraṇē pūrvaḥ pakṣaḥ samīcīnārthavādārthadarśanēna nirākaraṇīyaḥ ।
avaśyaṁ kartavyatātmakapāramārthikārthavādārthavarṇanaṁ cōttarādhikaraṇāyattamiti ।</p>
<p><b>pānavyāpacca tadvat । tadvadityatidēśikō viśēṣaḥ</b> ? na hi viśēṣamantarēṇa
tadvaditi bhavati tadēva hi syāt । <b>ayaṁ viśēṣaḥ dōṣaśravaṇāt</b> <q>“indriyēṇa vā ēṣa
vyr̥dhyatē vīryēṇa vā yaḥ sōmaṁ vamiti”</q> iti dōṣaśravaṇāt laukikē sōmavamanē prāyaścittamiti
viśēṣaḥ । <b>nanu pūrvasminnadhikaraṇē dōṣadarśanādēva laukika ityuktam</b> । ihāpi dōṣa-
darśanādēva laukika ityucyamānē nāsti viśēṣaḥ । pariharati---<b>satyamanupapattiḥ tatrōk‍tā
dōṣasya</b> jalōdaralakṣaṇasya । <b>iha tu glāniḥ vamanādupapadyata ēvēndriyāṇāmiti adhi-
kāśaṅkā</b> । pramāṇaparigr̥hītaivēndriyāṇāṁ vyaddhiḥ । yata ēva pramāṇaparigr̥hītaivēyaṁ <b>ata ēva
vamanārthaṁ taditi parihr̥taṁ</b> dōṣatvam । anyathā glānirēva nāstīti parihārō dātavyaḥ
<note>(1) P. 969</note>
﻿<pb n="r844"/>
syāt । kathaṁ punaḥ vamanārthatvābhidhānēna dōṣaparihāraḥ tatrāha---<b>glānyarthamēva hi yat na
tasya glānirdōṣatvēna śakyatē kalpayitumiti</b> । yaddhi vamanārthaṁ tadvamansya glānyavinā-
bhāvitvāt glānyarthamēva । yacca glānyarthaṁ tasya glānirna dōṣa iti śakyatē vaditumiti
parihr̥tamēva dōṣatvam । yasmāddōṣatvaṁ nāsti <b>tasmāt</b> tannirharaṇārthatā tāvadasya sōmēndrasya
karmaṇō nāstīti <b>pūrvavadēvēdaṁ karma phalakalpanābhayāccōditasōmapānavamananimitta-
kamityarthaḥ</b> । cōditaṁ yatsōmapānaṁ tasya yat vamanaṁ tannimittakamidaṁ karma । tēna kratu-
saṁbandhisōmapānavamananimittatvāt kratvaṅgabhūtamēvēdaṁ karmēti sthitam ।</p>
<p><b>tatsarvatrāviśēṣāt । kiṁ yāvantaḥ sōmavāminaḥ tāvatāṁ vamana ētatprāyaścittaṁ
uta svāmina ēvēti</b> bhāṣyakārēṇa sākṣādanuktamapyarthādavagamyamānaṁ saṁśayaṁ kathayati ।
<b>aviśēṣāt</b> sarvēṣāṁ vamana <b>iti prāptē; ucyatē---svāmina ētat prāyaścittamiti</b> ।
kutaḥ ? uttaraṁ---<b>na yajamānasya r̥tvijāṁ caikā cōdanā saṁbhavati । ēkatra yajētēti
cōdanā anyatra yājayēditi</b> । asyārthaḥ, yadi yajamānavamanē r̥tvigvamanē caikā cōdanā
syāt tadā aviśēṣaḥ syāt । na cāsāvēkā cōdanā saṁbhavati yasmādēkatra yajamānavamanapakṣē
<note>(1) P. 971</note>
﻿<pb n="r845"/>
yajētēti cōdanā yassōmaṁ vamiti sa sōmēndraṁ caruṁ nirvapēt iti tadā vākyārthaḥ syāt ।
anyatra tu r̥tvigvamanapakṣē yājayēditi cōdanā । idaṁ hi pūrvōṁk‍tēna kratvarthaṁ karmēti sthitam ।
tēna nāyamarthaḥ yassōmaṁ vamiti r̥tvika‍tamr̥tvijaṁ sōmēndraṁ caruṁ nirvāpayēditi । <b>na caika-
sminvākyē ubhayamētatsaṁbhavati</b>। tasmānnāviśēṣāt sarvēṣāṁ vamanē sōmēndraṁ karma ।
nanvēvamapi r̥tvigvamana ēvāstu tatrāha---<b>kasmāt ? avipariṇatā ēṣā cōdanā</b> । r̥tvigva-
manapakṣēpi hi yajamānasyaivādhikārādavaśyaṁ vipariṇāmaḥ kalpyaḥ avipariṇatā cēyaṁ cōdanā ।
<b>sā ca svābhivamana ēvāvagamyatē</b> yasmādyajamānavamananimittakamidaṁ karma <b>tasmāt phalavat---
sannidhāvaphalaṁ tadaṅgamiti bhavati</b> । anyathā hi r̥tvigvamanē nimittē sati avipariṇa-
tēyaṁ cōdanā r̥tvijāmēvādhikāriṇāṁ svatantraṁ karma vidadhyāt । tasmādadhikāribhēdādanaṅgamēva
syāditi phalavatsannidhāvaphalaṁ tadaṅgamiti na sidhyati । <b>tadidaṁ</b> r̥tvigvamanapakṣē avi-
pariṇatacōdanāśrayaṇē'naṅgatvamuktam <b>nānyadīyō yāgō'nyasyōpakarōtīti । tasmānna r̥tvi-
gvamananimittam । nahyanyasya cōditamanyasyōpakarōtītyarthaḥ</b>। upasaṁharati---<b>ata-
ssiddhamēvēdaṁ svāmivamananimittamiti</b> ।</p>
<p><b>sarvapradānaṁ haviṣastadarthatvāt</b> । atra bhāṣyaṁ ki kr̥ts‍naṁ haviragnayē dātavyamiti
tadanupapannam । dēvatāṁ prati dānābhāvāt । tathā śēṣayitavyaṁ kiñcit kiñcicca dātavyamiti
<note>(1) P. 974</note>
﻿<pb n="r846"/>
tadva‍yācaṣṭē---<b>ihēdānīṁ sandihyatē āgnēyō'ṣṭākapāla iti kiṁ kr̥tsnasyaiva tyāgaḥ । uta
dvirhaviṣō'vadyati</b> caturavattaṁ juhōti iti vacanāt <b>tāvanmātrasyaivēti</b> tyāga ēvadāna-
śabdēnōcyatē lakṣaṇayā । <b>nanu cātra sandēha ēva nōpapadyatē । āgnēyō'ṣṭākapāla iti
parisamāptā yāgacōdanā</b> । tēna sarvasyaiva tyāga iti rāddhāntavacanavyaktyabhāvāt sandēha
ēvānupapannaḥ । nanu ca <q>‘dvirhaviṣō'badyati’</q> <q>‘caturavattaṁ juhōti’</q> iti śravaṇāt dva‍yavadānamātrasya
tyāgaḥ pratibhāti ityatrāha---<b>dvirhaviṣō'vadyatīti saṁskāracōdanaiṣā haviṣaḥ <q>‘ag‍nēstr̥ṇānya-
pacinōtī’</q>tivat । nanu ca na</b> kēvalamavadānaṁ śrūyatē <b>juhōtītyapi śrūyatē</b> । tēna
dva‍yavadānēnaiva yāgaḥ kartavya iti pratīyatē । uttaraṁ---<b>haviṣassakāśāt apanītasya
pratipattirbhaviṣyati । yathā</b> rāddhānta ēva <b>yāgōttarakālaṁ sviṣṭakr̥dādayaḥ</b> śēṣāt śēṣa-
pratipattibhūtāḥ sviṣṭakr̥dādayaḥ । <b>atrābhidhīyatē---naitadēvaṁ</b> bhavitumarhati kr̥tsnasyaiva tyāga
iti yasmā<b>jjuhōtiḥ yāgāśca svasaṁbandhidravyasādhyāḥ</b> dravyatyāgātmakau hōmayāgau
svadravyēṇaiva sidhyataḥ । <b>sakalasya ca parityāgē hōmōyāgāśca sviṣṭakr̥dādayō
nōpapadyantē</b> । asyārthaḥ kr̥ts‍nasya tyāgapakṣē dva‍yavadānamakr̥tvaiva purōḍāśastyaktavyaḥ anyathā
kr̥ts‍natvasyānupapattēḥ । tataśca purōḍāśāt dva‍yavadānamātraṁ kr̥tvā hōtavyaṁ sviṣṭakr̥dādayaśca
yāgāḥ kartavyāḥ tē nōpapadyantē tyaktasya dravyasyāsvakīyatvāt । tasmānna kr̥tsnastya-
﻿<pb n="r847"/>
k‍tavya ityasti śaṅkā । nanu ca dravyāntarāt hōmāḥ sviṣṭakr̥dādayō bhaviṣyanti tatrāha
---<b>aṣṭākapālaviṣayā cōdanā</b> । tasyaiva haviṣṭa‍vāt śēṣaśabdasya prakr̥tadravyaviṣayatvācca ।
<b>ata upapadyatē saṁśayaḥ । asmiṁśca saṁśayē kasya pakṣasyādhyavasānaṁ yuk‍taṁ ? pūrvapakṣavādī
manyatē । apratipakṣatvādāg‍nēyacōdanāyāḥ tatsavyapēkṣatvāditarāsāṁ pūrvaiva balīyasīti ।
tadidamuktam---sarvapradānaṁ haviṣastadarthatvāditi । kathaṁ tarhi <q>‘caturavattaṁ juhōti’</q> iti</b>
hōmaḥ <q>‘sviṣṭakr̥tē samavadyati’</q> iti caturthīprayōgāt sviṣṭakr̥ddēvatēti niścīyatē ।
1tēna dravyadēvatē niścīyētē tēna dravyadēvatāsaṁbandhāt sviṣṭakr̥dyāgaḥ । tau ca
hōmayāgau tyak‍tē dravyē na saṁbhavataḥ । uttara---<b>gauṇō vā yajyarthō juhōtyarthaśca grahītavyaḥ</b>
<b>prakṣē</b>pamātrarūpaḥ । <b>taddharmakaṁ vā dravyāntaramutpādyam</b> । ētadēva vivr̥ṇōti---<b>dbirhaviṣō-
'vadyati havidharmakādavadyatītyarthaḥ</b> ।</p>
<p><b>kr̥tatvāt‍tu karmaṇaḥ sakr̥tsyāt dravyasya guṇabhūtatvāt । atrābhidhīyatē---satyamēvaṁ
yathā bhavānāha---yadi <q>‘āg‍nēyō'ṣṭākapāla’</q> iti tyāgaparyantaḥ taddhitaḥ syāt</b>, syādē-
<note>(1) G. omits tēna.....yētē</note>
﻿<pb n="r848"/>
tadēvaṁ, yāvatā <b>sāsya dēvatēti saṁbandhimātratayā'vagatēḥ tadēkadēśatyāgādapi saṁbandhitā
upapadyata ēva । tadidamuktam akr̥tsnasaṁbandhē'pi taddhitasaṁyōgasyōpapattiḥ</b> tatō
grahīṣyata iti । nanu apradīyamānasya kathamasaṁbandhē kr̥ts‍nasyāgnēyatā ? uttaraṁ---<b>darśitastatō
grahītasya iti saṁbandhaḥ</b> dva‍yavadānasya । ēvaṁ ca <b>sati āg‍nēyacōdanāyāmupapannāyāṁ <q>“catu-
ravattaṁ juhōti”</q> <q>‘sviṣṭakr̥tē samavadyati’</q> iti gauṇīvr̥ttiḥ na śakyatē kalpayitum ।
havirdharmakasya vā dravyasyōtpādaḥ tathā caturavattahōmēnaiva kr̥taśśāstrārthaḥ <q>‘āg‍nēyō'ṣṭā-
kapāla’</q> iti sviṣṭakr̥dādidarśanaṁ cōpapannaṁ bhavati</b> । <q>‘śēṣādiḍāmavadyati’</q> <q>‘śēṣāt sviṣṭakr̥tē
samavadyati’</q> iti śēṣadarśanaṁ cōpapadyatē । anyathā aśēṣē śēṣaśabdaḥ syāt । <b>yatpunaridamā-
śaṅkitaṁ dvayavadānasma saṁskāratvāt na sarvasya parityāgē virōdha iti । tadidamāśaṅkā-
mātramēva । haviṣō yāgārthatvādityuktam</b> । asyārthaḥ---yatpunaridamāśaṅkitaṁ dva‍yavadānaṁ
svīkr̥tāvayavadravyasaṁskāraḥ, tadēva hōmēna pratipādyatē tasmiṁśca pratipāditēpi pariśiṣṭēna
kr̥ts‍nēna purōḍāśēnāg‍nēyaḥ kariṣyatē । <b>tēna na</b> kaścidvirōdha iti । atrōcyatē---syādē-
tadēvaṁ yadi tadarthō yāgaḥ syāt । yadi <b>yāgēna</b> haviḥ saṁbandhayitavyaṁ syāt । havistu
yāgārthaṁ tēna sakr̥ta dva‍yavadānē kr̥tē kr̥tatvādyāgasya dravyē satyapi na punaryāgaḥ kartavya
ityuk‍taṁ bhāṣyē ।</p>
﻿<pb n="r849"/>
<p><b>aprayōjakatvādēkasmāt kriyēran śēṣasya guṇabhūtatvāt । iha śēṣakāryāṇyudāha-
raṇam । kiṁ sakr̥tkr̥tvōparantavma, uta yāvacchēṣamāvr̥ttiriti</b>। asyārthaḥ---kimēka-
syādēva śēṣāt śēṣakāryaṁ kr̥tvā uparantavyaṁ uta sarvēbhyaḥ śēṣēbhyaḥ pratyēkaṁ śēṣakāryāṇi
kāryāṇīti । <b>tatra pūrvapakṣavādī kr̥tatvātkāryasya sakr̥tkaraṇaṁ manyatē</b> । ēkasmādapi
śēṣāt śēṣakāryē kr̥taśśāstrārtha iti sakr̥tkaraṇaṁ manyatē āgnēyavat । <b>nanu ca prati-
pradhānaṁ guṇā āvartanta iti śēṣasya aprādhānyādāvr̥ttirēva pratīyatē</b> । parihartumāha
---<b>ayamabhiprāyaḥ pūrvapakṣavādinaḥ । pradhānōpakārāya hi śēṣasya saṁskāraḥ sakr̥tkr̥tēna ca
kr̥taṁ kāryamiti nāvr̥ttiṁ manyatē</b> । upakāryaikyāt sakr̥dēva śēṣakāryaṁ kartavyam ।
<b>na śēṣatvāt saṁskāryatvaṁ</b>, api tu pradhānōpakārāya । <b>nanu ca grahādāvapyēvamēva prāpnōti</b> ।
tatrāpyēka ēva grahaḥ saṁmārjayitavyaḥ syāt । uttaraṁ---prāp‍nōtyēva (<b>vaṁ</b>) <b>yadyatra
1na samādhīyatē</b> । yadyatraiva bahūnāṁ sammārgaḥ pratipādyatē <b>tatra tarhi kā cintā
ēkatvāvivakṣētyuktam । atrābhidhīyatē---yāvacchēṣamāvr̥ttiḥ</b> । yadyapi pradhānōpakārāya
śēṣakāryāṇi tathāpi śēṣibhēdādbhēda ēva yuktaḥ । <b>nanu ca kr̥tatvācchāstrārthasya sakr̥dityuktam</b> ।
<note>(1) G. omits na</note>
﻿<pb n="r850"/>
<b>ucyatē---śēṣasaṁskāradvāraṁ hi pradhānasyōpakāryatvamuktam । na ca śēṣē viśēṣō'vagamyatē ।
ayamayaṁ ayaṁ vēti । atō'gr̥hyamāṇaviśēṣatvāt pratipradhānamāvr̥ttiḥ</b> । dvāratvāviśēṣāt
sarvēṣāmēva kāryāṇi bhavanti । <b>liṅgāni ca darśitāni bhāṣyē । yatpunaraprayōjakatvācchēṣāṇā-
miti pūrvaḥ pakṣaḥ tadēvēdaṁ na śēṣatvāt saṁskāryatvamiti yaduk‍tamasmābhiḥ</b> tēna nāsti
bhāṣyavirōdhaḥ । <b>na punarguṇabhāvaṁ śēṣasya</b> bhāṣyakārō <b>manyatē</b> । na punarguṇabhāvābhiprāyēṇa
bhāṣyakāraḥ pūrvapakṣayatītyarthaḥ । kasmādityāha---<b>na hi śēṣasya prayōjakatvamaprayōjakatvaṁ
cōpapadyatē</b> । asyārthaḥ---yadi hi śēṣasya guṇabhāvaḥ syād tadā nāśadōṣāpahāraiḥ upātta-
dravyaśēṣābhāvē śēṣasya dravyaṁ prati prayōjakatābhāvē ca aprayōjakamiti । na caitada‍yuktam ।
<b>tasmātsa ēva pūrvaḥ pakṣaḥ</b> yō'smābhiḥ darśitaḥ । na punaḥ śrutyupanipātamātrēṇa bhāṣyē
yatpratibhāti ।</p>
<p><b>ēkasmāccēt । pūrvādhikaraṇapūrvapakṣē'nuṣṭhānacintēyam</b> । yadi hi ēkasmāditi
pūrvapakṣō bhavati tadēyaṁ cintā । tatrāpi [a]gr̥hyamāṇaviśēṣatvādyataḥ <b>kutaściditi pūrvaḥ pakṣaḥ</b>
<note>(1) P. 957</note>
﻿<pb n="r851"/>
<b>mukhya ēva nimittē saṁbhavati na naimittikōpaghātaḥ śakyatē vak‍tumiti rāddhāntaḥ</b> ।
prathamōpanipātini śēṣē nimittasya śēṣalakṣaṇasya saṁbhavānna naimittikaśēṣakāryōpaghātaśśakyatē
vak‍tumiti । tatra tāvata naimittikaṁ kāryaṁ, <b>jaghanyānāṁ tu</b> paścādvartināṁ śēṣāṇāṁ tu
<b>kr̥tatvānnaimittikasya</b> prathamabhāvinyēva nimittōpasaṁhr̥tiriti <b>yuk‍taiva akriyā śēṣakāryāṇā-
miti</b> ।</p>
<p><b>bhakṣāśravaṇāt</b> । nanu kathamatra śēṣēṇa parikrayāśaṅkā viniyuktaviniyōgavirōdhāt
ityatrāha---<b>idaṁ brahmaṇa iti dva‍yavadānōpasaṁharāt yāgasya śēṣēṇa parikrayaṁ manyatē pūrvapakṣa-
vādī</b> । yāgaṁ prati dravyasya <b>yat</b> tādarthyaṁ tat dva‍yavadānamātrēṇōpasaṁhr̥taṁ iti <b>śēṣasya</b> anyatrā-
tādarthyāt viniyuktaviniyōgavirōdhābhāvāt <q>‘idaṁ brahmaṇē’</q> iti caturthāśravaṇāt <b>śēṣēṇa</b> brahmādīnāṁ
<b>parikrayaṁ manyatē pūrvapakṣavādī</b> । <b>rāddhāntavādī tu tasyāpyavadēyārthatayōtpattēḥ yāgārtha-
taivēti nārthāntarē viniyōgamarhatīti</b> manyatē । śēṣasyāpi dravyasya dva‍yavadānārthatayōtpattēḥ
yāgārthatvam । tēna nānyatra viniyōgamarhatīti nānēna parikrayaḥ । yadi sakala ēva
yāgārthaḥ <b>kathaṁ tarhi sviṣṭakr̥dādiyāgaḥ</b> yāgāntarē viniyōgō nōpapadyatē । nēha[na hi]
dēvatāyai saṅkalpitēna svēnēva vyavaharanti <b>śiṣṭā</b> iti bhāvaḥ । <b>uttaraṁ---atyaktatvācchēṣasya
vacanāccōpapadyatē</b> । asyārthaḥ---atyaktatvēna śēṣasya <b>svatva tāvannāpagataṁ kintu satyapi</b>
﻿<pb n="r852"/>
svatvē śiṣṭācārānna svatvavyavahārō bhavēti । śrautavacanavirōdhēna śiṣṭācārē bādhitē na
kācidanupapattiḥ । <b>nanu ca dānamapi vacanādbhaviṣyati</b> dānaṁ pratīyata iti । pariharati
---<b>satyaṁ yadi vacanamasti na tvatra dānaṁ śrūyatē</b> । <b>nanu <q>‘idaṁ brahmaṇa’</q></b> iti tādarthyaśravaṇāt
dānaṁ pratīyatē । tatrāha---<b>tādarthyaśrutistu upakārādapyupapadyata ēva ityupakārō darśitaḥ</b> ।
bhakṣyamāṇaṁ hi dravyaṁ nāntarīyakīṁ prītimutpādayatyēva । tatrāpi tu <b>śēṣabhāvō viparīta ēva</b> ।
dravyamēva pradhānaṁ pratipādyatayā । puruṣa ēva guṇabhūtaḥ pratipādakatayā ityanavadyam ।</p>
<trailer>iti r̥juvimalāyāṁ tr̥tīyasya
caturthaḥ pādaḥ</trailer>
﻿<pb n="r853"/>
</section>
<section>
<head>r̥juvimalāyāṁ</head>
</section>
<section>
<head>tr̥tīyādhyāyasya pañcamaḥ pādaḥ</head>
<p><b>ājyācca sarvasaṁyōgāt । yāvadvaviḥ kiñciccōditaṁ pradhānaṁ tadīyāt śēṣāt
samavadyatīti sthitam । upāṁśuyājē saṁśayaḥ kiṁ dhravāsthādaviśēṣāt1 aṅgapradhāna-
sādhāraṇatvādanavadēyaṁ sviṣṭakr̥tē, utāṅgapradhānaśēṣamapi pradhānaśēṣamityavadēyam । gr̥hītā-
dvā jauhavāt camasat</b> । yathā camasē tathā'vadēyaṁ uta śēṣābhāvādanavadēyamiti ।
<b>aviśēṣādavadēyamiti prāptē</b> aṅgapradhānē prati sādhāraṇatvē'pi śēṣatvāviśēṣāda‍dhrauvādavadēyaṁ
camasēna ca viśēṣābhāvāt jauhavādēvāvadēyamiti prāptē rāddhānta ucyatē---<b>na sādhāraṇē'vadēyaṁ
kēvalapradhānaśēṣatvābhāvāt । śiṣṭamapi tat sādhāraṇamēva</b> । bhavatu sādhāraṇaṁ tathāpi
kimityāha---<b>pradhānaśēṣācca sviṣṭakr̥davadānam</b> । ya ēva hi kēvalapradhānaśēṣaḥ tasmādēva
sviṣṭakr̥davadānaṁ purōḍāśādiṣu । na tvaṅgapradhānaśēṣāt । yatra hi pradhānaśēṣādavadānaṁ tatra
kēvalapradhānārthatā purōḍāśādau । yatra punaḥ aṅgapradhānaśēṣāt tatrāṅgapradhānārthatā । na cēdaṁ
vaiṣamyamāśrayituṁ nyāyyaṁ avaiṣamyēṇōpapattau । <b>na ca tadēva kēvalapradhānaśēṣa iti śakyatē vak‍tuṁ</b>
<note>(1) P. 989</note> <note>(2) G. api śēṣāt</note>
﻿<pb n="r854"/>
<b>sādhāraṇatvādēva</b> । <b>yat‍tu gr̥hītasyaiva pratipattiścamasavaditi, tadayuk‍taṁ</b> kutaḥ ?
uttaraṁ---caturavattaṁ <b>juhōtīti śravaṇāt</b> । caturavattasya kr̥ts‍nasyaiva hōmasaṁbandhāt <b>śēṣayi-
tavyē pramāṇābhāvāt</b> । <b>sviṣṭakr̥davadānavacanamēva pramāṇamiti</b> cēt । na hi śēṣamanta-
rēṇa sviṣṭakr̥davadānamupapadyatē । tēna śēṣayitavyē sviṣṭakr̥davadānavacanamēva pramāṇamiti cēt,
na pramāṇaṁ, anyataḥ <b>prayuk‍tē svayamaprayuk‍tē purōḍāśādiśēṣē'rthavatvāt</b> । <b>yat‍tu camasava-
dityuk‍taṁ, tanna2 anuvaṣaṭa‍kāraśrutērananyaviṣayatvāt camasasya ca grahaṇamātraśrutēḥ</b>
<q>‘sōmasyāg‍nē vīhītyanuṣaṭa‍karōti’</q> iti yēyamanuvaṣaṭa‍kāraśrutiḥ sā ananyaviṣayā, tēna bhavati
śēṣayitavyē pramāṇam । camasasya ca grahaṇamātraṁ śrūyatē । na punarhōmaḥ । tēnāgrabindu-
nipātēnāpi śāstrasyāvirōdha iti śēṣasaṁbhavādyuk‍taṁ camasē śēṣakāryam । <b>darśanaṁ pratyuktam</b> ।</p>
<p><b>sākaṁ prasthāyyē</b> । <b>kēna viśēṣēṇāyamatidēśaḥ</b> ? yāvatā atrāpi śēṣābhāva ēva ।
uttaraṁ---<b>prakr̥tivaditi prāp‍tēḥ kāryārthatayā śēṣaṁ manyatē</b> pūrvapakṣavādī । yuktamupāṁśuyājē
śēṣō nāstīti । śēṣakāryāṇāmēva tatsaṁbandhitvēna prāptēḥ aniścitatvāt prakr̥titvādupāṁśuyājasya
<note>(1) P. 994</note> <note>(2) R. tatra</note>
﻿<pb n="r855"/>
vikr̥tibhūtatvātsākaṁ prasthāyyasya prakr̥tivaditi śēṣakāryāṇi prāpyantē । tēṣu prāp‍tēṣu
tādarthyēna dravyaṁ śēṣyatē ityasti śēṣaḥ । na । <b>vacanātkāryaṁ balavaditi rāddhāntaḥ</b> ।
<q>“saha kumbhībhirabhikrāman juhōti”</q> iti vacanāt saha kumbhībhirabhikramaṇasya ca dr̥ṣṭārthatvāt
sarvahōmaḥ pratīyatē । yō'pi sviṣṭakr̥dādiprāp‍tyā śēṣatvasaṁbhavaḥ, tatra vacanasya kāryatō
balīyastvāt kāryaprāptasviṣṭakr̥dādibādha ēva nyāyya iti śēṣābhāvānna sviṣṭakr̥dādīni kāryāṇi
sākaṁ prasthāyyē iti rāddhāntaḥ ।</p>
<p><b>sautrāmaṇyāṁ ca</b> । nanu <q>‘uttarē'g‍nau payōgrahān juhōti dakṣiṇē'gnau surāgrahān’</q> iti
gr̥hītasyaiva dravyasya hōmaśravaṇāt śēṣābhāvānna prakr̥titaḥ sviṣṭakr̥dādiśaṅkā tatrāha---<b>sautrā-
maṇyāṁ <q>‘ucchinaṣṭi na sarvahutaṁ juhōti’</q> iti punarapi śēṣaśaṅkāyāṁ sviṣṭakr̥diḍaṁ manyatē</b> ।
<b>tasyānyatra viniyōgāditi rāddhāntaḥ</b> । tasya śēṣasya anyatra viniyōgāt saṁbandhāt
brāhmaṇēna parikrītēna bhakṣaṇēna pratipādyatvāt na sviṣṭakr̥diḍamiti rāddhāntaḥ ।</p>
<p><b>dravyaikatvē</b> । <b>sarvapr̥ṣṭhē tu pratipradhānaṁ śēṣasaṁskārādavr̥ttiṁ manyatē pūrvapakṣavādī</b> ।
bahutvāt pradhānānāṁ pratipradhānaṁ ca śēṣakāryaprāptēḥ dravyasya vipulatvāt bhavitavyamēva pratipradhānaṁ
<note>(1) P. 994</note> <note>(2) P. 996</note>
﻿<pb n="r856"/>
śēṣasaṁskāraiḥ । <b>agr̥hyamāṇaviśēṣatayā kr̥taḥ śāstrārtha iti rāddhāntaḥ</b> । ya ēva hi śēṣa-
saṁskāraḥ kr̥taḥ sa ēva sarvēṣāṁ śēṣāṇāmiti pratibhāti agr̥hyamāṇaviśēṣatvāt । ataḥ
kr̥tē śāstrārthē nāvr̥ttau pramāṇamastīti rāddhāntaḥ । <b>nanu sādhāraṇē naiva sviṣṭakr̥dastītyuktam</b>
ājyē । kathamatra sādhāraṇē sakr̥dapi sviṣṭakr̥t । pariharati---satyaṁ---<b>akr̥tatvāt kāryānta-
rāṇāṁ guṇapradhānatvāccēti2 viśēṣaḥ</b> । satyaṁ ājyē sviṣṭakr̥nnāsti । tatra hi ēṣā yuktiḥ ।
upāṁśuyājē kr̥tamātra ēva na bhavēcchēṣakāryaṁ kāryāntarāṇāmakr̥tatvē pratipattyanarhatvāt । kr̥tēṣu
kāryāntarēṣu guṇaprādhānyācchēṣiṇāṁ guṇapradhānabhāvēnāvasthitānāṁ yāgānāṁ sādhāraṇaṁ śēṣatvā-
diti । <q>‘na punassādhāraṇaṁ dravyaṁ’</q> ityētāvatī yuktiḥ । iha tu śēṣō'pyayaṁ pradhānānāmēva ।
ataśśēṣakāryaṁ kāryam ।</p>
<p><b>aindravāyavē</b> । <b>nanu cātra pūrvapakṣa ēva nāsti vacanāt</b> । dviraindravāyavasya bhakṣa-
yatīti vacanāt । <b>na hi pūrvapakṣē vacanasyānyārthatā śakyatē vak‍tum</b> । <b>atrōcyatē
---ayamabhiprāyaḥ pūrvapakṣavādinaḥ sōmasaṁskārārthatvādbhaśravaṇasya dviriti prayōgāntarāpēkṣō-
'nuvādō bhaviṣyati</b> । asyārthaḥ---bhakṣaṇēna sōmaḥ saṁskriyatē sa ca sakr̥t bhakṣaṇēnaiva saṁskr̥ta
<note>(1) P. 997</note> <note>(2) G. pradhānatvāya</note>
﻿<pb n="r857"/>
iti na dviḥ bhakṣaṇamupapadyatē । tasmātprayōgāntarābhiprāyēṇa dvirityanuvādaḥ । <b>rāddhāntavādī tu
vacanāt kāryakalpanēti vacanādityuktavān</b> । satyaṁ bhakṣaṇēna sōmaḥ saṁskriyatē tathāpi
vacanāt dvirvacanāt dvirbhakṣasya vihitatvāt dvirbhakṣaṇamēva vacanānurūpamēva kāryakalpanamiti
nyāyyam ।</p>
<p><b>sōmē'vacanādbhakṣō na vidyatē</b> । <b>sōmē śēṣabhakṣō'sti nāstīti saṁśayaḥ</b> । <b>nanu
saṁśaya ēvāyamayuktaḥ sōmasya śēṣabhāvāt</b> । <b>yuktaṁ purōḍāśādīnāṁ dvirhaviṣō'vadyatīti
vacanāt tatra yāgōpasaṁhārācchēṣavattvam tasya ca bhakṣaḥ । iha tu tadabhāvāt bhakṣāśaṅkaiva
nāsti</b> । <b>kathaṁ tarhi vacanānyētāni---<q>‘dviraindravāyavasya’</q> <q>‘sarvataḥ parihāramāśvinaṁ’</q> <q>‘anu-
ṣaṭa‍karōti’</q> iti ca</b> । ākṣēptā <b>āha---atra hi bhavānēva</b> bhāṣyasamarthanāyōdyataḥ
<b>praṣṭavyaḥ । atha vā bhavantvarthakarmāṇi</b> (bhakṣā)śēṣabhāvāt pratipattirnōpapadyatē । arthakarma tu
dravyaṁ prayōk‍tuṁ samarthamiti tadēvāstu । yadi kr̥tsna ēva gr̥hītassōmō <b>hūyatē kathaṁ tarhi
<q>‘aindravāyavasya’</q> <q>‘āśvinaṁ’</q> iti ca</b> । dravyāntaraṁbhakṣaṇēnāpi prayujyamānaṁ na aindravāyavaṁ
<note>(1) 998</note>
﻿<pb n="r858"/>
āśvinaṁ iti ca śakyatē vak‍tum । uttaraṁ---<b>dharmalakṣaṇārthō bhaviṣyati</b> । aindravāyavasya
aindravāyavadharmakasyētyarthaḥ । <b>tasmādanupapannamēvēdaṁ kiṁ sōmē vidyatē na vēti । athai-
tēbhyō vacanēbhyaḥ</b> śēṣāśrayēbhyaḥ <b>śēṣayitavyamiti kalpyatē</b> । na । <b>aprayōjakatvā-
cchēṣāṇāṁ</b> na śēṣakāryāṇi dravyaṁ prayuñjatē । kutaḥ ? <b>saṁskāryapradhānaṁ hi saṁskārakarma
bhavati</b> । saṁskāryaṁ dravyamucyatē saṁskāryēṣu pradhānēṣu apradhānabhūtāssaṁskārāḥ । <b>na cā-
pradhānaṁ</b> pradhānaṁ <b>prayuṅk‍tē</b> । tasmānna śēṣakāryairdravyaṁ prayujyatē । <b>tasmādvak‍tavyō'tra nyāyaḥ</b>
śēṣasaṁbhavē । ucyatē---<b>nātra sarvahōmē pramāṇamasti</b> । yasmāt <b>aindravāyavādiṣu tādarthyēna
grahaṇam</b> । <b>gr̥hītasya ca ēkadēśēnāpi kr̥tē kr̥taiva aindravāyavatā</b> । <b>kimiti sarvasya śēṣaḥ</b>
ayamabhiprāyaḥ---rasībhūtassōmaḥ dēvatōddēśēna parigr̥hītaḥ । tasya ca dravyasya dēvatōddēśaḥ ēvaṁ
arthavān bhavati yadi tāmēva dēvatāmuddiśya tyajyatē । tasya ca tyajyamānasya <q>‘aṇvyā dhārayā
juhōti’</q> iti niyamāt kramēṇa tyāgaḥ । tatra tu agrabindunipātēna kr̥tē dēvatōddēśēna grahaṇē-
'rthavati na sarvahōmē pramāṇamastītyagrabindumātrēṇa yāgōpasaṁhārādasti śēṣaḥ । <b>nanu ca sarvasya
yāgaśēṣatā śrūyatē <q>‘sōmēna yajēta’</q> iti</b> tēna kr̥ts‍nēnaiva yāgaḥ kartavya iti kr̥ts‍nasya hōmaḥ ।
pariharati---na kr̥ts‍nēnaiva yāgaḥ । <b>tatrāpyēkadēśēnaiva sōmēnētyupapannatvāt</b> । avayava-
﻿<pb n="r859"/>
dvārēṇāpi karaṇasaṁbandhōpapattēḥ na kr̥ts‍nahōmē pramāṇam । <b>tathā cāsya</b> rasasya grahaṇaṁ
r̥jīṣādēśca tyāgaḥ yadyēkadēśēnāpi kr̥tē kr̥taḥ śāstrārthaḥ <b>kimiti tarhi dvirhaviṣō'vadyati
ityētasmādēvōpasaṁhāraḥ</b> yathā sōmē ēkadēśēnāpi yāgaḥ tathā purōḍāśēpi ēkadēśēnāpi yāga
iti vināpi dvirhaviṣō'vadyati iti vacanaṁ ēkadēśēnāpi yāgōpasaṁhāraḥ prāpta ēva । kimityē-
tasmā1dupasaṁhārōpanyāsaḥ kr̥taḥ । <b>yathākathaṁcita tatrāpyupasaṁhārasiddhēḥ</b> । <b>tatrāpi</b>
purōḍāśē <b>yathākathaṁcit</b> yēna kēnacidavayavēnōpasaṁhāraḥ prāpnōti । rāddhāntamāṁśaṅkayati
---<b>niyamārthaṁ taditi cēt</b> । dva‍yavadānavacanaṁ niyamārthamiti cēt kr̥ts‍napradānē'pi prāptē'va-
yavaniyamārthaṁ taditi । dūṣayati---<b>sarvapradānaṁ tarhi pūrvapakṣavādinō na ghaṭatē</b> dva‍yavadāna-
niyamē śrutē sarvapradānē śaṅkā na yuktā । <b>kiñca ēkadēśēnāpyupapadyata iti naitāvatā sarvaṁ
na hōtavyam</b> । <b>sarvahōmēnāpyupapadyata ēva</b> । tēna sōmaśēṣasadbhāvō nityavannōpapadyata ēva ।
<b>tasmādvaktavyō viśēṣaḥ</b> purōḍāśasōmayōḥ । purōḍāśē vināpi dva‍yavadānavacanaṁ kr̥ts‍nēna
hōmaḥ prāp‍nōti । sōmē tu vinā vacanaṁ ēkadēśēnaiva hōma iti । <b>ayamabhidhīyatē</b>
viśēṣaḥ । sōmē agravindunipātēna <b>kr̥tē śāstrārthē punaḥ karaṇaṁ tāvannōpapadyatē ēkadēśēna
kr̥taḥ śāstrārtha iti pradarśitam</b> । yadi vināpi vacanēna ēkadēśēna śāstrārthaḥ saṁpadyatē
sōmē'gravindunipātamātrēṇa <b>katha tarhi sarvapradānāśaṅkā</b> ? dva‍yavadānasya vacanēnaiva
<note>(1) G. ēkasmāt</note>
﻿<pb n="r860"/>
<b>śrutatvāt</b> । uttaraṁ---śrutē'pi vacanē <b>avakhaṇḍyāvakhaṇḍya dātavyaṁ iti vacanārthāvagamāt</b> ।
avadāyāvadāya hōtavyaṁ iti manyamānēna sarvapradānamāśaṅkitam na sarvapradānaṁ <b>yāgārthatvāt
dravyasyētyupasaṁhāraḥ</b> । yāgārthaṁ hi dravyaṁ tēna sakr̥tkr̥tō yāgaḥ na guṇānurōdhēnāvartayitavyaḥ
ityupasaṁhārō dva‍yavadānēna yāgasya । <b>tasmādēkadēśaniyama ēvāyam</b> dvirhaviṣō'vadyatīti ।
ēkadēśēna kr̥ts‍nēna vā yāgē prāptē ēkadēśē niyamō'yaṁ na punaraprāptaikadēśahōmavidhiḥ ।
yata ēvāvayavēnāpi śāstrārthasaṁpattiḥ । <b>ata ēva laukikāḥ pāyasādi dēvatōddēśēna</b>
<b>kr̥tvā tata uda‍dhr̥tya kiñciddēvētāyai datvā</b> bhavati ca dēvatōddēśēna grahaṇē'rthavati <b>śēṣaṁ
yathēṣṭaṁ viniyuñjatē</b> । anyathā kr̥ts‍namēva dēvatāyai dada‍yuḥ <b>tasmādvidyamānē śēṣē upapadyatē
saṁśayaḥ kiṁ bhakṣaṇēnaiva śēṣapratipattiḥ uta nēti</b> । <b>tatra vacanābhāvānna bhakṣaṇēnēti pūrvaḥ
pakṣaḥ, bhakṣaviśēṣavidhānādasti bhakṣa iti dvitīyaḥ</b> । <b>anyathā</b> hi asati bhakṣē bhakṣa-
viśēṣavidhānaṁ dviraindravāyavasyētyādi <b>nōpapadyatē</b> । <b>kāmaṁ mōpapādi na punarvacanādr̥tē
śakyatē bhakṣaḥ pratipat‍tum</b> । na cēdaṁ nōpapadyatē <b>yadā bhakṣayati tadā dvirityēvaṁ</b> viśēṣa-
vidhānōpapattēḥ । <b>ēvaṁ tarhi</b> yadi nityavadbhakṣaṇaṁ na prāp‍nōti tadā <b>ētānyēna</b> viśiṣṭasya
bhakṣaṇasya vidhāyakāni bhavantviti rāddhāntaḥ ।</p>
﻿<pb n="r861"/>
<p><b>camasēṣu samākhyānāt । camasēṣvidānīṁ vacanābhāvānnāsti bhakṣa iti pūrva-
pakṣaḥ</b> । tat camasataivānyathā nōpapadyatē yadi tatra camanaṁ na syāt । tasmāt <q>‘ayamasya
camasaḥ’ </q> <q>‘ayamasya camasaḥ’</q> iti vacanāni <q>‘praituhōtuścamasaḥ’</q> ityēvamādīnyēva bhakṣavidhāyakāni
bhavantu <b>yathaiva viśēṣavidhānamanyathā nōpapadyata iti pūrvatra vacanaṁ</b> tathēhāpi camasatvānupapattēḥ
camanavidhānamiti । nanu dravyāntaravidhānēnāpi camasatā upapadyatē ityatrāha---<b>dravyāntara-
camanaṁ 3takṣaṇādi ca na kalpitaṁ bhavati</b> । dravyāntaramēva tāvaccamanīyaṁ kalpanīyam ।
klr̥ptasōmadravyasaṁbhavē tasya cāyāgaśēṣatvāt । tacchuddhayē takṣaṇādi kalpayitavyam । sōmē tu
tatra pānēpi na sōmēnōcchiṣṭā bhavati iti vacanāt na takṣaṇakalpanā । tasmāt sōmacamana-
nimittaiva camasatā । sā ca vināvacanaṁ nōpapadyata iti vacanānyētāni <q>“praitu hōtuścamasaḥ”</q>
ityēvamādīni ।</p>
<p><b>udgātr̥camasamēkasya śrutisaṁyōgāt</b> । atra catvāraḥ pakṣāḥ kimēkasyōdgāturbhakṣaḥ,
uta sarvēṣāmr̥tvijāṁ, atha vā subrahmaṇyavarjitānāṁ chandōgānāṁ trayāṇāṁ, atha vā caturṇāmapi
chandōgānāṁ udgātr̥prastōtr̥pratihartr̥subrahmaṇyānāṁ iti । tatra taccamasatā anyathā nōpapadyata iti
camanavacanānyētānīti sthitam ।</p>
<note>(1) P. 999</note> <note>(2) P. 1001</note> <note>(3) G. bhakṣaṇādi</note>
﻿<pb n="r862"/>
<p>tatra prathamapūrvapakṣavādī udgātr̥pratipadikasya r̥tvigviśēṣē rūḍhatvāt prātipadikārthasya ca
pradhānatvāt tadanurōdhitayā <q>‘pāśān’ </q> itivat bahutvamavivakṣitamiti manyatē । dvitīyapūrvapakṣavādī
tu vacanārthasyāvivakṣātaḥ prātipadikasya lakṣaṇikatvavarṇanamēva nyāyyam । ubhayōrapi
vibhaktiprātipadikabōrēvamarthavattā bhaviṣyati । pāśē tu prātipadikasya lakṣaṇīyābhāvēna
lakṣaṇayā varṇanāsaṁbhavāt agatyā vacanasyāvivakṣētyudgātr̥lakṣitānāṁ sarvēṣāmēva r̥tvijāṁ bhakṣa
ityāha---<b>apasubrahmaṇyavādī tu</b> gānakriyākāritayā yaugikēnōdgātr̥śabdēna trayāṇāṁ gāna-
kāriṇābhudgātr̥prastōrtr̥pratihartr̥̄ṇāṁ bhakṣa ityuktavān । rāddhāntavādī tu rūḍhiryōgamapaharati iti
yaugikatvē nirastē ēkōdgātr̥samākhyātapravacanādhyētr̥tvāt udgātr̥śabdēna chatrinyāyēna sarvēṣāṁ
chandōgānāṁ lakṣaṇā । tataśca tēṣāmēva bhakṣa ityāha---<b>prōdgātr̥̄ṇāmityatra kiṁ punaḥ kāraṇaṁ na
gānaṁ lakṣayati samākhyaiva kimiti lakṣayati</b>। asyārthaḥ---kēna punaḥ kāraṇēna gāna-
kriyākartr̥̄n na lakṣayati । yaugikaḥ udgātr̥śabdaḥ kimiti na bhavatītyarthaḥ । <b>samākhyaiva
kimiti lakṣayati</b> kēna hētunā udgātr̥śabdō lakṣaṇayā vartata iti yāvat । rāddhāntaikadēśī
samarthayamāna āha---<b>ucchabdasyāvivakṣā prāpnōti gānakāriṣu lakṣyamāṇēṣu</b> । yadyudgāyatī-
tyadgātōcyatē tadā ēka ēvōdgānakārī na tu trayō'pi । yadi trayō'pi gānakāriṇaḥ
udgātr̥śabdēna gr̥hyantē tadā ucchabdasyāvivakṣā prāp‍nōti । <b>tathā ca darśitam । anyadēva
gānamanyadēvōdgānamiti । samākhyānē</b> tu lakṣayati---<b>nāyaṁ dōṣaḥ1</b> । tatra vyutpattimanta-
rēṇa udgātr̥śabdaḥ r̥tvigviśēṣavacanō lakṣaṇayā anyānapi chandōgānupasthāpayatīti nāsti
ucchabdasyāvivakṣādōṣaḥ pūrvapakṣī punarāha---<b>nanu cōdgānaṁ nāma gānamēva nāsti</b> । tēna
pralambata ityādivat arthāntarānupasthāpakatvāt ucchabdasya gānakāriṇa udgātr̥śabdēnōkta
<note>(1) naiṣa dōṣaḥ</note>
﻿<pb n="r863"/>
iti nāstyucchabdāvivakṣādōṣaḥ । arthavatō hi avivakṣādōṣaḥ nānarthakasya । <b>bhaktirhi sā</b>
sāmnaḥ । sāmabhāgō bhaktiḥ । yā dvitīyābhaktiḥ yāmudgātā r̥tviga‍gāyati <b>sā cōdgītha-
śabdavācyā</b> rūḍha‍yaiva । <b>na punaḥ</b> tatrōcchabdanvitō gāyatirvartatē । nanūdgīthaṁ gāyan‍nu-
dgāyatītyucyatē । ataḥ ucchabdasahitō gāyatistatraiva vartatē ityatrāha---<b>yaḥ punaḥ udgāyē-
dityēvamādiṣu prayōgaḥ udgīthaṁ gāyēditi tatrārthaḥ ucchabdō hi tatra bhaktilakṣaṇārthaḥ । gānaṁ
tu gānamēva</b> । tatrāpi gāyatirgītimātra brūtē । kēvalamucchabdaḥ tatrōdgīthaśabdasyāvayava-
bhūtasmamudāyalakṣaṇārthaḥ ēvamucchabdasahitasya gāyatēḥ samudāyaśak‍tirna kalpitā bhavati iti ।
yasmādgānamēvōdgānaṁ <b>tasmādudgātēti r̥tvigviśēṣanāmaivaitat । na punarudgānasya kartaudgātā</b>
rūḍhō'yamudgātr̥śabdaḥ r̥gvigviśēṣē । na punarasau yaugikaḥ; gānakāritayā sarvatra prasak‍tēḥ
yadi hi udgānaṁ nāma gānaviśēṣaḥ syāt tadā tatkāritayā r̥tvigviśēṣē śabdavr̥ttirlabhyatē na
caitadasti । tasmāda‍‌rūḍha ēvāyamiti । paramasiddhāntī tvāha---yata ēva rūḍhō'yamudgātr̥śabdaḥ
<b>ata ēva samākhyēva lakṣayituṁ prabhavati na gānakriyēti rāddhāntitam</b> । gānakriyāyā lakṣa-
katvē yaugikatvaprasaṅgāt । na ca rūḍhau satyāṁ yaugikatvāśrayaṇaṁ yuktam । nanu rūḍhyāśrayaṇē
bahutvaṁ nōpapadyatē । lakṣaṇayōpapadyata iti cēnna । lakṣaṇaiva dōṣaḥ । atrābhidhīyatē---rūḍhyā
yaugikatvē parihr̥tē vacanāt tadanuguṇā lakṣaṇā । na punaḥ vacanamupalabhya parāvr̥ttya yaugikatvā-
śrayaṇamiti । yata ēva samākhyā lakṣayati---<b>ata ēva ca apasubrahmaṇyavādinō'pi
apanyāyavādina ēva</b>। ēkapravacananivēśēna lakṣaṇāyāṁ sarvēpi tatpravacanakāriṇō lakṣyantē
iti na śakyatē subrahmaṇyaṁ parityuk‍tum । nanu <q>‘niṣadyōdgātārasstuvanti’</q> iti subrahmaṇyavarjitā
﻿<pb n="r864"/>
lakṣyantē tathēhāpi syāt ityatrāha---<b>na cātra stutyādiśravaṇamiva saṅkōcē pramāṇamasti</b> ।
tatra hi stutisaṁbandhāt stōtrakāriṇāṁ trayāṇāmēva grahaṇam । iha tu nāstīti viśēṣaḥ ।
<b>nanu ca prōdgātr̥̄ṇāmiti triṣvēva bahuvacanōpapattēḥ</b> kapiñjalavat---<b>kimiti sasu-
brahmaṇyānāṁ bhakṣaḥ</b> kalpyatē । uttaraṁ---<b>yadi bahuvacanōpapattyarthaṁ satyamēva</b> trayāṇāmēva
grahaṇam । <b>atrōdgātr̥śabdastadarthakāriṣu vartata ityuktam</b> । atō bahuvacanamatra prātipādi-
kasyārthāntaravr̥ttau hētuḥ na svārthanvayamātrē vyāpr̥tam । bahuvacanēna lakṣaṇāvr̥ttirāśritā
lakṣaṇā caikapravacanasaṁbandhāditi sarvē chandōgā grāhyāḥ । tasmāt suṣ‍ṭhūcyatē sasubrahmaṇyānāṁ
bhakṣa iti ।</p>
<p><b>grāvastutō bhakṣō na vidyatē'nāmnānāt । uk‍taṁ vacanāt samākhyānācca bhakṣaṇam</b>।
idānīṁ <b>vacanārthavipratipattau saṁpratipattyarthamētānyadhikaraṇāni ārabhyantē</b> । anēnāvāntara-
saṅgatimāha । nanu <q>‘sarvē hāriyōjanasya2 lipsantē’ </q> iti vacanāt sarvēṣāṁ hāriyōjanē bhakṣa iti
grāvastutō'pi bhakṣa ityatrāha---<b>sarvēṣāṁ hāriyōjanasya lipsanta iti camasināmēvēti pūrvapakṣa-</b>
<note>(1) P. 1004</note> <note>(2) R. &amp; G. hāriyōjanaṁ</note>
﻿<pb n="r865"/>
<b>vādinā śaṅkitam । vākyaśēṣāt</b> । asyārthaḥ---<q>“yathācamasamanyāṁścamasāṁścamasinō
bhakṣayanti । athaitasya hāriyōjanasya sarva ēva lipsantē”</q> iti vākyaśēṣē camasināṁ
saṅkīrtanāt sarvaśabdaḥ camasiṣvēva vartata iti camasināmēva hāriyōjanē bhakṣaḥ । 2na camasī
grāvastuditi tasya bhakṣābhāvaḥ । <b>asandigdhatvāt prakr̥tavacanatayā sarvaśabdasya nōpasaṁhārō
yuktaḥ vākyaśēṣāditi rāddhāntaḥ</b> । asyārthaḥ---sarvē hāriyōjanasyēti nissandigdhasakala-
r̥tvikpratyayaḥ । prakr̥tāśca ṣōḍaśartvijaḥ । prakr̥tavacanaśca sarvaśabdaḥ । sa yadi cama-
siṣvēva avasthāpyatē tadā sarvaśabdārthō bādhyēta । tasmādvākyaśēṣādupasaṁhārō na yuktaḥ ।
yadi vākyaśēṣē camasiśabdaḥ parōkṣārthavr̥ttiḥ syāt tadāpyupasaṁhārō'stu । na ca camasiśabdasya
parōkṣārthatā camasāṁścamasinō bhakṣayanti । hāriyōjanē tu sarvē bhakṣayantīti mahābhāgatayā
hāriyōṁjana stūvatē iti rāddhāntaḥ ।</p>
<p><b>vaṣa‍ṭakārāñca bhakṣayēt । atra <q>‘vaṣa‍ṭkartuḥ prathamabhakṣaḥ’</q> iti guṇaśravaṇāt na
bhakṣavidhānaṁ ityāśaṅkya viśiṣṭavidhānāditi rāddhāntitam</b> । anēna yathāśrutaṁ bhāṣya-
kārīyamadhikaraṇamanubhāṣitaṁ ākṣēp‍tum । ākṣēpamāha---<b>nanu cātra viśiṣṭavidhānaṁ nāsti</b> ।
<b>na hi prāthamyaṁ nāma bhakṣasya kārakam, yēna viśiṣṭakriyā vidhīyēta</b> । asyārthaḥ---tatra
<note>(1) P. 1006</note> <note>(2) R. nācamasī grāvastut</note>
﻿<pb n="r866"/>
hi viśiṣṭavidhānaṁ bhavati yatra hi viśēṣaṇaviśēṣyabhāvaḥ saṁbhavati । na ca prāthamyabhakṣaṇayō-
rviśēṣaṇaviśēṣyabhāvaḥ saṁbhavati । akārakatvāt prāthamyasya । kārakaṁ hi kārakavibhaktyā kriyāṁ
prati viśēṣaṇatayā upādīyatē । tēna tatra yuk‍tō viśiṣṭavidhiḥ । yatra punarakārakatvāt na
kārakavibhaktyā nirdiśyatē na tatra kriyāsaṁbandha iti kutō viśiṣṭavidhānam । na ca prāthamyaṁ
kārakaṁ, kramō hi saḥ । sa ca padārthāśritaḥ padārthaguṇō na kārakaṁ, padārthanivr̥ttāvavyā-
pārāt । tasmāt rāddhānta ēvānupapanna iti । samādhātā āha---yata ēva viśiṣṭa-
bidhānaśaṅkā nāsti । <b>ata ēva pūrvapakṣavādī na viśiṣṭavidhānaṁ saṁbhavatītyāśaṅkitavān</b> ।
ākṣēptā''ha---bhavatu pūrvapakṣaḥ, <b>kathaṁ tarhi rāddhāntaḥ</b> ? samādhātā āha---<b>prathamabhakṣa
iti padadvayasya ēkārthābhidhānāt abhihitavidhānācca ēkārthavirdhi manyatē</b> । asyārthaḥ
---yadi viśēṣaṇaviśēṣyabhāvō na bhavēt tadā na syādēkārthavidhiḥ । yadā punaḥ prathamabhakṣa
iti samāsaḥ tatra ca padadvayēna prāthamyaviśiṣṭaḥ ēka ēva bhakṣarūpō'rthō'bhidhīyatē । yaccābhi-
dhīyatē tadēva vidhīyatē iti abhidhānādēva ēkārthavidhiḥ । ākṣēptā āha---<b>tadayuktam
samāsēpi hi tada‍bhūtādhikaraṇanyāyāt 1apagatirnaivāsti</b> । padadvayēna ēkārthō'bhidhīyata
iti vadatā tvayā pratipadamarthānabhyupagamāta sphōṭa ēvābhyupagataḥ । sa cāyuktaḥ । samāsēṁ
hi tada‍bhūtādhikaraṇanyāyasya pratipadābhidhānasādhakasya naivāpagatirasti । tēna kathamēkārthā-
bhidhānam ? samādhattē---<b>satyamēvaṁ, tathāpi pūrvōttarapadasaṁbandhāyattā samāsē ca padārthā-
ntarasaṅgatiḥ</b> । asyārthaḥ---nāhaṁ sphōṭapakṣamaṅgīkr̥tya ēkārthābhidhānaṁ samāsē bravīmi, kintu
<note>(1) G. avagati</note>
﻿<pb n="r867"/>
padadvayēna viśēṣyaviśēṣaṇabhūtau arthau abhidadhatā viśiṣṭa ēkō'rthaḥ pratipādyatē । tasya ca
padārthāntarēṇa paścātsaṁbandhaḥ । vākyē tu padārthāntarasaṁbandhānāṁ parasparaṁ saṁbandhaḥ । nīla-
mutpalamānaya iti dvayōrānayatinā saṁbandhaḥ pūrvaṁ, paścāt guṇaguṇisaṁbandhaḥ । samāsē tu
<q>‘nīlōtpalamānaya’</q> iti guṇaguṇibhāvēna parasparānvitayōrēva ānayanasaṁbandha । tēnēhāpi
prathamabhakṣa iti prāthamyabhakṣayōḥ guṇaguṇibhāvēna saṁbaddhayōḥ karōtyupāttēna vidhinā saṁbandhaḥ, na
punaḥ parasparāsaṁbandhayōḥ । tadā hi anēkārthavidhānaṁ bhavati । samāsē ca parasparasaṁbandhaḥ
pratīyata iti <b>yuktamuk‍taṁ samāsēna ca vidadhatō nānēkaguṇavidhānaṁ duṣkaramiti । ataḥ
siddhamatra viśiṣṭavidhānam</b> । ēvaṁ ca vadatō <b>bhāṣyanibandhanakārasya</b> abhihitakramō
viniyōjyō vidhēyaśca । yaḥ punaḥ pāñcamikaśrutyādigamyaḥ vidhivitānākhyō'bhidhānaviniyōga-
śūnyaḥ nāsau vidhīyata iti darśanaṁ lakṣyatē । sarvatraiva hi śabdaśaktivaśēnāyaṁ śāstrārthaṁ
varṇayati । <b>vivaraṇakārastu</b> vastusvabhāvanirūpaṇēna । tēna tanmatē sarvatraiva kramasyā-
vidhēyatvamiti tatraivōktam ।</p>
<p><b>hōmābhiṣavābhyāṁ ca । <q>‘abhiṣutya hutvā bhakṣayati’</q> ityapi bhakṣavidhānam</b> ।
kasmātpunaḥ bhakṣaṇaṁ vidhīyatē iti darśanaṁ ? abhiṣutya hutvēti kimiti hōmabhiṣavāvēva na
vidhīyētē bhakṣaṇamanūdyata ēvārthaprāptaṁ iti tatrāha---<b>hōmābhiṣavayōḥ prāptatvāt tatra</b> । nanu
ca hōmābhiṣavāvēva bhakṣaṇāṅgatayā kimiti na vidhīyētē । bhakṣaṇaṁ vā taṅgatayā kimiti na
<note>(1) P. 1008</note>
﻿<pb n="r868"/>
vidhīyatē ityatrāha---<b>aṅgatayā ca vidhānānupapattēḥ</b> iti । vidhānāntarābhāvāt <b>bhakṣa ēva
vidhātavyaḥ</b> iti ।</p>
<p><b>pratyakṣōpadēśāt । hōtr̥camasaḥ ityēvamādyābhiḥ samākhyābhiḥ sakalacamasa-
saṁbandhāvagatēḥ abhiṣutya hutvā ityanyatra camasēbhyō bhakṣaḥ iti manyatē pūrvapakṣavādī</b> ।
sakalasya camasya hōtrādisaṁbaddhatvāt camasavyatirēkēṇa hōmābhiṣavanimittaṁ bhakṣaṇaṁ bhaviṣyatītyarthaḥ ।
ēvaṁ prāptē ucyatē---<b>abhiṣavanimittakō'pi bhakṣaḥ camasēṣu bhavatyēva । nanu hōtr̥camasa
iti sakalacamasāvagatirityuk‍taṁ, satyamuk‍taṁ, na punarabhiṣavanimittatāṁ</b> bhakṣaṇasya <b>bādhi-
tumarhati</b> । abādhitē ca bhakṣasya hōmābhiṣavanimittatvē prāp‍nōtyēva camasēṣvapi tannimittō bhakṣaḥ
yasmāt <b>prāpakāṇyētāni vacanāni</b> na punaḥ parisaṅkhyāpakāni । kuta ityāha---<b>hōtr̥camasa
ityasyāṁ saṁbandhāvagatau na saṁbandhāntaranivr̥ttiḥ śakyatē'vagantum । prāptimātrāvagatēḥ ।
prāptau hi satyāṁ kasyēdamityapēkṣāyāṁ anyanivr̥ttiḥ pratīyatē</b> । sāmānyataḥ prāptau satyāṁ
kasyēdamiti viśēṣāpēkṣāyāṁ viśaṣanirdēśāt anyanivr̥ttiḥ pratīyatē---<b>yathā <q>‘āg‍nēya’</q> ityuk‍tē</b>
<note>(1) P. 1009</note>
﻿<pb n="r869"/>
<b>naindrāgnasyāvagatiḥ । iha punaḥ prāptiphalatvādvākyasya nānyanivr̥ttiḥ śakyatē'vagantum</b>
hōtr̥camasa ityanēna bhakṣaṇaṁ vidhīyatē viśiṣṭakartr̥kaṁ na punaḥ anyanimittakaṁ bhakṣaṇāntaraṁ nivartyatē ।
<b>nanu ca prāptāvapi</b> prāpakatvēpi vākyānāṁ <b>sakalāvagatērvirōdhō vidyata ēva</b> । sakala-
saṁbandhāvagamāddhi sakalaścamasibhiḥ bhakṣyata iti lakṣyatē । tēnānyasmin bhakṣaṇāntarē sati
virōdhō'styēva । pariharati---<b>satyaṁ</b> virōdhaḥ <b>syāt---yadi samākhyayā prāptiḥ । iha punaḥ
praitu hōtuścamasa iti vacanāt</b> prāptiḥ । asyārthaḥ---satyaṁ yadi sakalacamasasaṁbandhaḥ hōtuḥ
samākhyayā pratīyatē । na ca samākhyātaḥ prāptiḥ । kintu <b>vacanāt</b> । nanu vacanamapi
samākhyānupapattēḥ kalpyamānaṁ yathā samākhyānamēva sakalaviṣayaṁ kalpyatē tatrāha---<b>kalpyaṁ tat</b>
abhiṣutyahutvā ityanēna vacanāntarāvirōdhēna vacanaṁ kalpyatē kalpyatvāt । tēnaikadēśadvārēṇa
sakalasaṁbandhasamākhyōpapattiḥ ।</p>
<p><b>ēkapātrē kramādadhvaryuḥ । sthitaṁ camasinō'bhiṣōtārōhōtāraśca bhakṣayantīti ।
atrēdānīṁ kaḥ prathamaṁ bhakṣayēditi vicāryatē</b> । anēna avāntaramasaṅgatimāha । pūrvapakṣamāha
<b>adhvaryuḥ prathamaṁ bhakṣayati hastagatatvāt yasya hastē sa jayatīti nyāyāt</b> । yasya hi hastē
<note>(1) P. 1010</note>
﻿<pb n="r870"/>
dravyamasti sa tāvat sannihitaṁ bhakṣayati paścāditarē iti । <b>nanu vaṣaṭa‍kartuḥ prathamabhakṣa iti
vacanāt kathamadhvaryōrbhakṣaḥ</b> । na vacanapratipakṣō nyāyya iti bhāvaḥ । uttaraṁ---<b>bhakṣamātra-
vidhānādapi vaṣaṭa‍karturēva prathamaṁ bhakṣa iti manvānasya punaridamadhikaraṇam</b> । asyārthaḥ
---yadyapi vacanaṁ bhakṣamātraṁ vidadhāti tathāpi nyāyata ēva prāthamyaṁ labhyatē iti manvānasya
nēdamadhikaraṇamārabhyata iti । prāthamyavidhānamaṅgīkr̥tyāyaṁ vicāra iti yāvat । <b>pradarśitaṁ
ca prāthamyādvaṣaṭa‍kārasyēti</b> kr̥tvācintayēdamadhikaraṇamārabdhamiti । darśitaṁ cēdaṁ prāthamyaṁ
vaṣaṭ‍kārasya; tannimittaṁ bhakṣaṇamapi prathamamēva yuktamiti । anēna nyāyābhidhānāt । anyathā
nyāyābhidhānaṁ akiñcitkaraṁ syāt । nanu vacanōpanyāsastarhiṁ nōpapadyatē tatrāha---<b>vacanāccētyupa-
saṁhr̥tam</b> । kr̥tvācintōddhāṭanamidamityarthaḥ ।</p>
<p><b>vacanādanujñātabhakṣaṇam । kimanujñātēna bhakṣayitavyaṁ utānanujñātēnēti prāpti---
darśanārthamidamadhikaraṇam</b> । anujñānaprāptiṁ vācanirkī pradarśayituṁ uttaracintārthamidamadhi-
karaṇam । <b>asati vacanē'niyamaḥ । vacanāt‍tu niyama</b> ēvānujñāpanasya । <b>niyamē</b>
<note>(1) 1011</note>
﻿<pb n="r871"/>
<b>sati kiṁ laukikēna śabdēnānujñāpanaṁ uta vaidikēnēti cintā</b> । mantrāmnānāt <b>vaidikēna</b>
mantrēṇānujñāpanamiti <b>niyamaḥ</b> । <b>idamapi mantraprāptidarśanārthamēva</b> । ētaccādhikaraṇadvayaṁ uttara-
cintāśēṣabhūtamēva । ata ēva pūrvādhikaraṇaṁ likhitvā na punaḥ sūtraṁ likhitam ।</p>
<p><b>tatrārthāt prativacanam</b> । <b>idānīṁ prativacanē sandēhaḥ kiṁ mantrēṇa prativacanaṁ uta
laukikēna śabdēnēti</b> । anēna sandēhamanubhāṣatē ākṣēp‍tum । pūrvapakṣābhāvēnākṣēpamāha
---<b>kathaṁ punaḥ upahūta iti mantrām‍nānē sati sandēhaḥ</b> । prativacanasamarthasyāsya2 <b>mantrasya</b>
liṅgēna viniyuktatvāt anēnaiva mantrēṇa prativacanaṁ yuktamityarthaḥ । samādhattē---<b>upahvayasvētyasyaiva
śēṣaṁ manvānasya</b> sandēhaḥ । anujñāpanārthamantraśēṣabhūtatvāt anujñāpanārtha ēvēti । kutaḥ ?
na hi <b>anujñāpanāt pūrvapaṭhitaṁ prativacanasamarthamapi prativacanāyālaṁ bhavatītyabhiprāyaḥ</b> ।
yattvanujñāpanātpūrvapaṭhitaṁ tat pūrvaṁ prayōktavyam । na cānujñāpanē akr̥tē anujñānaṁ prayujyata
ityarthāt anujñāpanārtha ēvāyaṁ mantraḥ iti । <b>rāddhāntavādī tu pūrvataivātra bādhyata iti
rāddhāntitavān</b> । asyārthaḥ---yathāviniyōgaṁ krama iti liṅgāta viniyōgē sthitē pūrvataiva
mantraprayōgasya bādhyatē na punarliṅgaviniyōga iti ।</p>
<note>(1) P.1012</note> <note>(2) G. samarthatvādasya</note>
﻿<pb n="r872"/>
<p><b>tadēkapātrāṇāṁ samavāyāt</b> । <b>sthitē hyanujñāpanē prativacanē ca kimēkapātrāṇā-
mēvēdamanujñāpanaṁ</b> prativacanaṁ ca <b>utāviśēṣēṇēti</b> cintā । anēnāvāntarasaṅgatimāha ।
avidhānādaviśēṣaṁ <b>manyatē pūrvapakṣavādī</b> । nātra ēkapātrē bhinnapātrē vēti viśēṣaḥ śrūyatē ।
tasmāt sarvatrēti । <b>dr̥ṣṭārthatayā tu rāddhāntaḥ</b> । ēkapātrē'nujñāpanaṁ prativacanaṁ ca dr̥ṣṭārthaṁ
nānyatrēti tatraiva bhavati । dr̥ṣṭakāryē kāryāntarakalpanāyā asaṁbhavāt ।</p>
<p><b>yājyāpanayēnāpanītī bhakṣaḥ</b> । <b>yājyāmātrāpanayaṁ manvānasya pūrvapakṣavādinō
hōturēva bhakṣa ityabhiprāyaḥ</b> । <q>‘svayaṁ vā niṣadya yajati’</q> ityanēna hōtussakāśādyājyāmātra-
mēvāpanītaṁ na punarvaṣaṭa‍kāraḥ । tēna vaṣaṭa‍karaṇanimittō bhakṣō hōturēva । atra cōdayati
---<b>kimanavānaśrutiḥ niṣadya yajati iti vacanaṁ</b> bhavānna <b>paśyati</b> । yō hi paśyati sa
kathamēvaṁ brūyāt । anavānatā yaṣṭavyaṁ ityavicchēdakatā hōtr̥vyāpārē hōmayāgayōrupadiśyatē ।
tatra yajamānēnāpi hōtr̥vyāpāraṁ kurvāṇēnāvicchēdō'ṅgīkaraṇīyaḥ । tatra yadi yajamānō
yājyāmātramēva kuryāt vaṣaṭa‍kāraṁ tu hōtaiva kuryāt tadā'vānyādyajamānaḥ tadā yājyāmātrēṇa
vaṣaṭa‍kārarahitēna yāgānupapattēḥ kathaṁ yājyāmātraprayōgē yajamānēnēṣṭaṁ syāditi bhāvaḥ ।
<b>na na paśyati</b>, paśyatyēva । <b>kintu yājyāmātrē</b> । <b>ēvaṁ dvayamapyētadupapadyata</b>
<note>(1)P. 1012</note> <note>(2) P. 1013</note>
﻿<pb n="r873"/>
<b>ēvētyabhiprāyaḥ</b> । yājyāprayōga ēvēdamanavānaṁ avicchēdātmakaṁ ghaṭatē tathā yājyāyā api
yāganiṣpattyarthatvāt taduccāraṇēpi bhavatyēva yāgaṁ prati kartr̥tēti anavānayāgakartr̥tvarūpadvayaṁ yājyā-
prayōgamātrēpyupapadyata iti na vaṣaṭ‍kārāpanayē kiñcitpramāṇamasti । ētadēva vivr̥ṇōti---<b>yājyābhi-
dhānē'pi yajēḥ kartr̥tvamupapadyata ēvētyarthaḥ</b> । <b>rāddhāntavādī tu manyatē---satyamupapannam</b> ।
<b>na punaḥ vaṣaṭa‍kārāpanayē hi kiñcitpramāṇamasti iti savaṣaṭa‍kāramēva yājyāprayōgamātrēpyu-
papadyatē iti vyāpāramaṅgīkr̥tya kartr̥tvaṁ yuktamiti</b> । asyārthaḥ---yatraiva hōtā prāptaḥ
tatraiva yajamānō'pi niyujyatē savaṣaṭa‍kārē ca hōtā prāptaḥ iti, savaṣaṭ‍kāra ēva yājyāvyāpārē
ca hōtā prāpta iti savaṣaṭa‍kāra ēva yājyāvyāpārē yajamānaviniyōga iti na vaṣaṭa‍kārāpanayanē
kiñcitpramāṇamasti । tataścāpanītē vaṣaṭa‍kārē nāsti hōtuḥ vaṣaṭa‍kāranimittō bhakṣaḥ iti ।
<b>yat‍tu pravarō nāpanīyata iti tadatraupadēśikatvāt yathā pravarō nāpanīyatē
tathā darśitam</b> । asyārthaḥ---pravarastāvadaupadēśikaḥ sa yatraiva saguṇaḥ kartuṁ śakyatē
tatraiva kartavyaḥ hōtari cāsau saguṇaḥ kartuṁ śakyaḥ, na yajamānē bhraṣṭāvasaratvāt ।
vikr̥tau hi bādhāt viguṇamapi kriyatē na punaḥ prakr̥tāviti darśitaṁ bhāṣyē ।</p>
<p><b>phalacamasō naimittikō bhakṣavikāraḥ</b> । <b>phalacamasaḥ ijyāvikāraḥ uta bhakṣavikāra
ityasmin saṁśayē brūmaḥ</b> । <b>naivātra saṁśayaḥ yasmāt tamasmai bhakṣaṁ prayacchēt iti bhakṣasaṁba</b>-
<note>(1) P. 1016</note>
﻿<pb n="r874"/>
<b>ndhitvēna vidhānāt bhakṣē sōmaṁ vikarōti na yāgē</b> yatraiva hi śrūyatē tatraiva vidhīyamānaḥ
tatsādhānabhūtamēva nivartayati । kārakaṁ hi bhakṣē phalacamasaḥ śrūyatē na yāgē tamasmai bhakṣaṁ
kuryāditi śravaṇāt na tēna yajētēti । ēvaṁ tāvat yāgasaṁbandhitvēnāśravaṇāduktam ।
idānīṁ satyapi saṁbandhaśravaṇē aśakyatāmāha---<b>na cējyāvikāraśśakyatē vak‍tum utpatti-
śiṣṭatvāt sōmasya</b> । sōmēna yējētatyutpattāvēva yāgaḥ sōmānvitaḥ pratītō nānyānvitaṁ
pratyētuṁ śakyatē । <b>vidhīyamānē ca</b> dravyāntarē <q>‘guṇaścāpūrvasaṁyōga’</q> ityanēna nyāyēna
---<b>karmāntaratvāpattiḥ</b> । <b>tataśca bhakṣavikārō'pi na syāt dūrēṇējyāvikāraḥ</b> । <b>atrā-
bhidhīyatē---nējyāvikāramantarēṇa bhakṣaṁ vikartuṁ samarthaḥ phalacamasaḥ</b> । <b>kutaḥ</b> ? <b>ijyā-
śēṣasya hi sōmasya bhakṣaḥ</b> । <b>na cāśēṣabhūtē bhakṣyamāṇē sa vikr̥tō bhavati</b> । asyārthaḥ
---yadi sōmēnaiva yāgaḥ tadā na śakyatē yāgaśēṣapratipattibhūtabhakṣavikāritāpi phalacamasasya
vak‍tum । yadi hi sōmēnējyatē sa ēva bhakṣayitavyaḥ । na ca phalacamasēna tasya bhakṣaṇaṁ
nivārayituṁ śakyatē । nahyanyasmin pratipāditē anyatpratipāditaṁ bhavati । <b>tasmāt</b>
pratipattibhūtabhakṣasaṁbandhānupapattēḥ <b>ijyāśēṣataiva phalacamasasyāpi mantavyā</b> । śrutabhakṣasaṁbandha---
siddha‍yarthaṁ aśrutamapi yāgasaṁbandhitvaṁ kalpayitavyam । <b>nanu cōtpattiśiṣṭatvāt sōmasya yāgē
vidhānaṁ na saṁbhavatītyuktam</b> । pariharati---<b>yāgānuvādēna vidhānē hi apratyabhijñāna</b>-
﻿<pb n="r875"/>
<b>muktam na punaḥ kāryēṇāpi saṁgandhē</b> । asyārthaḥ---yadi yajiśabdēna yāgamanūdya phalacamasō
vidhīyatē tadā guṇādbhinnaṁ yāgāntaraṁ syāt । yadā tu kāryēṇāyaṁ saṁbandhaḥ tadā nāsti bhēdaḥ
tadyāgasaṁbandhibhakṣasaṁbandhēna hi yāgānupravēśē'ṅgīkriyamāṇē na yāgāntaraśaṅkāpi bhavatīti ।
kāryataścāyaṁ saṁbandhaḥ bhakṣaṁ kuryāditi śrūyatē । yathā bhakṣō bhavati tathā kartavyam । yadi
cāsau yāgaśēṣō bhavati tadā bhakṣō bhavatīti---<b>kāryata ēvāyaṁ saṁbandhaḥ</b> । <b>nanu ca bhāṣyakārēṇa
yāgasaṁbandhābhāvaṁ cōdayitvā yājayēditi saṁbandha uktaḥ</b> । tēna yāgānuvādēna phalacamasa-
saṁbandha uktō bhāṣyakārēṇa na kāryataḥ । samādhattē---<b>yāgānvayapradarśanārthaṁ taduk‍taṁ na punaḥ
anūdya vidhānāyētyadōṣaḥ</b> । upakramō yāgaśravaṇāt yāgasaṁbandhyēva bhakṣaṇamidam । tēna
tadyōgē nāsti yāgasaṁbandha iti pradarśitam । na punaryāgānuvādēna dravyavidhiriti ।
<b>bhakṣaṁ kuryādini cōpasaṁhāra imamēvārthaṁ</b> bhakṣasaṁbandhadvārēṇa yāgasaṁbandhirūpaṁ <b>prakaṭīkarōti</b> ।
<b>tasmādijyāvikāraḥ phalacamasa iti siddham</b> । <b>guṇavidhānāni ca pradarśitāni</b>
darbhataruṇakādiguṇavidhayaśca pradarśitāḥ ।</p>
<p><b>anuprasarpiṣu sāmānyāt</b> । <b>daśa daśa ēkaikaṁ camasamanuprasarpantī’ti vidhānāt
śata brāhmaṇāḥ sōmān bhakṣayantīti anuvādaṁ manvānasya nābhakṣō rājēti pūrvaḥ pakṣaḥ</b> ।
<note>(1) 1021</note>
﻿<pb n="r876"/>
rājasūyē rājñō'dhikārāt yajamānacamasē prāptē rājñō ēva na syāt yadi śataṁ brāhmaṇāḥ sōmān
bhakṣayantīti vidhiḥ syāt brāhmaṇavidhau abrāhmaṇasya rājñō nivr̥ttirbhavēti । yadā daśa daśa ēkaikaṁ
camasamanuprasarpantītyēva vidhiḥ tadā saṅkalananibandhanā ca śatasaṅkhyā'nūdyatē śata brāhmaṇā iti
brāhmaṇaśabdaśca brāhmaṇēṣu bhūyastvēna lakṣaṇayā vartatē tadā rājñō'pi yukta iti । anuvādaścāyaṁ
yuktaḥ anyathā cōdakaprāptabhakṣānuvādēna anēkaguṇavidhānādvākyabhēdaḥ syāt iti pūrvaḥ pakṣaḥ ।
<b>rāddhāntastu satyamēva yadyanuvādaḥ syāt</b> । <b>na cānuvr̥ttē1 rājani anuvādaśśakyatē
vak‍tum ayathārthānuvādaprasaṅgāt</b> । na cēti caśabdaḥ tuśabdasyārthē । yadyanuvādaḥ
syāt tadā syādēva rājñō'pi bhakṣaḥ natvayamanuvādaḥ । 2rājanyānivr̥ttau brāhmaṇaśabdasya
ayathārthānuvādaprasaṅgāt । vidhau tu nāyathārthatā। tasmādvidhirēvāyaṁ śataṁ brāhmaṇā iti। <b>nanu cānu-
vādē ayathārthānuvādatvamadōṣaḥ bhūyastvēna lakṣaṇā bhaviṣyati</b> । anuvādē yathāprāptamanūdyata iti
brāhmaṇābrāhmaṇāḥ yathā prāptāḥ tathā tēṣāmanuvādō lakṣaṇayēti । uttaraṁ-<b>satyaṁ yadyēkāntatō'nuvādaḥ</b> ।
<b>iha tu vidhēyatāpyupapadyata ēvēti nāyathārthatvamāśrayituṁ śakyatē</b> । <b>tasmāt dvayamapyētadvidhīyatē
---śataṁ brāhmaṇāḥ daśa daśa ēkaikaṁ casamaṁ iti ca</b> । <b>nanu ca <q>‘samaṁ syādaśrutatvāt’</q> iti
nyāyēna</b> śatē vibhajyamānē ēkaikatra daśadaśaprāptēḥ daśa daśa ēkaikaṁ camasamanuprasarpantītyanu-
vādaḥ । kathaṁ ayaṁ vidhiruktaḥ iti cōdyamātraṁ na tu pūrvapakṣaḥ । yasmādanuvādatvēpi
<note>(1) anivr̥ttē</note> <note>(2) rājanyanivr̥ttau</note>
﻿<pb n="r877"/>
yathārthānuvādatayā ayamēvānuvādō yuktaḥ na punaḥ śataṁ brāhmaṇā iti ayathārthaprasaṅgāt । tasmāt
cōdyamātramēvēdam । pariharati---<b>na ēkaikatra śataprāptēḥ pratyuddēśaṁ vākyasamāptēḥ</b> । ēkai-
katra camasē śataṁ syāt tanmābhūditi daśasaṅkhyā vidhīyatē । adhikaraṇārthamupasaṁharati
---<b>tasmādabhakṣō rājā brāhmaṇavidhānāditi</b> । <b>yatpunaratra śataṁ brāhmaṇāssōmān ityanēkārtha-
vidhānaṁ manyatē tadayuktaṁ yasmāt karmāntaravidhānēnāpi prākr̥takāryārthatāṁ daśamē vakṣyāmaḥ</b> ।
asyārthaḥ---bhakṣāntaramēvēdaṁ anēkaguṇaviśiṣṭaṁ vidhīyatāṁ tathā dr̥ṣṭārthatayā prākr̥tabhakṣaṇaṁ
nivartayiṣyatīti । ētaccābhyupagamamātram karmāntaravidhānēnāpītyapiśabdēna prakaṭīkr̥tam ।
paramārthatastu daśadaśa ēkaikaṁ iti vidhiḥ tatpūrvakaṁ śataṁ brāhmaṇa iti brāhmaṇamātravidhiḥ śata-
mityētadanuvāda iti sarvaṁ samañjasam ।</p>
<trailer>iti śrīr̥juvimalāyāṁ tr̥tīyādhyāyasya
pañcamaḥ pādaḥ</trailer>
﻿<pb n="r878"/>
</section>
<section>
<head>atha tr̥tīyādhyāyasya ṣaṣṭhaḥ pādaḥ</head>
<p><b>sarvārthamaprakaraṇāt</b> । <b>kiṁ punaratrakāraṇaṁ pakṣadvayōpanyāsasya</b> ? <b>kasya 1pakṣa-
dvayōpanyāsasya</b> ? uttaraṁ---<b>cōdakādanārabhya vidhirbalīyān sāmānyatō dr̥ṣṭatvāccēti
prathamasya tāvatpakṣasya</b> cōdakādanārabhyavidhirbalīyānityasya <b>idaṁ prayōjanam</b> yatpūrvapakṣa-
samarthanam । kathaṁ ? tatrāha---<b>naivātra dviruktatā vidyatē prakr̥tivikr̥tyōḥ sruksaṁbhavāt</b> ।
asyārthaḥ---yadi vikr̥tyarthatvē anārabhyavidhēḥ dviruktatālakṣaṇō dōṣaḥ syāt tadā syādēva
kēvalaprakr̥tyarthatā । yāvatā naiva vikr̥tyarthatvēpi dviruktatādōṣaḥ kintu prakr̥tāvupadēśāprāptāṁ
vikr̥tāvapi cōdakaprāptāṁ srucamuddiśya parṇatā vidhīyatē । tēnāsāvubhayatraupadēśikīti । atō
vikr̥tāvapi punaścōdakatō na prāp‍nōtyēva । cōdakaprāptēruttarakālabhāvitvāt । <b>ētaduk‍taṁ/?/
bhavati</b> । anārabhya vidhiṁ varjayitvaiva tāvat prakr̥tāvārabhya vihitānēva padārthān gr̥hītvā
upakāraḥ kathyatē । taduttarakālaṁ ca vikr̥tiṣvatidēśaḥ; ēvaṁ prakr̥tivikr̥tiṣu srucāṁ
prāptānāṁ samānavidhānēna anārabhya vidhinā parṇamayītvādikaṁ vidhīyata iti । dvitīyapakṣōpanyāsa-
samarthanamāha---<b>ēvaṁ tarhi sāmānyatōdarśanēna prakr̥tyarthatētyaparasya pakṣasyōpanyāsaḥ prāya</b>-
<note>(1) P. 1025</note> <note>(2) G. pakṣadvayasya</note>
﻿<pb n="r879"/>
<b>darśanavat</b> । yadi sruksaṁbhavāt prakr̥tivikr̥tyōraviśēṣaḥ ēvaṁ tarhi tathā prāyadarśanēna nirṇayaḥ
tathā'trāpi sāmānyatō dr̥ṣṭēna saṁbhavati prakr̥tyarthatāniścayaḥ । prakr̥tau saṁkṣēpavistārōpadēśaḥ ।
ayamapi saṁkṣēpavistāra ēvēti prakr̥tyarthatā pratibhātītyayaṁ <b>tāvat anantarapakṣō</b> rāddhāntā-
bhāsarūpō <b>nirākriyatē</b> । <b>1na sāmānyatō dr̥ṣṭaṁ śabdārthāvagatau hētuḥ</b> । ayamāśayaḥ---vaidikaṁ
hi śēṣatvam । na ca tatra sāmānyatō dr̥ṣṭasyānumānasyāvasaraḥ । siddhārthaviṣayatvāt
pratyakṣādīnāṁ na kāryasvarūpē śaktiḥ । prāyadarśanaṁ tu śabdārthāvagatau hēturbhavatyēva śabda-
pramāṇaśēṣatvēna lōkē dr̥ṣṭatvāt । tēna śabda ēva viśēṣaviṣayē prāyadaśanēnōpasyāyatē । na
punaścānumānavat svatantraḥ pramāṇam । tacca prāyadarśanamapīha nāsti । vikr̥tāvapi tathā
vidhōpadēśadarśanāt । tadāha---<b>nāpi prāyadarśanaṁ prakr̥tāviva vikr̥tāvapi saṁkṣēpavistārō-
padēśadarśanāt</b> । <b>idānīmaparasya pakṣasya nirasanaṁ cōdakāpēkṣaścēdanārabhya vidhiḥ prakr̥tau
pūrvamupadēśō'pēkṣaṇīyaḥ upadēśāpēkṣatvādatidēśasya</b> । asyārthaḥ---vikr̥tau sruksaṁbhavārthaṁ
cōdakāpēkṣaścēt anārabhyavidhiḥ tarhi pūrvaṁ prakr̥tāvupadēśō'pēkṣaṇīyaḥ । kutaḥ ? upadēśāpēkṣa-
tvādatidēśasya । upadēśabalēna hi prakr̥tau k‍lr̥ptē upakārē tanmukhēna vikr̥tāvatidēśaḥ padārthānāṁ
bhavati । tēna upadēśasamāp‍tyarthaṁ prakr̥tau tāvadanārabhyavidhiḥ niviśatē ityaṅgīkaraṇīyam ।
na cānārabhyavidhinirapēkṣaiva prakr̥tāvupakārakalpanā, sakalāṅgasaṁpādyatvāditikartavyatāyāḥ ।
<b>upadēśēna cēt prakr̥tāvupasaṁhr̥taḥ</b> svārthatvēna <b>gr̥hītō'nārabhyavidhiḥ</b> tadā vikr̥tau
pravēśārthaṁ srukprāptayē <b>nātidēśamapēkṣatē</b> । vikr̥tāvapi cōdakaprāptāṁ srucamapēkṣya na parṇamayītvā-
<note>(1) G. sa</note>
﻿<pb n="r880"/>
dikaṁ vidhatta iti yāvat । kutaḥ ? <b>kāryata ēva vikr̥tau prāptatvāt</b> parṇatādīnām ।
na ca prāptē punarvidhēravakāśō'sti । <b>atō dviruk‍tērasaṁbhavāt adviruktatvāditi sthitaḥ</b>
sūtrōktō hētuḥ । atra bhāṣyākārēṇa yāgēnētikartavyatā saṁbadhyata ityuktam kastasyōpayōga
ityatrāha---<b>yastu yāgasaṁbandhōpanyāsaḥ asāvavaśyaṁbhāvī cōdaka iti darśayitum</b> । <b>avaśyaṁ-
bhāvitvē cādviruktatvasya siddhiruktā</b> । asyārthaḥ---adviruktatvalakṣaṇahētusamarthanārthaṁ avaśyaṁ
bhāvitāṁ cōdakasya darśayituṁ yāgasaṁbandhaḥ itikartavyatāyā upanyastaḥ । yadi hi yāga-
nirākāṅkṣā vaikr̥tā bhavēyuḥ tadā cōdakō na bhavēti cōdakābhāvē ca parṇatā na prāpnōti iti sā
vidhīyatē । yadā tu yāgēnētikartavyatā saṁbadhyatē na pātraiḥ tadā yadyapi ca pātrāṇyanārabhya-
vidhinaiva nirākāṅkṣībhavanti tathāpi yāgasyākāṅkṣā'stītyavaśyaṁ cōdaka utpādayitavyaḥ । sa
cēdutpādayitavyaḥ tarhi parṇatāpi prāptā । na ca prāptāpi sā bādhituṁ śakyatē iti sthitaḥ
dviruk‍tērasaṁbhavaḥ siddhāntahētuḥ ।</p>
<p><b>prakaraṇāviśēṣāttu vikr̥tau virōdhi syāt</b> । pūrvapakṣamāha---<b>nanu cānārabhyādhītaṁ
sāptadaśyaṁ yacca prakaraṇādhītaṁ pāñcadaśyaṁ ubhayamapi</b> śrutyaiva <b>sāmidhēnīsaṁbandhitayā</b>
<note>(1) 1029</note> <note>(2) P. 1029</note>
﻿<pb n="r881"/>
<b>cōdyatē viniyujyatē</b> । <b>kō'yaṁ prakaraṇōpanyāsaḥ</b> ? ēkagranthēnāha--<b>naivātra
prakaraṇaṁ viniyōjakaṁ yēna prakaraṇavidhirbalīyān</b> । asyārthaḥ---saptadaśa sāmidhēnī-
ranubrūyāditi yadanārabhyādhītaṁ sāptadaśyaṁ ca <q>‘pañcadaśasāmidhēnīranubrūyāt’</q> iti
prakaraṇādhītaṁ pāñcadaśyaṁ ubhayamapi śrutyaiva sāmidhēnīsaṁbandhitayā cōdyatē, viniyujyatē na
prakaraṇēnēti । yadi prakaraṇēna viniyōgaḥ syāt tadā yatprakaraṇādhītaṁ tadēva viniyujyatē
nānyat । na cātra prakaraṇaṁ viniyōjakam । ata ubhayōrapi viniyōga iti । āśaṅkayati
---<b>athāyamabhiprāyaḥ prakaraṇasavyapēkṣā ēva śrutyādayaḥ viniyōjakā iti</b> saptamādyē sthā-
syati । tēna yasyaiva prakaraṇapāṭhaḥ tasyaiva śrutyādiviniyōgō nānyasyēti । dūṣayati---
<b>satyaṁ grāhakalakṣaṇaprakaraṇasavyapēkṣāḥ na tu viniyōjakamapēkṣantē</b> । <b>grāhakasya savya-
pēkṣā ca anārabhyavidhērapi tulyaiva</b> । pāñcadaśyamapi sāmidhēnīsaṁbandhamukhēnaiva gr̥hyatē
sāmidhēnīsaṁbandhaśca anārabhyadhītasyāpi tulya iti dvayōḥ grāhakagrahaṇāviśēṣāt । <b>atō'trāpi
dviruk‍tērasaṁbhavāt prakr̥tādēva sāptadaśyamiti yuktam</b> । rāddhāntamāha---<b>astyatra viśēṣa
prakr̥tatvē hi pāñcadaśyasya grāhakapratyabhijñānaṁ saṁbhavati avyavāyāt, anārabhyavidhē
kāryatō grāhakāvamarśaḥ</b> । asyārthaḥ---yatkila sādhikāragrāhakāvasthāniyōgasannidhau śrūyatē
tattadarthamiti śrutyaivāvagamyatē । yat‍tu punaḥ dūrē śrūyatē tasya tadīyapadārthasaṁbandhakartavyatā
﻿<pb n="r882"/>
nyathānupapattyā tada‍grāhakasaṁbandhaḥ । tēna yadēva śīghraṁ gr̥hītaṁ tadēva śīghraṁ viniyujyatē
viniyōgasāmagrīśaughrayāt । yatpunarvilanbitaṁ tatpratipakṣākrāntatvāt śēṣiṇō na tatra niviśata
ityanyatra viniyujyatē । tadāha---<b>ēvaṁ ca sati na klr̥p‍tē</b> pāñcadaśyē pratipakṣē <b>saṁbhavati</b>
sāptadaśya<b>kalpanā saṁbhavati iti na prakr̥tau nivēśaḥ</b> । <b>pratipattyanurōdhinī hi kalpanā na
pratipannōpamardinī</b> । tasmādvikr̥tau sāptadaśyamiti yuktam । ihādhikaraṇē ētadva‍yutpādyatē
kiṁ padārthasaṁbandhamukhēna prakr̥tamaṅgaṁ gr̥hyatē uta sannidhānamātrēṇēti । tatra padārthasaṁbandhamukhēna grahaṇaṁ
pūrvapakṣavādī manyatē । anyathā dvādaśōpasattāyā api jyōtiṣṭōmagrāhyatvōpapattēḥ । rāddhāntavādī tu
sannidhānamātrēṇa grahaṇamāha । dvādaśōpasattāyāstu balīyasā viniyōgasannidhānēna niyōgasannidhērbā-
dhitatvāt na jyōtiṣṭōmēna grahaṇam । na ca sannidhānamātrēṇa grahaṇē'tiprasaṅgaḥ sannidhānasyaiva
sarvathā bhāvāditi ।</p>
<p><b>naimittikaṁ tu prakr̥tau</b> । <b>kathaṁ punaratra pūrvapakṣāśaṅkā</b> ? । ayamāśayaḥ---yathā
prakr̥tau camasaḥ śrūyatē tathā vikr̥tāvapyatidiśyatē tēnōbhayatra kratvarthāvirōdhāt kēna viśēṣēṇa
vikr̥tau nivēśa āśaṅkyatē ? uttaraṁ---<b>itthamāśaṅkā</b> । <b>kratvarthē bādhyamānē upadēśaḥ
pīḍitō bhavati</b> । <b>na cōpadēśādr̥tē sāda‍guṇyāvagatirbhavati</b> । yathōpadēśaṁ kāryaṁ prakr̥tau
<note>(1) P. 1032</note>
﻿<pb n="r883"/>
tēna yadi camasō bādhyēta prakr̥tau kratōrvaiguṇyaṁ syāt <b>vikr̥tau punaḥ kāryata ēva sāda‍guṇyāvagati-
rbhavati ityēkakāryatvāt puruṣārthēnāṣi kratōḥ sāda‍guṇyaṁ śakyatē vak‍tum kāryaviśēṣāt</b>
kāryatō hi vikr̥tau padārthāḥ prāpyantē । tatra puruṣārthēnāpyēkārthakāriṇā kāryaṁ yadi
nirvartitaṁ bhavati tadā nāstyēva vaiguṇyāvagatiḥ padārthapradhānabhāvatvāt । tasmāt puruṣārthānāṁ
<b>paraṁ vikr̥tau nivēśaḥ</b> । <b>satyamēvaṁ yadi prakr̥tāvapi kāryaviśēṣō na syāt</b> । <b>iha tu dr̥ṣṭārthatvā-
dupadēśasya</b> camasādīnāṁ <b>tulyaḥ kāryaviśēṣaḥ</b> । tēna puruṣārthēna kr̥tē kāryē camasō bādhyatē
bādhitē cānanuṣṭhīyamānē kratōrvaiguṇyaṁ nāsti । nanu kēna viśēṣēṇa gōdōhanēna camasō bādhyatē ।
kāmyatvāditi cēt kā tarhi vārtā phalacamasē tasmādvak‍tavyaṁ phalacamasē । <b>taducyatē</b> ।
phalacamasē <b>viśēṣāvagamācca sāmānyatō balīyastvaṁ viśēṣōpadēśasya</b> padādivadēva,
viśēṣabhūtapaśukāmarājanyādiviṣayasya viśēṣōpadēśasya sāmānyabhūtadarśapūrṇamāsajyōtiṣṭōmādhikr̥ta-
mātraviṣayāt sāmānyata upadēśāt āhavanīyōpadēśādivat valīyastvamiti <b>prakr̥tāvēva nivēśō</b>
naimittikānāmiti ।</p>
<p><b>iṣṭa‍yarthamagnyādhēyaṁ prakaraṇāt</b> । atra bhāṣyakāraḥ iṣṭa‍yarthamādhānaṁ prakaraṇāditi
pūrvapakṣayati । tadākṣipati---<b>kathaṁ punaratrēṣṭēḥ prakaraṇaṁ</b> ? <b>iṣṭērapi hi naivādhikāraśrutirasti</b> ।
<note>(1) 1037</note>
﻿<pb n="r884"/>
<b>ādhānasyaiva hi sādhikārasya vidhēḥ prakaraṇam</b> । taduk‍taṁ---<q>“ākāṅkṣādvayasya tatprasr̥tēḥ”</q>
iti । na ca pavamānēṣṭēradhikāraśrutiriti । <b>tasmānnēṣṭēḥ prakaraṇamiti śakyatē vak‍tum</b> ।
ēvamākṣip‍tē sati ēkadēśī samādhātāraṁ pr̥cchati---<b>kathaṁ tarhi pūrvapakṣaḥ</b> ? iti । samādhātā
ēkadēśinamēva parihāsēna pr̥cchati---<b>bhavatō vā kō'bhiprāyaḥ</b> iti । ēkadēśyāha
---<b>na kiñcit pratibhāti</b> । paramasamādhātā āha---<b>atrābhidhīyatē dvayamapyētaduhāraṇam</b> ।
<b>kimādhānaṁ pradhānaṁ utēṣṭiriti</b> । asyārthaḥ dvayamapyēkattāvat agnyarthaṁ na bhavati । tathā
hi---viniyuktā agnayaḥ dvayasya śēṣiṇaḥ aviniyuktā vā ? viniyuktāgnyarthatvē parṇatādi-
vatkatvaṅgatvaprasaṅgaḥ । aviniyuktāstu kāryaśūnyāḥ sak‍tuvanna śēṣitāmarhanti iti sthitē
adhikāraḥ kalpayitavyaḥ । tatra kiṁ pavamānēṣṭiṣvadhikāraḥ kalpyatāṁ tā ēva pradhānaṁ bhavantu,
yadi vā ādhānē adhikārakalpanā tadēva pradhānamiti dvayamapyētadādhānapavamānēṣṭirūpamudāharaṇa-
miti । tatra <b>dvayōḥ prādhānyamayuktamiti manvānasya iṣṭēścāṅgabāhulyāt prādhānyārōpēṇa
pūrvaḥ pakṣaḥ</b> । bhūyastvēnōbhayaśrutirityanēna nyāyēna aṅgabāhulyāt prādhānyaṁ kalpayitvā tadaṅga-
mādhānamiti yuktam । paramārthatastu agnyarthatā dvayōrnāstīti pūrvaḥ pakṣaḥ । <b>rāddhāntastu
dvayōrapyadhikārābhāvāt</b> । <b>agnyarthatayā ca viniyōgōpapattēḥ dvayōragnyarthatvam</b> ।
yadyapi bhūtō viniyōgō nāsti tathāpi bhāvināpi 1viniyōgēna ag‍nīnāṁ śēṣitvōpapattēḥ agnyartha-
mēvēdaṁ dvayamiti । <b>tathā ca liṅgadarśanam</b> iti ।</p>
<note>(1) G. niyōgēna</note>
﻿<pb n="r885"/>
<p><b>tatprakr̥tyarthaṁ yathānyē</b> । sthitē hyagnyarthatvē <b>kimidānīṁ prakr̥tyarthamādhānaṁ uta sarvārtha-
miti</b> । anēna bhāṣyakārīyasaṁśayō'nubhāṣitaḥ । atra kāraṇabhūtaṁ saṁśayamāha---<b>ētaduktaṁ
bhavati---kiṁ kratvarthānāmādhānaṁ uta āhitānāmagnīnāṁ kratvarthatēti</b> । yadi kratvarthānā-
magnīnāṁ ādhānaṁ tadā parṇātādivat kratōraṅgam । tataśca tadvadēva prakr̥tyarthatā'sya syāt ।
atha tu āhitānāmagnīnāṁ kratvarthatā tadi svatantrāgnīsaṁbandhāt na kratōraṅgam । tēnāhavanī-
yādimātrasaṁbandhāt āhavanīyādīnāṁ ca sarvakratvarthatvāt taddvārēṇa sarvārthamādhānamityucyatē
paramārthatastu na kasyacidaṅgamiti । imamarthaṁ praśnapūrvakaṁ prakaṭīkarōti---<b>kaścātra viśēṣaḥ</b> ?
<b>ayamasti viśēṣaḥ</b> । <b>yadi kratvarthānāmādhānaṁ tadā parṇamayītvavat prakr̥tigāmitvamādhānavidhēḥ</b> ।
<b>atha tvāhitānāṁ kratvarthatā tadā hōmādimātraśēṣatayā agnīnāṁ sarvārthamādhānamityucyatē</b>
pūrvapakṣamāha---<b>kiṁ punaratra yuktam</b> ? ēvaṁ manyatē---<b>parṇatādivat kratusaṁbandhānāmēvāgnīnāṁ
ādhānamiti</b> । rāddhāntamāha---<b>āhitāgnēradhikārāt āhitānāṁ kratvarthatēti yuktam</b> ।
asyārthaḥ---yathā'dhikr̥tēnaivāvaghātādi kriyatē tathā ādhānam । kintu āhitōgnēḥ sataḥ
karmavidhiṣvadhikāraḥ niyatōpāyatvādag‍nīnāṁ prayōgakālē ca kartumaśakyatvāt । ataḥ puruṣēṇa
lōhasuvarṇādivat prayōgāt bahiragrayaḥ upārjyantē । upārjitāgnēśca karmaṇi samarthatvādadhikāraḥ ।
tataśca prāgadhikārābhāvāt grāhakagrahaṇāsiddhēḥ agnīnāṁ viniyōgābhāvāt na tanmukhēna paṇītāvat
﻿<pb n="r886"/>
kratvaṅgabhāvaḥ । yathā vā āṅitāgnēradhikāraḥ tathā ṣaṣṭhē yathāviniyōgamadhikāra iti
varṇayantō vakṣyāmaḥ । yadā <b>ādhānamanaṅgaṁ tadā vasantādikālavidhiścōpapannatarō bhavati</b> ।
itarathā aṅgatvē sati <q>‘aṅgānāṁ mukhyakālatvāt’</q> iti mukhyakālatvē prāptē jyōtiṣṭhōmē vasanta-
vidhēranuvādaḥ । pradhānakāla ēva prāptēḥ darśapūrṇamāsādiṣu kālāntarēṣvanuṣṭhīyamānēṣu aprāptā-
dhānakālavidhiḥ । basantē <b>anuṣṭhīyamānēṣu</b> prāptādhānakālavidhyanuvādaḥ । na caika ēva vidhiḥ
kadācidanuvādaḥ kadācidvidhiriti yuk‍tam । vaiṣamyaprasaṅgāt । āsminmatē tūpapannatarō
bhavati । sarvatra svakālavidhānāt tadaṅgakādhānavidhāyakatvāditi ।</p>
<p><b>tāsāmagniḥ</b> । <b>kathaṁ punaḥ pavamānēṣṭiṣu pavamānēṣṭisaṁskr̥tā agnayaḥ āśaṅkyantē</b> ।
<b>yā ag‍nyarthā iṣṭayaḥ tā api pavamānēṣṭaya ēva</b> । <b>tasmādanāśaṅkanīyamēvēdamāśaṅkitam</b> ।
asyārthaḥ---yadēva yasya kārthaṁ tadēva tasya kāraṇaṁ na bhavati pavamānēṣṭavaścahavanīyādīnāṁ
kāraṇam । kathaṁ tā ēvāhanīyādīnāṁ sādhyā bhavēyuḥ । asaṁbhāvanīyatvādasyārthasya nēyamāśaṅkōpa-
padyatē---<b>atrōcyatē idamēvātra cintyatē kimayamatidēśaḥ prakr̥tau yāvadupakārakaṁ tāvadatidi-
śati uta yathākāryamatidēśa iti</b> । na pavamānēṣṭiṣu pavamānēṣṭiprāptiratra cintyatē । kintu
<note>(1) P. 1040</note>
﻿<pb n="r887"/>
idavātra cintyanē yō'yamatidēśaḥ sarvatra sa kiṁ yāvadupakārakaṁ prakr̥tāvaṅgamanaṅgaṁ vā tatra
tāvadatiśati । tēnānaṅgabhūtānāmapi pavamānēṣṭīnāmatidēśaḥ syāt । atha yathākāryaṁ yāvadēva
upakāraṁ janayati tāvadēvātidiśyatē aṅgaṁ tu upakāraṁ janayati na punaḥ anaṅgamapi । tēnāṅga-
mātramatidiśyata iti yāvat । tataśca pavamānēṣṭīnāṁ vikr̥tiṣu anatidēśaḥ tāsāmanaṅgatvāt ।
<b>tatra pūrvapakṣavādinō'bhiprāyaḥ yāvadupakāramatidēśa iti</b> । upakārasaṁbandhaṁ hi padārthajātamati-
diśyatē । anaṅgabhūtasyāpi cōpakārakasya upakāra(ka)saṁbandhō'stīti tasyāpyatidēśō yukta
iti । <b>rāddhāntī punarāha---yathākāryamatidēśa iti</b> । yāvadupakārajanakamaṅgabhūtaṁ tāvadati-
diśyatē । yēna hi vinā upakārō na śakyatē pratipat‍tuṁ tadēvōpakarapratīpattau kāryapratipattau
jātipratipattau vyaktivat nāntarīyakatayā pratīyamānaṁ vikr̥tiṣvatidiśyatē । yaccōpakārajanakaṁ
tēna vinā upakārō na śakyatē nirūpayitum । yat‍tu upakārakapadārthajanakaṁ tadupakārānanu-
praviṣṭima[na]ṅgabhūtam । tēna vināpi janakapadārthavargāvacchinnaḥ śakyata ēvōpakāraḥ pratipat‍tu-
miti na tadvadatidiśyatē । <b>upadēśē tu viparītam</b> । upadēśē hi yāvadupakārakamapyupadēśō
bhavati yathā pavamānēṣṭīnāṁ kratūpakāritā । anaṅgabhūtā api pavamānēṣṭayaḥ upadiśyanta ēva ।
tasmādidamatidēśākhyaṁ padārthaprāptipramāṇaṁ <b>upadēśavanna draṣṭavyam</b> । nanu mā nāma upakāraka-
mātramatidiśmatām । tathāpi1 tasyāṅgabhūtapadārthajanakatayā ākṣēpō'styēva । kimanati-
dēśārthavyutpādanēna । ucyatē yadyatidēśaḥsyāt atidiṣṭamēva padārthajātamaṅgamiṣyatē tataśca
vikr̥tiṣu pavamānēṣṭīnāmaṅgabhūtatvāt svāṅgasaṁskr̥tēṣvēvāgniṣu vikr̥tayō bhavēyuḥ । vikr̥tyāhisā
hyagnayaḥ vikr̥tyapavargē apavr̥jyērat । tasmāt 2saprayōjanamanatidēśavyutpādanam । <b>upadēśa-
viśēṣapradarśanārthaṁ caitat upadēśalakṣaṇē cintitam</b> । yō hi manyatē yathā'tidēśē
<note>(1) G. tavāpi</note> <note>(2) G. saprayōjanamāhātidēśa</note>
﻿<pb n="r888"/>
yāvatkāryatidēśaḥ tathōpadēśēnāpi yāvatkāryēṇāpi bhavitavyam । tataścādhānapavamānēṣṭa‍yu-
padēśō nōpapadyatē । atha yāvadupakārakamupadēśaḥ atidēśō'pi tathā syāditīmāmā-
śaṅkāmapanētumupadēśādviśēṣa uktaḥ । upadēśē yāvadupakārakamapyupadiśyatē atidēśē
tu yāvatkāryamēvēti darśayitumupadēśalakṣaṇē cintitam । <b>anyathā yadyati</b>---
dēśōpadēśavivēkāspadamadhikaraṇaṁ na syāt kintu pavamānēṣṭiprāp‍tyaprāptivicārārthaṁ
syāt । tadā <b>anvārambhaṇīyādhikaraṇēnaiva gatārthaṁ syāt</b> । tatra hi ākṣēpataḥ
prāptiścintitā । iha tu sā na cintyatē । kintu atidēśa ēvēti viśēṣaḥ । <b>agnyarthatayā ca
pavamānēṣṭīnāṁ</b> upadēśānyatvē yat‍naḥ । <b>pavamānēṣṭīnāmagnyutpādakatvācca</b> pavamānēṣṭiṣu
pavamānēṣṭisaṁskr̥tō'gniḥ na prāp‍nōtīti pavamānēṣṭiviṣayē'nēna abhyuccayēna <b>upadēśānyatvē</b>
yāvadupakāraprāpakatvē yat‍naḥ kr̥tō bhāṣyakārēṇa । tadarthamēva pavamānēṣṭa‍yudāharaṇam ।</p>
<p><b>tulyaḥ sarvēṣām</b> । <b>kathaṁ punaridamadhikaraṇaṁ prārabdham</b> । samādhātā āha
---<b>yathaiva bhāṣyakārēṇa</b> । ākṣēptā āha---<b>na tathā śakyatē'vagantum</b> । pr̥cchati---<b>tasmā-
diti</b> । ākṣēptā''ha---<b>tasmāt yadi tāvadidaṁ jyōtiṣṭōmaprakaraṇaṁ tadā</b> paśuyāgānāṁ
<note>(1) P. 1042</note>
﻿<pb n="r889"/>
prakaraṇābhāvāt śrutyādibhirēva <b>paśuyāgasaṁbandhāt viśasanādīnām</b> । <b>kimidaṁ prakaraṇāviśēṣā-
diti sarvārthatōcyatē</b> । prakaraṇāviśēṣāditi dvivā saṁbhavati prakaraṇasyāviśēṣāditi vā, prakaraṇē
aviśēṣāditi vā । tatra tāvat ṣaṣṭhīsamāsō nōpapadyatē paśūnāṁ prakaraṇābhāvāt ।
<b>atha prakaraṇē</b> jyautiṣṭōmikē nāstyatra <b>viśēṣa sarvapaśūnāmityaviśēṣatōcyatē</b> । dūṣayati
---<b>kathaṁ tarhi sūtraṁ <q>‘asti tu prakaraṇē viśēṣa’</q></b> iti । na jyōtiṣṭōmaprakaraṇē kaścidasti viśēṣaḥ
sarvapaśūnām । atha paśūnāmēvāvāntaraprakaraṇaṁ asti jyautiṣṭōmikaṁ mahāprakaraṇaṁ tadantargatānāṁ
dīkṣaṇīyādīnāmavāntaraprakaraṇamiti ghaṭata ēvēdaṁ asti tu prakaraṇē viśēṣa iti, <b>tatrāha
---na cāvāntaraprakaraṇaṁ nāma kiñcidasti jyautiṣṭōmikamahāprakaraṇē</b> ēkasyaiva vidhēḥ sādhi-
kārasya karaṇētikartavyatākāṅkṣā, na punaḥ niradhikārāṇāmavāntaravidhīnāmapi । svayamiti-
kartavyatābhūtatvāt sādhyasyētikartavyatākāṅkṣā, na punaḥ sādhanasya । <b>itikartavyatākāṅkṣā ca
prakaraṇam</b> । tēnaikasminnēvādhikāravidhau nāsti prakaraṇadvayasaṁbhavaḥ । <b>prakaraṇāntarē cābhyupa-
gamyamānē</b> itthaṁbhāvapūrakatvaṁ itikartavyatāṁśapūrakatvaṁ <b>agnīṣōmīyādērna syāt</b> । kasmādi-
tyāha---<b>kimityēva hi tadā jyōtiṣṭōmasaṁbandhō'bhyupagataḥ syāt</b> । <b>ēvaṁ ca dīkṣaṇīyādēḥ
itikartavyatābhāva ēva hīyēta</b> । kāraṇataiva syāt । asyārthaḥ---yō hi vādī avāntara-
prakaraṇamicchati tēna dīkṣaṇīyādiniyōgānāṁ sādhyatvasiddhayē sādhikāratvamicchatā prakr̥ta ēva
jyōtiṣṭōmāpūrvapravr̥ttaḥ puruṣō'dhikārī vaktavyaḥ । tathā ca sati adhikāriviśēṇabhūtamēva
﻿<pb n="r890"/>
jyōtiṣṭōmāpūrvaṁ svargavat, sādhyabhāvēna ca apūrvamadhikāriviśēṣaṇam । yacca sādhyaṁ sat
adhikāriviśēṣaṇaṁ tatparyantaṁ viṣayībhūtasya bhāvārthasya 1karaṇatvam । yadēva hi niyōgē karaṇaṁ
tadēva phalēpi karaṇaṁ nānyat । sādhyaṁ hi vivr̥ddhaṁ bhavati । iha na punaḥ sādhyāntaraṁ phalaṁ
na punaḥ sādhyāntarakalpanā । <b>tataśca dīkṣaṇīyādikarmaṇaḥ</b> svaniyōgē (karaṇē ēva)
karaṇabhūtasyādhikāraviśēṣaṇībhūtaṁ apūrvamapi prati karataivēti <b>itikartavyatābhāvō hīyatē</b> ।
nacōtpattiśiṣṭaguṇāvarōdhadōṣaḥ kāryataḥ karaṇatvōpapattēḥ phalacamasavat । adhikāraviśēṣaṇī-
bhūtaṁ hi prati ētatkaraṇatvaṁ na punaḥ sādhyatvēna nirdēśyakaraṇalasamarpaṇam । athōcyēta ēvaṁ sati
itikartavyatākāṅkṣāyāḥ2 pradhānavidhēranivr̥ttiriti; satyaṁ, tathāpi na pramāṇamantarēṇētikartavyatātvaṁ
śakyamadhyavasātum । adhikāravidhēritikartavyatākāṅkṣaiva pramāṇamiti cēt, na, avagatē hi
pradhānavidhisaṁbandhē kathaṁbhāvākāṅkṣā karaṇōpakāradvārarūpaṁ parikalpayantī prakaraṇaśabdābhidhēyā
pramāṇaṁ bhavati । na cāsmin pakṣē prāgadhikāravidhisaṁbandhō'bhyupagataḥ । prāgavagamē adhikāra-
vidhisaṁbandhasyābhyupagamyamānē adhikārakalpanāvakāśa ēva nāsti । tatsaṁbandhē'vagatē prakaraṇēna
viniyōgē sati pradhānavidhiprayōjyatayānuṣṭhānasiddhēḥ । anuṣṭhānalābhārthaṁ hi niyōgō niyōjyā-
nvitō'bhidhīyatē iti lōkē dr̥ṣṭaṁ na punaḥ adr̥ṣṭēna rūpēṇa niyōjyānvitābhidhānasya upakāraḥ ।
ata ēvādhyayanavidhāvapi na niyōjyakalpanā, adhyāpanavidhiprayuk‍tyaivānuṣṭhānasiddhēḥ । tēna
prāganavagatādhikāravidhisaṁbandhānāṁ dīkṣaṇīyādīnāṁ sannidhānamātrē paramāpūrvapravr̥ttō'dhikārī
kalpyatē । tatra ca svarasēna yō'rthaḥ pratīyatē sa grāhyaḥ । svarasēna ca karaṇa-
tāmēvāvagacchāmaḥ iti nētikartavyatātvasiddhiḥ । api ca yadyaṅgavidhiṣu adhikārā-
kāṅkṣā tadā svavākyaśrutānyēva kimiti varmādīni rātrisatravadadhikāriviśēṣaṇatayā nāvatiṣṭhantē ?
kimiti sākṣācchruṁta svarga kāmapadamēvādhikārisamarpakatayā nānuṣajyatē ? । tathā payōvratādiṣu
kimiti prāṅa‍mukhaniyamavat bhōjanapravr̥ttō'dhikārī na syāt । kiñcānuṣṭhānasiddhayē'dhikāra-
kalpanā । tatra varaṁ darśapūrṇamāsābhyāṁ svargakāmō yajētētyanēna vacanēna saptamādyapūrvapakṣavata
adhikāravantaṁ yajimuddiśya <q>‘samidhō yajati’</q> ityēvamādiḥ itikartavyatayā samidādividhirā-
<note>(1) G. karaṇatvāya</note> <note>(2) G. kṣayōḥ</note>
﻿<pb n="r891"/>
śrīyatām yada‍ darśapūrṇamāsābhyāṁ svargakāmō yajēta samidhō yajatītītthaṁ iti । tataśca
uddiśyamānaviśēṣaṇasyāvivakṣitatvāt adhikāravat yāgamātrasaṁbandha ēva samidādīnāṁ syāt
ityupadēśata ēva aindrāgnādiṣvitikartavyatālābhaḥ syāt । kiñca yadyapi paramāpūrvapravr̥tta
ēvādhikārī yadyapi ca dīkṣaṇīyādēritikartavyatātvēnānvayaḥ tathāpi sarvairitikartavyatēti na
siddha‍yati । api tu pratyēkamēva apūrvasyādhikāriviśēṣaṇatvēnānvitatvāt pratyēkamiti-
kartavyatātvaṁ syāt svargavata । <b>tathā</b> hi---svargō'gnihōtradarśapūrṇamāsādiṣu pratyēkamēvādhi-
kāriviśēṣaṇatvēnānvitaḥ । pratyēkaṁ nirapēkṣairēva saṁbadhyatē । tathā'trāpi syāt । adhikāri-
viśēṣaṇatayāpi sādhyabhūtasyōpāyōpēyabhāvamantarēṇānvayō na paryavasyati ityupāyōpēyatvaṁ kalpyam ।
dvividhastūpāyaḥ karēṇētikartavyatālakṣaṇaḥ । tatra karaṇatvēnānvayē'sati itikartavyatātvēnānvaya
ēkaikavākyōcca dīkṣaṇīyādayō nirapēkṣā ēvāvagamyantē iti nirapēkṣamēvētikartavyatātvaṁ syāt ।
yasya tu matē svavākyamātravartinā paramāpūrvēṇa sannidhānamātrēṇaiva dīkṣaṇīyādisaṁbandhaḥ tasya
khalakalpē'dhikāravidhau ēkasminnaṅgānāṁ kapōtavat nipatitatvāt tadanurūpamēkamēva karaṇōpakāra-
lakṣaṇadvāraṁ kalpyētēti yuktamuk‍taṁ <b>savairēvētikartavyatēti</b> । na ca sannidhānamātrēṇaiva
saṁbandhō lōkē na dr̥ṣṭaḥ । dr̥ṣṭakāryādiṣviva adr̥ṣṭēpi sannidhānamātrēṇaiva saṁbandhōpadēśādanuṣṭhāna-
darśanāt । na ca sannivānamātrēṇa saṁbandhē'tiprasaṅgaḥ । sannidhānasya sarvatrābhāvāt ।
yadi <b>sannidhānamakiñcitkaraṁ kimiti paramāpūrvapravr̥tta ēva sannihitēpvaṅgēṣu adhikārī bhavati</b> ।
yadi tu sarvatra padārthānvayamukhēnaiva adhikārisaṁbandhaḥ na punassannidhānanātrēṇa, tarhi sāmidhēnī-
dvārēṇa saṁbaddhayōḥ prakaraṇāprakaraṇādhītayōḥ pāñcadaśyasāptadaśyayōḥ tulyatā syāt iti kr̥tamiti-
vācālatayā । prakr̥tamanusarāmaḥ । dūṣaṇāntaraṁ cāha---<b>darśapūrṇamāsayōśca prayājādēriti---
kartavyatāprasaṅgaḥ prakaraṇaviniyōjyatayā</b> । asyārthaḥ---prayājādayē'pi daśapūrṇamāsayōḥ
prakaraṇaviniyōjyāḥ । tataśca tēṣāmapi paramāpūrvapravr̥tta ēvādhikārī । tēna sādhikāratvāt
tatrāpi itikartavyatā prasajyēta । yadi hi śrutyādiviniyōjyā ēva prayājādayō bhavēyuḥ
﻿<pb n="r892"/>
tadā'dhikārikalpanānavakāśa ēva parṇatādivat । asaṁyuktānāṁ tu anuṣṭhānamalabhamānānāṁ
adhikārikalpanā paramiti matvōk‍taṁ <b>prakaraṇaviniyōjyatayēti</b> । nanu bhavatu prayājādēbhiti-
kartavyatā laukikītyata āha---<b>tataśca <q>‘avyaktāsu tu sōmasya’</q> iti saumikītikartavyatā
prāp‍nōti dīkṣaṇīyādēriva daśipūrṇamāsikīṁ</b> । asyārthaḥ---satyāmitikartavyatākāṅkṣāyāṁ
avyak‍tatvēna cōdanāliṅgēna prayājādiṣu saumikī itikartavyatā'tidēśēna prāpnōti । na
cēṣyatē । athōcyēta kathaṁ pradhānasyētikartavyatā'ṅgēṣu ityatrāha---<b>dīkṣaṇīyādēriva dārśa-
pūrṇamāsikī</b> । na pradhānaguṇabhāvaḥ sādhyatvē viśēṣabhāvahati । tathā ca pradhānayōrapi
darśapūrṇamāsayōraṅgēṣu dīkṣaṇōyādiṣvitikartavyatā dr̥śyatē iti । atra kaścitpaṇḍitaṁmanya
āha---yadi prayājādiṣu saumikavidhyantābhyupagamaḥ tarhi 1vinā sōmōpakārakalpanayā darśapū-
māsayōrupakārakalpanā nāsti । darśapūrṇamāsayōrupakārakalpanayā binā sōmēpyupakārakalpanā
nāsti iti parasparōpakārakalpanayā āpatitā itarētarāśrayatēti । <b>tadapi</b>svapramāṇānabhi-
jñasya mūrdh‍nā'bhidhātēna girividāraṇāsaṁśasanam । tathāhi---svāṅgairēvōpakāraḥ kalpyatē na
punaraṅgāṅgairapi । prayājādyaṅgāni pradhānavidhēraṅgāni na bhavanti avāntarāpūrvapratiṣṭhitatvāditi
navamē uktam । tataśca vināpi prayājādērātidēśikīmitikartavyatāṁ darśapūrṇamāsayōrupakāra-
kalpanā । tathā sōmēpi vinaiva dīkṣaṇīyāvidhyantaṁ ātidēśikamiti ghaṭata ēva paraspara-
maṅgēṣvatidēśaḥ । yāvadaṅgamatidiśyata ityuktam । tēna yāvadēva saumikamaṅgaṁ tāvat
prayājādiṣvatidiśyatē na punardīkṣaṇīyādr̥ṅgāni । tathā dīkṣaṇīyadiṣvapi yāvadaiṣṭikamaṅgaṁ
tāvata ēvātidēśō na punaḥ prayājādyaṅgasyāpi । yadi paraṁ samāptē'tidēśē aṅgānāmākṣēpataḥ
prāptiḥ saiva itarētarāśrayatayā ātmāśrayatayā vā svayaṁ bādhyata iti sūkṣmadr̥śāmēṣa viṣayaḥ ।
pr̥cchati <b>kimiti vā na bhavati</b> iti । ēvaṁ manyatē adhikr̥tādhikārēṇa prayājādīnā-
mapi sādhikāratvāt sādhyabhūtānāṁ bhavatu saumikī itikartavyatā, pramāṇata ēva bhāvitvāt
<note>(1) G. vidhinā</note>
﻿<pb n="r893"/>
iti । uttaramāha---<b>uktamavāntaraprakaraṇābhāvāditi</b> । yadyavāntaraprakaraṇaṁ syāt tadā bhavēdapyati-
dēśaḥ na tvasāvasti । kutō nāstītyāha---<b>na hi ēkasmin prayōgavacanē nānā kimityā-
kāṅkṣā saṁbhavati</b> । ēkasmin prayōgavacanē na ubhayarūpā kimityākāṅkṣā
saṁbhavati । ēkēnaivādhikāravidhinā prayōgasyānuṣṭhānalakṣaṇasyōk‍tatvāt । anuṣṭhānalābhāya hi
avikāriviśēṣaṇākāṅkṣā । labdhē punaḥ anyatō'nuṣṭhānē kimadhikāriviśēṣaṇā-
kāṅkṣyā । atha manyasē nānyēnānuṣṭhānamākṣiptamiti tatrāha---<b>ēkaścāyaṁ prayōgavacanaḥ
sētikartavyatākasya prayōgasyaikaśabdyāditi vakṣyati</b> । ēka ēvādhikāravidhiḥ sarvaṁ
niradhikāraṁ sannihitaṁ svārthatvēna gr̥hītvā viniyujya prayōgamākṣipatīti darśitaṁ <b>aikaśabdāditi</b>
tasmānnāsti nānāvidhādhikāriviśēṣaṇākāṅkṣēti । niradhikāratayā prayājādīnāṁ sādhyatvāna-
vagamāt nētikartavyatākāṅkṣā'stīti nāsti saumikadharmātidēśaḥ । <b>kathaṁ tarhi dīkṣaṇīyādēriti</b>-
kartavyatākāṅkṣā vinā cākāṅkṣāṁ nāsyātidēśikā dharmāḥ । abhyupagataṁ cēdaṁ tvayā dr̥ṣṭāntamabhi-
dadhatā <b>dīkṣaṇīyādēriva dārśapaurṇamāsikītikartavyatēti</b> । uttaraṁ---<b>mābhūvannātidēśikadharmāḥ</b> ।
<b>na punaḥ kimityākāṅkṣādvayamēkasmin prakaraṇē saṁbhavati</b> । asyārthaḥ---nābhyupagamēna
vastu vyavasthāpyatē । yadyabhyupagamō nyāyē'smin sthitē na ghaṭatē mā ghaṭiṣṭa । ētaccānvāruhya-
vacanam । paramārthatastu bhavatyēva dīkṣaṇīyādiṣu dharmaprāptiḥ । yasmādaṅgabhūtēṣvapi tāvat
apūrvāṇi tēṣvaṅgīkaraṇīyāni । anyathā kṣāṇikānāmaṅgatvānupapattēḥ ityuk‍tamēkādaśē
<b>bhāṣyakārēṇa</b> । tāni cāpūrvāṇi prākr̥tōpakārāpēkṣīṇīti prayājādidarśanēna kalpyatē । taduktaṁ
---vikr̥titvē punaḥ liṅgamēvēti sthitiḥ । ētacca kr̥tsnavidhānādhikaraṇē vakṣyāmaḥ ।
﻿<pb n="r894"/>
<b>ēvaṁ sthitē</b> avāntaraprakaraṇābhāvē <b>yadidamucyatē prakaraṇātsavanīyasyēti sthānāccāgnīṣō-
mīyasyēti tatsarvamidaṁ andhapadam</b> । asamīkṣya pravr̥ttatvāt । <b>tasmāt mahatā prayat‍nēna
bhāṣyaṁ vyākhyēyam</b> ityākṣēpaḥ । samādhānaṁ tu---<b>atrābhidhīyatē । prakaraṇaṁ tābadidaṁ jyōti-
ṣṭōmasya । aupavasathyē'hani dharmāścōdyantē । na ca paśavastasminnahani sarvē sannihitāḥ ।
sannihitavacanaṁ cōddēśakaṁ padam । ataḥ kasyāyamuddēśaka iti cintyatē viśasanādi-
vidhiṣu</b> । ētaduk‍taṁ bhavati---nātra paśūnāṁ prakaraṇamaṅgīkr̥tya cintyatē । kintu jyōtiṣṭō-
masyaiva prakaraṇam । viśasanādayaśca śrutyaiva paśusaṁbandhitayā viniyujyantē । tatra paśuśabdaḥ
uddēśakaḥ uddēśakaśca śabdaḥ sannihitavacanaḥ । tatra dharmavidhiṣu kaḥ paśuṣu sannihitaḥ
yō'yamuddēśakaiḥ śabdairupādīyatē iti cintyatē । <b>tatra prakaraṇāviśēṣāt sarvē paśavō
jyōtiṣṭōmārthatayā prakr̥tā iti sarvārthatāṁ pūrvapakṣavādī manyatē</b> ।</p>
<p><b>aparēṇa tu pūrvapakṣiṇā ahassāmānyasannidhānāt</b> ēkasminnaupavasthyē'hani
savanīyasya dharmāṇāṁ ca vidhānāc savanīyasya <b>sannidhiviśēṣō vidyata iti asti tu prakaraṇa-
viśēṣa ityuktam</b> । nanu cāvāntaraprakaraṇāṅgīkāra ēvātra dr̥śyatē yata ēvamāha---savanīya-
﻿<pb n="r895"/>
prakaraṇē paśudharmāssamāmnātā iti tatrāha---<b>prakr̥talakṣaṇaṁ sannidhānalakṣaṇaṁ prakaraṇamatrābhiprētam</b> ।
na punaritikartavyatākāṅkṣālakṣaṇam । tēna nāsti virōdhaḥ । yata ēva sannidhānalakṣaṇaṁ tatra
prakaraṇamabhiprētaṁ <b>ata ēva sthānādagnīṣōmīyasyēti</b> yuktam । anyathā itikartavyatā-
lakṣaṇāt prakaraṇāt sthānasya durbalatvāt sthānasya viniyōjakatvamēva na syāt । sannidhāna-
pakṣē tu yuktamubhayōstulyabalatvam । vidhānēna hi savanīyāstatra sannihitāḥ । sthānēna hi
agnīṣōmīyaḥ iti yuktamubhayaśēṣatvam । <b>aprakr̥tasiddh‍yarthaṁ ca sautyē'hani vidhānaṁ</b>
savanīyasyētyēvamādi yaduktaṁ tadupapannārthaṁ bhavati । anyathā aharantarē satyapi vidhānē na jyōti-
ṣṭōmavat prakaraṇābhāvaśśakyatē vak‍tum । kathaṁ punaḥ <b>sannidhānaviśēṣēṇāgnīṣōmīyārthatvē
siddhē jyōtiṣṭōmaprakaraṇē cām‍nānasya arthavattvē tasminnēva prakaraṇē paśudvayasyātidēśaḥ</b>
kr̥taḥ ? <b>na hyēkaḥ prayōgavacanaḥ upadēśēna atidēśēna ca tānēva dharmān gr̥hṇāti</b> । prayōga-
vacana ēvāṅgānāmitikartavyatāṁ gr̥hṇāti iti bhrāntasyēdaṁ cōdyam । uttaramāha---<b>asya cōdyasya
parihāramatidēśē</b> vakṣyāmaḥ <b>“kr̥ts‍navidhānādapūrvaḥ sōma’ ityatra</b> । <q>“prāptyupādānayōrbhēdāna-
bhijñasyaiṣā vidhiparicōdanā”</q> ityanēna aṅgavidhiryaḥ sa ēva 1svāṅgānāṁ prāpakō liṅgadarśanōtthāpita-
prākr̥tōpakārākāṅkṣaḥ । prayōjakatā tu pradhānavidhēriti tatraiva vakṣyati । <b>asmin punaradhi-
karaṇē upadēśaviśēṣō darśitaḥ । upadēśaviśēṣatvācchaiṣalakṣaṇasya</b> । tēnōpadēśastāvadēvaṁ
rūpaḥ । yadi paśudvayē atidēśō ghaṭatē ghaṭatām । atha na ghaṭatē mā ghaṭiṣṭēti bhāvaḥ ।
<note>(1) G. savanāṅgānāṁ</note>
﻿<pb n="r896"/>
<b>kaḥ punaraupavasathyē'hani savanīyēṣu vidhīyamānēṣu sādhyēṣu āśvinakālē vākyabhēdaḥ</b>
pūrvapakṣavādinā paricōditaḥ, pūrvapakṣavādī hi aupavasathyē'hani savanīyānāṁ vidhānaṁ sādhayituṁ
āśvinakālē savanīyavidhānē vākyabhēdamāha kō'sau1 vākyabhēda ityarthaḥ । <b>kathaṁ vā
sautyē'hani</b> savanīyēṣu <b>vidhīyamānēṣu</b> sādhyēṣu satsuṁ <q>‘āśvitaṁ grahaṁ gr̥hītvā trivr̥tā’</q>
ityasya vākyabhēdaḥ pūrvapakṣiṇaṁ prati <b>rāddhāntinā paricōditaḥ । kiñcōbhayatra vākyabhēda ēva
cōditaḥ</b> । tataśca tulyatvāt kathaṁ siddhāntasiddhiriti manyatē । uttaramāha---<b>anēkaguṇa-
vidhānamēva pūrvapakṣī vākyabhēdaṁ manyatē</b> । parivyāṇakālalakṣaṇastāvadēkō guṇaḥ aparaścō-
pākaraṇa kālalakṣaṇaḥ iti guṇadvayavidhānaṁ pūrvapakṣavādī manyatē । <b>rāddhāntavādyapi vapāpracāra-
mātrōtkarṣaṁ manvānaḥ punarālambhavidhānē ca vākyabhēdamēva cōditavān</b> dvayārthatāmuktavān ।
asyārthaḥ---rāddhāntavādī tu aupavasathyē'hani samāmnātasyālambhasya punassautyēhani vidhānē,
tathā āśvinakālē vidhānē ca vākyabhēdamuktavān । na ca vapāpracārēṇa sautyāhassaṁbandhinā2
arthāt sautyamēvāhaḥ prāpitaṁ tasya paścālambhasyāśvinakālatāmātraṁ vidhīyata iti śakyatē
vak‍tum । vapāpracārasya guṇabhūtatvāt paśuyāgaguṇabhūtō hi vapāpracāraḥ sa paśuyāga-
guṇabhūtamālambha na śaknōtyutkraṣ‍ṭum । tēna vapāpracāra ēva sautyē'hani ।
paśvālambhastvaupavasathya ēva ।</p>
<note>(1) G. tēnāsau</note> <note>(2) G. saṁbandhinī</note>
﻿<pb n="r897"/>
<p>nanu arthādutkarṣaḥ paśvālambhasya; na hi pūrvēdyurālambhē paśōrvapōddharaṇadēśaṁ yajamānō muṣṭinā
1pidhāyāsituṁ śak‍nōti । avaśyaṁ hi tēna hastēnāhārādi kartavyam । tathā vihārō'pi
kartavya iti । na ca viharamāṇaḥ āsta ityucyatē । upavēśanē āstē iti bhavati ।
ucyatē । yadyavaśyaṁ muṣṭinā pidhāyāsituṁ tadā muṣṭiśabdēna tr̥ṇamuṣṭiḥ syādityāśrīyatām ।
āstēstu audāsīnyamarthaḥ parigr̥hyatām । api cōdāsīnēpi āstēḥ prayōgaḥ kṣētrāṇi
parigr̥hyāstē iti । tasmādālambhōtkarṣē āśvinakālē vidhānē ca vākyabhēdaḥ prāp‍nōti ।
<b>kiṁ punaranayōrvākyabhēdayōrdūṣaṇam</b> ? uttaraṁ---<b>rāddhāntavāda‍yuktamēva dūṣaṇam । apari-
hāryaṁ hi tatra vākyāntaratvam</b> । prāptakriyānuvādēnānēkaguṇavidhānāt । <b>pūrvapakṣavāda‍yu-
ktasya tu vākyabhēdasya viśiṣṭavidhānādapi parihārasiddhiḥ</b> । anēkaguṇaviśiṣṭamēka-
mēva vidhīyata iti । atra bhāṣyam---<b><q>“saṁskārō'yaṁ paśuprayōgaprayuk‍tō na jyōtiṣṭōma-
prayukta”</q> iti</b> । tadākṣipati---<b>kimidaṁ jyōtiṣṭōmaprayuktaṁ iti</b> ? ēkagranthēnāha---<b>nanu
ca sarvamēvēdaṁ jyōtiṣṭōmaprayuk‍taṁ tatprakaraṇāmnānāt</b> । ēka ēva hi sādhikārōbidhiḥ
prakaraṇām‍nātaṁ sakalaṁ prayuṅk‍tē svāṅgaṁ aṅgāṅgamapi । samādhittē---<b>ucyatē---viniyōgābhi-
prāyō'yaṁ granthaḥ na punaḥ prayōjyābhiprāyaḥ</b> । asyārthaḥ---dīkṣaṇīyāvāṅ‌niyamavat3 avāntarā-
pūrvasaṁbandhē paśau śrutyā dharmāṇāṁ viniyōgaḥ । tēna paśuyāgaprayuktō na jyōtiṣṭōmaprayukta
ityucyatē । na punaḥ jyōtiṣṭōmādhikāravidhinā na prayujyatē । api tu tēnaivānuṣṭhāpyata iti ।</p>
<note>(1) 1051</note> <note>(2) R. vidhāya</note> <note>(3) G. yāvanniyama ēva</note>
﻿<pb n="r898"/>
<p><b>ētadēva spaṣṭayati---na prakaraṇaviniyōjyatayā prayuktiḥ, kiṁ tarhi śrutyaiva viniyōgaḥ</b>
yasya hi prakaraṇēna viniyōgaḥ tasya sarvasya prakaraṇavat adhikāravidhigarbha ēva viniyōgaḥ ।
ayaṁ tu saṁskāraśrutiviniyōjyaḥ । paśusaṁbandhaścāsya śrutyā avabhāti । paśuścāvāntara(vi)
niyōgasaṁbandha iti tadgarbha ēva viniyōgō yuktaḥ । atra bhāṣyaṁ---<q>“prakaraṇavantaśca paśava”</q>
ityādi tadanupapannaṁ tēṣāṁ prakaraṇābhāvādityātrāha---<b>prakaraṇavantaścēti । śak‍nōti hi
tatsthānēpi prayōgavacanaḥ prayōk‍tumiti darśayati</b> । asyārthaḥ---yadidaṁ prakaraṇavantaścē-
tyuk‍taṁ idamāśaṅkitōttaram । kimāśaṅkitam ? yadyavāntaraniyōgagarbhē dharmaviniyōgaḥ tadā
paramāpūrvasaṁbandhābhāvāt prayuktirna labhyata iti tatrēdamuttaraṁ---prakaraṇavatō jyōtiṣṭōmasya prakaraṇē
samāmnānāt tadvantaḥ । tēna tān paśūnaṅgabhūtān prayuñjānaḥ tānapi viśasanādidharmān
prayuṅk‍tētē, 2tairvinā svāṅganirvr̥ttyabhāvāditi na virōdhaḥ । yata ēva tānapi dharmān adhikāra-
vidhirēva prayōk‍tuṁ śaknōti <b>ata ēva prakaraṇasthānē api prakr̥tābhiprāyēṇaivētyuktam</b> ।
adhikāravidhērhi prayōjakatvē tasyaivaikasya prakaraṇaṁ sthānaṁ ca tēna sannidhānamātrābhiprāyēṇaiva
prakaraṇasthānē api draṣṭavyē । na punaritikartavyatākāṅkṣālakṣaṇaṁ prakaraṇaṁ paśūnām । na
punaḥ sthānaṁ ākāṅkṣāsannidhānamiti । <b>darśanacchidrāpidhānē</b> bhāṣya ēva <b>prayuk‍tē</b> ।</p>
<p>dōhayōḥ <b>kālabhēdāt । pūrva /?/gdatrāpi sannidhānaviśēṣamaṅgīkr̥tya pūrvaḥ pakṣaḥ</b> ।
asyārthaḥ---yathā pūrvādhikaraṇē sannidhānādagnīṣōmīyārthāḥ paśudharmāḥ tathā'trāpi sannidhyāmnānāt3
<note>(1) P. 1052</note> <note>(2) G. tairvidhānāt</note> <note>(3) G. sannidhānāt</note>
﻿<pb n="r899"/>
dōhadharmāḥ sāyaṁdōhārthā ēvēti pūrvapakṣaḥ । <b>rāddhāntastu naiva dadhipayasōḥ kālabhēdēna
vidhānamasti</b> kintu ēkakālēnaiva vidhānam । tēna vidhānatastāvanna dadhnaḥ sannidhānam ।
<b>yadi paraṁ kramē sthānē kālabhēdaḥ</b> । sāyaṁkālō hi dadhnaḥ <b>sthānaṁ sa ca prakaraṇē pratyarthini na
viniyōjaka ityuk‍taṁ</b> kramaprakaraṇavirōdhādhikaraṇē । dōhābhinirvartyadravyasaṁbandhā hi
dōhadharmāḥ adhikāravidhinā parigr̥hītāḥ । adhikāravidhisaṁbandhaśca dvayōrapi dadhipayasōḥ
ityaviśēṣāt dvayōrapi dharmāḥ prāp‍nuvanti । sthānēna tu dadhimātrasaṁbandhitā । durbalaṁ ca
sthānaṁ prakaraṇādityubhayārthā dōhadharmāḥ । paśudharmāḥ punaḥ avāntarāpūrvasaṁbaddhapaśusaṁbandhānna
paramāpūrvaparigr̥hītā iti sthānataḥ sannihitapaśusaṁbandhina ēva yuktāḥ iti viśēṣaḥ ।</p>
<p><b>tadvatsavanāntarē । atrāpi pūrvavadēva sannidhānaviśēṣāśaṅkā pūrvapakṣavādinaḥ</b> ।
yathā pūrvādhikaraṇapūrvapakṣē kramataḥ sannidhānaviśēṣāśaṅkyā pūrvaḥ pakṣaḥ tathēhāpi prātassavanaviśēṣē
sannihitā dharmā iti prātassavanakālānāmēva grahāṇāṁ syuḥ na savanāntaravartināmiti pūrvaḥ pakṣaḥ ।
rāddhāntastu---<b>na dharmāṇāṁ savanaviśēṣē vidhānamiti sarvārthatā</b> । asyārthaḥ---sutyā-
kālē dharmāṇāṁ vidhānaṁ na savanaviśēṣē । sutyāhaḥ pracāra ēva savanatrayavibhāgēnōpadiśyatē ।
na punaḥ prātarādikālaviśēṣamāśritya dharmaviṣaya iti nāsti vidhānataḥ sannidhānaviśēṣa iti
sarvagrahārthā ēva grahadharmā iti ।</p>
<note>(1) P. 1053</note>
﻿<pb n="r900"/>
<p><b>raśanā ca liṅgadarśanāt । raśanāvāstu agnīṣōmīyaprakaraṇa ēva vidhānamiti
pūrvaḥ pakṣaḥ</b> । asyārthaḥ---yathā grahadharmā viśēṣagrahasannidhānēna śrutāḥ na tathā raśanā paśu-
viśēṣasannidhānēna śrutā । api tu agnīṣōmīyasannidhāna ēva śrutā । tēnāgnīṣōmīyārthēti ।
anēna viśēṣēṇa pūrvaḥ pakṣaḥ । <b>rāddhāntastu satyaṁ tatprakramē vidhānaṁ yūpastvēka iti sarvārthatā
raśanāyāstaddharmāṇāṁ ca</b> । asyārthaḥ---yadyapi agnīṣōmīyapaśusannidhānaṁ raśanāyāḥ tathāpi
sarvapaśūnāṁ yūpasya tantratvāt ēkayūpasaṁbandhēna sarvapaśuṣvēva raśanāyāḥ śēṣatvaṁ tanmukhēna
taddharmāṇāṁ ca । tathā ca liṅgamuktam ।</p>
<p><b>ārācchiṣṭamasaṁyuktam । aṁśvadābhyayōstu prakaraṇē avidhānāt uddēśakasya ca
sannihitavacanatvāt na tad‍ddharma iti pūrvaḥ pakṣaḥ</b> । ya ēva prakaraṇapaṭhitāḥ dharmavidhiṣu
sannihitā grahāḥ tānēva grahaśabda uddiśati । tēna tēṣāmēva grahadharmāḥ nāṁśvadābhyayō-
ranārabhyādhītayōḥ । <b>rāddhāntastu na sannihitamātravacanamuddēśakaṁ prayōjanavatsannihitavacanaṁ
hi tat</b> । asyārthaḥ---na sannihitamātraṁ saprayōjanaṁ niṣprayōjanaṁ ca uddēśakēna śabdēnōcyatē
<note>(1) P. 1054</note> <note>(2) 1054</note> <note>(3) prakrama ēva</note>
﻿<pb n="r901"/>
kintu prayōjanavat yasya dharmavidhiḥ saṁbhavati sa ēva dharmavidhānārthamuddiśyatē । niṣprayōjanē
ca na dharmavidhisaṁbhavaḥ prayōjanavati cōddiśyamānē grahē ēṣō'rthaḥ saṁpadyatē yatsaubhikaṁ grahajātamupāttaṁ
tatsarvaṁ sammārjayitavyamiti । <b>abhinnaṁ cātra prayōjanaṁ prakr̥tānāmaprakr̥tānāṁ ca grahāṇām</b> । 
tasmāt <b>prayōjanāvacchinnagrahajātīyē grahaśabdō vartamānaḥ na prakr̥tatvēna kēṣāṁcid‍grahāṇāṁ
saṅkōcamarhati</b> na viśiṣṭēṣu grahēṣu vyavasthātumarhatītyarthaḥ । nanu ca yathā payasā maitrāvaruṇē
śrīṇātīti śrayaṇaṁ maitrāvaruṇasya na sarvagrahāṇāṁ tathēhāpi kimiti na syāt ityāha---<b>maitrā-
varuṇē tu nirdēśāt</b> tasyaiva śrayaṇaṁ tatraivāvatiṣṭhata iti । <b>iha tu viparītō nirdēśaḥ</b> graha-
śabdasya grahajātīyōpasthāpakatvāditi darśitaṁ bhāṣyē ।</p>
<p><b>agnyarthamaprakaraṇē । kaḥ punaranayōradhikaraṇayōrviśēṣaḥ</b> ? [yathā anārabhyādhī-
tayōrgrahadharmāḥ tathā anārabhyādhītānāmiṣṭakānāṁ dharmairbhavitavyamityarthaḥ । ēkadēśī viśēṣamāha
---<b>ayamasti viśēṣaḥ । tatra</b> pūrvādhikaraṇē <b>ēkasōmadravyasaṁbandhitvāt yuk‍tō viśēṣaḥ</b>
sarvēṣāṁ grahāṇām । iha <b>punaḥ ēkaikēṣṭakāvyāpārasaṁbandhitayāpi dharmavidhayō'rthavantō
bhavanti</b> । tataścēṣṭakāvyāpārabhēdāt prayōjanabhēdāt na bhavitavyaṁ dharmairiti śaṅkāṁ ākṣēptā
﻿<pb n="r902"/>
dūṣayati---<b>tatrāpyēkaikagrahavyāpārabhēdō vidyatē ēva</b> । tathāpi sarvēṣāṁ grahāṇāṁ grahadharmā
bhavanti tathaivēhāpi syādēva sarvēṣāmēvēṣṭakānāṁ dharmasaṁbandhaḥ iti । paramasamarthanavādī tvāha
---<b>ēvaṁ tarhi citibhēdādabhyadhikāśaṅkā</b> । asyārthaḥ.- sthūlarūpāyāścitērbhēdāt tatsaṁ-
nnidhānē ca dharmāḥ samāmnātāḥ । tataśca taccitiśēṣabhūtāsviṣṭakāsu syurityadhikāśaṅkā । 
<b>rāddhāntastu yadyapi citibhēdaḥ tathāpi citau dharmāṇāmapratiṣṭhitatvāt</b> । apūrvasaṁbandhānāṁ
dharmairbhavitavyaṁ abhinnaṁ ca sarvacitiṣu apūrvamiti ।</p>
<p><b>naimittikamatulyatvāt</b> । ēvaṁ tāvat anaimittikānāṁ samānavidhānamuktam ।
<b>idamidānīṁ cintyatē---kiṁ naimittikānāṁ gōdōhanaphalacamasādīnāṁ dharmavidhayaḥ । samānāśca</b>-
masādibhiḥ camasādīnāmivōpadēśata ēva sarvatra dharmā iti yāvat uta camasādyarthā <b>dharmavidhayaḥ</b>
gōdōhanaphalaṁ camasādiṣu kāryata tatkāryakāritayā dharmā bhavantīti । <b>tatra tulyabalatvāt
prakaraṇasya samānā dharmavidhaya iti pūrvaḥ pakṣaḥ</b> । 1ēkasmin prakaraṇē sarvēṣāṁ paṭhitatvāt
avikāravidhisaṁbandhadvārayōgyatvācca sarvēṣāmēvōpadēśāddharmairmavitavyam । <b>na ca nityatayā</b>
camasādīnāṁ viśēṣaḥ । tēṣāmapi gōdōhanādipakṣē vyudasyamānatvāt iti pūrvaḥ pakṣa
ityarthaḥ । rāddhāntastu---<b>satyaṁ prakaraṇaṁ tulyaṁ dharmavantastu nityāḥ</b> camasādayaḥ nitya-
<note>(1) R. ētatprakaraṇē</note>
﻿<pb n="r903"/>
viniyuktatvāt । <b>naimittikāśca</b> gōdōhanādayō nimittē sati sannidhānāt । <b>tad‍dvāraṁ</b>
dharmadvāraṁ <b>ca prakaraṇasya dharmagrāhakatvamiti sthitam</b> । asyārthaḥ---ētē dharmā nityavadadhi-
kāravidhinā gr̥hītāḥ tatra yadēva tadanuguṇaṁ tadēva dvāraṁ yuktam । nityaṁ ca nityagrahaṇānuguṇaṁ
dvāraṁ na tvanityam । tēna naimittikēṣu nāsti dharmaviniyōgaḥ grāhakēṇa svataḥ tasyānupāttatvāt
<b>naimittikaṁ ca nityakāryāpannaṁ bhavati ataḥ kāryataḥ siddhēḥ na punarupadēśamarhati iti</b> ।
<b>dviruktatādōṣaścōktaḥ</b> । api ca kāryata ēva naimittikēṣu dharmalābhānnōpadēśō ghaṭatē ।
anyatō'pāptē vidhiriti vijñēyaḥ1 । yadi punaḥ tatrāṣi vidhēyaḥ tatrāha---<b>dviruk‍tatādōṣa-
ścōktaḥ</b> ।</p>
<p><b>pratinidhiśca tadvat</b> । <b>athēdānī pratinidhau kā vārtā</b> । anēnāvāntarasaṅgatiṁ
saṁśayaṁ cāha । <b>atrāpi hi kāryataḥ prāptiriti</b> mukhyakāryāpattēḥ mukhyadharmāḥ pratinidhā-
viti <b>pūrvapakṣavādī manyatē</b> । kutaḥ ? <b>kāryēṇākṣiptatvāt pratinidhēḥ</b> । kāryēṇa hi
yathāśaktisaṁpādyēna pratinidhirākṣipyatē । tēnānityatvātpratinidhēḥ phalacamasavaditi bhāvaḥ ।
<b>atrābhidhīyatē---satyaṁ kāryēṇākṣiptaḥ pratinidhiḥ upadēśasaṁpadā tulyaḥ nānyasādhyatayā</b> ।
vrīhyādyapacārē nīvārāḥ pratinidhīyantē । na tē svātantryēṇaiva vrīhyupadēśasaṁpattyarthamēva ।
<note>(1) G. vibhāgaḥ</note>
﻿<pb n="r904"/>
tēna vrīhaya 1ēvaitē kiñcidvikr̥tāḥ gr̥hyanta iti <b>aupadēśika ēva dharmasaṁbandhō na kāryasādhana-
tayā dravyāntaraṁ nīvārāḥ</b> । yadi kāryasādhanatayā dravyāntaraṁ nīvārāḥ syuḥ tadā
na syādaupadēśikō dharmasaṁbandhaḥ । iha punaḥ na kāryasādhanatayā dravyāntaratvaṁ, kintu
svarūpēṇaivēti ।</p>
<p><b>niyamārthā guṇaśrūtiḥ । yatra punaḥ śrūyatē pratinidhiḥ</b> yathā <b>‘yadi sōmaṁ na
vindēt pūtīkānabhiṣuṇuyāt’</b> iti <b>tatra śrutāśaṅkatayā pūrvaḥ pakṣaḥ</b> । yadi pratinidhirēvāyaṁ
tadā kāryata ēva prāptatvāt kiṁ vidhinā । tasmāt rasāntaramēvēdaṁ sādhanatvēna vidhīyata
iti pūrvaḥ pakṣaḥ । <b>śrutōpapattyarthō'yaṁ niyama iti rāddhāntaḥ</b> । śratō yaḥ sōmaḥ
tadupapattyartha ēvāyaṁ niyamaḥ । ētaduk‍taṁ bhavati---pratinidhirniyamyata iti nāsti vidhyānartha-
kyamiti tēnātrāpyupadēśata ēva dharmā iti ।</p>
<p><b>saṁsthāstu samānavidhānāḥ । nanu cēdaṁ phalacamasēna gatamēvādhikaraṇam</b> । tatra
hi ētaduktam---<b>na naimittikasya dharmā bhavantyupadēśēna iti</b> । naimittikāśca saṁsthāḥ ataḥ
tāsāmapi upadēśatō na dharmairbhavitavyamiti । uk‍tamēva samādhattē---<b>ucyatē astvatrādhikā-</b>
<note>(1) R. ētē</note>
﻿<pb n="r905"/>
<b>śaṅkā । kā punanasau ? iyamasau</b> । iha sōmēna yajētēti śrūyatē sōmasaṁskārāśca śrūyantē 
abhiṣavaṇābhiplavanōtpavanādayaḥ । tadālōcanayā rasabhāvamupagataḥ sōmaḥ yāgasādhanamiti
<b>pratīyatē</b> । tasya ca indravāyvādidēvatōddēśēna grahaṇamāmnāyatē । dēvatōddēśēna grahaṇamēvaṁ
dr̥ṣṭārthaṁ bhavati yadi tāmēva dēvatāmuddiśya tyajyatē । tataśca yā ēva grahaṇē dēvatāḥ śrūyantē
tā ēva yāgē dēvatā bhavanti । tāni ca grahaṇāni grāhyasya dravyasya vipulatvāt niyata-
parimāṇatvācca upakalpyamānānāṁ rasāṁśānāṁ samuccīyantē । tēṣāṁ ca prayuktānāṁ grahaṇānāṁ
1anāvr̥tau yāgasyōpasaṁhartumaśakyatvāt yāgasyāvr̥ttiravasīyatē । tathā'parāṇyapi grahaṇāni
ukthyādisaṁjñakāni kāmayōgēna cōdyantē <q>‘prajākāma ukthyaṁ gr̥hṇīyāt’</q> iti । yatra stōtra-
cōdanā <q>‘vīryakāmaḥ ṣōḍaśinā stuvīta’</q> iti tatrāpi grahaṇacōdanā'styēva । stōtrasya grahaṇa-
nimittatvāt <q>‘grahaṁ vā gr̥hītvā camasaṁ vōnnīya stōtramupākarōti’</q> iti । tānyapi cōkthyādi
grahaṇāni prakr̥tasōmayāgasaṁbandharasībhūtasōmadravyaviṣayāṇyēva । tēna tatrāpi sa ēva yāgaḥ
prajākāmādibhirukthyādisaṁjñakaiḥ grahaṇaiḥ sōmarasamupakalpyānuṣṭhēya iti pratīyatē । tatra
ēkatvādyāgasya yāgadharmairdīkṣaṇīyādibhirbhavitavyamēva iti pūrvapakṣavādī manyatē । tataśca tēṣu
sarvēṣu dharmēṣu bhavatsu aindravāyavādigrahairapi bhavitavyam । tēṣāṁ ca klr̥ptakramatvāta 2antata ēva
kāmyairgrahairbhavitavyaṁ iti saṁsthāvyapadēśō'pyupapatraḥ । yāni punaratra grahaṇāni ukthyādīti tāni
nimittasaṁyōgēna cōdyamānāni grahaṇadharmaśūnyāni bhavantu । gōdōhanavat na tēṣāmiha
dīkṣaṇīyādidharmasaṁbandhāśaṅkā yāgadharmatvāt । na hi yāgadharmaiḥ yāgadharmaḥ saṁbadhyatē samatvā-
diti । sarvamidaṁ darvamidaṁ darśayitumupakramatē---<b>ukthyādayō hi grahaṇaviśēṣāḥ</b> sōmarasāvakalpana-
viśēṣāḥ <b>tē ca gr̥hyamāṇasya saṁskārāḥ svayamitikartavyatābhūtāḥ</b> । <b>na cētikartavyatā
itikartavyatayā saṁbadhyatē</b> । kiṁ tarhi ? <b>yāgēna</b> । idamatrābhiprētam---yadi grahaṇānāmēva
<note>(1) R. anāvr̥ttē</note> <note>(2) R. atantrata ēva</note>
﻿<pb n="r906"/>
dīkṣaṇīyādayō dharmāḥ śaṅkyēran tadā naimittikānāṁ na bhavēyuḥ । <b>na ca grahaṇānāṁ dharmasaṁbandhaḥ</b> ।
kintu yāgasya । <b>sarvagrahaṇasaṁskāryadravyakaścāyaṁ yāgaḥ sōmēna yajētēti</b> । ya
ēva yāgaḥ sarvagrahaṇasaṁskāryadravyakaḥ sa ēvāyamukthyādipvapi sarvairgahaiḥ yaḥ saṁskāryaḥ sōmarasaḥ
sa ēva dravyaṁ yasyēti vigrahaḥ । ētaduk‍taṁ bhavati---dēvatāviśēṣōddēśēna ca yāni grahaṇāni kriyantē
tairyō rasabhāgaḥ upakalpyatē tēnāyaṁ sōmayāgaḥ kriyatē । ukthyādiṣvapi tāvata yāgaśēṣasōma-
grahaṇamēva । tēna tatrāpi sa ēva yāgaḥ kartavya iti । <b>nāsya yāgasya ukthyādiṣu
anyā utpattirvidyatē</b> । api tu sōmēna yajētētyēvōtpatiḥ । <b>sa cēdyāgaḥ grahaṇāntarēṣūkthyā-
diṣu itikartavyatāpi saiva yaiva</b> aindravāyavādigrahaṇaiḥ yāgē kriyamāṇē iti yāvat1 ।
yadi yāvad‍grahaṇaviśēṣō'gniṣṭōmāntaḥ yāgasya dharmaprāptau nimittaṁ syāt tadā grahaṇāntarēṣu
ukthyādiṣu na syāditikartavyatā । na caitadasti । tadāha---<b>na ca grahaṇaviśēṣō yāga-
syētikartavyatāprāptau nimittaṁ, kiṁ tarhi prayōgacōdanaiva</b> anuṣṭhēyatvēna cōdanaiva dharmaprāptau
nimittam । <b>na ca grahaṇāntarēṣu prayōgāntaracōdanā yāgasya</b> । ukthyādiṣvapi grahaṇā-
ntarēṣu na yāgasya prayōgāntaracōdanā । kiṁ tarhi ? ya ēva sōmēna yajētēti prayōyaścōditaḥ
sa ēvōkathyādiṣvapi । aindravāyavādiṣviva <b>guṇānāmēva hi grahaṇaviśēṣāṇāṁ tatrōkthyādiṣu
phalāya cōdanā na yāgasya</b> । <b>yathā gōdōhanēna paśukāmasya praṇayēditi na darśapūrṇamāsayōḥ</b>
<note>(1) R. iti yāvat --- iti nāsti</note>
﻿<pb n="r907"/>
<b>prayōgaścōdyatē । tasmādbhavantu grahaṇāti grahaṇadharmōpadēśaśūnyāni phalacamasavat । na
punaryāgō'pi yāgadharmairasaṁbaddha iti śakyatē vak‍tum । sarvasaṁskārēṣu ēkaprayōgasya
ēkasyānuṣṭhānasya cōditatvāt prayōgagrāhyatvāditikartavyatāyā ityuk‍taṁ prāk</b> । yata
ēva samānavidhānāḥ <b>sarvasaṁsthāḥ ata ēvāgniṣṭōmagrahaṇam</b> । <q>‘yadyagniṣṭōmaṁ juhōti’</q> iti ।
dyagniṣṭōmāntasyaivaupadēśikā dharmāḥ ttadā antarēṇāpyagniṣṭōmagrahaṇaṁ agniṣṭōmasyaiva syāt । 
tatrāgniṣṭōmagrahaṇamanarthakaṁ syāt । samānavidhānē tu viśēṣasaṁskārasaṁbandhārthaṁ agniṣṭōmagrahaṇaṁ
<b>samuccayaśca pradarśitaḥ</b> । paśūnāṁ samānavidhānēna hi āg‍nēyasya sarvasaṁsthāsu aupadēśikatvāt
vaiśēṣikaiḥ ukthyādisaṁsthāsaṁbandhibhiḥ paśubhiḥ samuccayō ghaṭatē । tēna tasmin sati 
dvitīyatr̥tīyadarśanamupapadyatē itarathā ātidēśikasyāgnēyasya ukthyādisaṁsthābhāgbhiḥ
aupadēśikairvādhē sati samuccayō na syāditi । atra cōdayati---<b>paśūnāmadr̥ṣṭārthatayā
samuccaya ēva nyāyyaḥ</b> । tathā ca vakṣyati prājāpatyēṣu cāmnānāt iti । <b>atrōcyatē
---savanīyasamākhyayā sarvapaśūnāṁ tulyakāryāvagamāt</b> yukta ēva bādhaḥ । tasmādupapannaṁ
liṅgadarśanam । <b>atrābhidhīyatē---satyamēvaṁ syāt yadi, saṁsthāntarēṣūkthyādiṣu prayōga-
cōdanayaiva</b> yāgakartavyatā <b>labhyatē yathā gōdōhanēna darśapūrṇamāsayōḥ</b>। iha tu agniṣṭōma-
﻿<pb n="r908"/>
<b>saṁskāraparyantaiva yāgasya prayōgacōdanā</b> । iha tu anaimittikāḥ kratvarthāḥ yē
agniṣṭōmāntā grahaṇākhyāḥ saṁskārāḥ tatparyantaiva yāgasya sōmēna yajētētyanēnānuṣṭhāna-
cōdanā । <b>ata ūrdhvaṁ kāmasaṁyōgēna cōdyantē grahā ukthyādayaḥ ta ēva yāgacōda-
nāmākṣipanti</b> । yathā ainadravāyavādayō nityā <b>grahāḥ āvr̥ttim । ēvaṁ cēt na
yāgacōdanayā dharmāḥ śakyantē grahītuṁ ukthyādiṣu । ataḥ phalacamasavat
nityānityasaṁyōgavirōdhō yuktaḥ</b> । ukthyādiṣu yāgasyānuṣṭhānacōdanā naimittikī kāmyairgrahai-
rākṣipyamāṇatvāt । <b>nityāśca yāgasaṁbandhinō dharmāḥ tē nityānuṣṭhānēna gr̥hītā bhavitumarhanti</b>
anityānuṣṭhānagr̥hītatvē tu nityānityasaṁyōgavirōdhaḥ syāt iti siddhamatrāpi phalacamasavat
nōkthyādiṣu grahaṇākṣiptasya ēkasyāpi yāgasya dharmā iti । <b>kāryataśca dharmaprāptiḥ । ataḥ
samuccayagrahaṇaṁ vacanāt bhaviṣyati</b> । asyōkthyādigrahaṇākṣiptayāgaviṣayasyādhikāravidhērupa-
kārāpēkṣāyāṁ sannihitanityasaṁsthādhikāraniyōgōpakāragrahaṇāt kāryatō dharmāṇāṁ prāptiḥ । tataścau-
padēśikēna bādhē prāptaṁ vacanāt samuccayō bhaviṣyati । <b>agniṣṭōmaśabdaścānuvādō</b> bhaviṣyati । 
<q>“yadyagniṣṭōmō juhōti”</q> iti vacanēna । na anuvādō dōṣaḥ anuvādakānyapi hi vacanāni
dr̥śyantē yathā <q>“dvayōḥ praṇayanti”</q> iti । <b>tathā hōmādīnāmabhāvadarśanamupapannaṁ bhaviṣyati</b> ।
<q>“yadyukthyaḥ paridhimanakti na juhōti”</q> iti pracaraṇīhōmaśēṣasya pratipattiriyam । tatra
samānavidhānapakṣē yadyagniṣṭōmō juhōtīti agniṣṭōmahōmaḥ prāpnōti iti । tathā ukthyē paridhya-
﻿<pb n="r909"/>
ñjanasya । tanna <q>‘na juhōti’</q> iti hōmābhāvānuvādō na ghaṭatē anuvādasarūpaṁ cēdam । vartamānā-
padēśāt । prakr̥tivikārabhāvē caupadēśikēna paridhyañjanēna tulyakāryēṇa bādhitatvāt hōmā-
bhāvānuvādō yujyatē । upadēśataḥ prāptau yathōpadēśaṁ kāryamiti ubhayōrupadēśabalēna samuccayaḥ
kalpyaḥ । kāryatastu prāptau klr̥pta ēva kāryē vidhānamiti yuk‍taiva prākr̥tapratipattibhūtahōma-
nivr̥ttiḥ iti ।</p>
<trailer>iti r̥juvimalāpañvikāyāṁ
tr̥tīyasya ṣaṣṭhaḥ pādaḥ</trailer>
﻿<pb n="r910"/>
</section>
<section>
<head>atha r̥juvimalāyāṁ
tutīyādhyāyasya saptamaḥ pādaḥ</head>
<p><b>prakaraṇāviśēṣādasaṁyuk‍tam</b> । <b>barhirdharmāśca kimaṅkapradhānārthā uta pradhānārthā ēvēti
sandēhē prakaraṇāt pradhānārthā ityuk‍tvā upakārakatvēnāṅgapradhānārthatāmāha</b> । anēna yathā-
śrutamadhikaraṇamanubhāṣitamākṣēp‍tum । ākṣipati---tadayuktam । <b>śrutyādibhirhi tādarthyamavagamyatē
nōpakārēṇa</b> । yatpradhānārthatvaṁ pratibhāti na tadupakārēṇa śakyanē'nyathākartum । upakāralakṣaṇasya
viniyōgapramāṇasyābhāvāditi । samādhattē---<b>ucyatē । śrutyādaya ēvōpanyastā</b> aṅgapradhānārthatva-
siddhayē । <b>barhiṣi havīṁṣyāsādayatīti</b> haviśśabdēna sarvahaviṣāmēvābhidhānāt aṅgapradhānārthatā
barhiṣaḥ śrutyaivēti । yadi śrutyā śēṣatvaṁ <b>upakāragrahaṇaṁ tarhi kimartham ? uttaraṁ---kadā-
cit tadabhāvāt śrutēḥ saṅkōcaḥ syāt</b> । <b>asti cāsāvēkarūpa upakāra iti tadabhidhānam</b> ।
asyārthaḥ---yadidamupakārābhidhānaṁ tadāśaṅkānivr̥ttyartham । śēṣatvaṁ sarvatrōpakāravyatirēkēṇa
nāsti । tēna aṅagapradhānahavirarthaḥ upakārō'vēpaṇīyaḥ । tatra yadēkatra dr̥ṣṭa upakāraḥ anyatrā-
dr̥ṣṭarūpaḥ syāta tadā dr̥ṣṭēnaivōpakārēṇa yatra śēṣatvaṁ tatraiva śēṣatā syāt sēyamāśaṅkā mābhūditi sarvatra
<note>(1) P. 1073</note>
﻿<pb n="r911"/>
dr̥ṣṭa ēkarūpa upakāra iti darśayitumupakārābhidhānam । yadyaṅgapradhānārthatā <b>ēvaṁ tarhi vākyēnaiva
śēbasya varhirdharmāṇāmanvayaḥ</b> । vākyēna cēdanvayaḥ barhirmātrē piṣḍapitr̥yajñavartinyapi 
<b>kimiti na bhavati</b> । prakaraṇēna hyanvayē yasyaiva prakaraṇaṁ tasyaiva dharmāḥ syuriti। cōdyaṁ
pariharati - grāhakatvē sati śēṣatvamuktam । <q>“prakaraṇaviśēṣādvikr̥tau virōdhi syāt ”</q> ityatra
grahakēṇa gr̥hītaṁ viniyujyata ityuk‍taṁ saptamādyē । <b>grāhakaścātra dārśapūrṇamāsikaprayōga-
vidhiḥ tatsannidhānāddharmāṇāmiti</b> nānyadīyadharmāṇāṁ prāptiriti । <b>liṅgadarśanamuktama</b> ।</p>
<p><b>phalasaṁyōgāt‍tu</b> । atna bhāṣyakāraḥ kēśaśmaśruvapanādīnāṁ kimaṅgapradhānārthatā uta
pradhānārthataivēti vicārayati । tatna kāraṇabhutaṁ sandēhaṁ vak‍tumudāharaṇaśuddhimāha - <b>iha purūṣa-
saṁskārā udāharaṇamiti</b> । yadyapyatna dvitīyānirdēśō nāsti tathāpi lōkata ēva vapanādīnāṁ
purūṣasaṁskāratvēna darśanāt purūṣasaṁskārā ēvaitē । saṁprati kāraṇasandēhamāha---<b>tē kiṁ kartr̥bhutasya
utādhikr̥tasyēti</b> । dvē hi purūṣasyāvasthē karmaṇi । ēkā tāvadadhikr̥tāvasthā aiścaryalakṣaṇā,
aparā kartravasthā । tadyadi kartravasthasya purūṣasya saṁskāraḥ tadā karturaṅgapradhānārthatvāt tatsaṁskārō-
pyaṅgapradhānārthaḥ ityagrīṣōmīyapaśuvikārē paśubandhēpi vapanādayaścōdakātsyuḥ । athāddikr̥tāva---
sthasya saṁskāraḥ tadā pradhāna ēva purūṣasyādhikārāt tadarthā vapanādayaḥ syuḥ iti । <b>katr̥bhūtasya
ēvaṁ karmāṅgatōpapadyata iti pūrvaḥ pakṣaḥ</b> । asyārthaḥ kartā hi karmaṇō'ṅgam । yadi 
<note>(1) P. 1077</note>
﻿<pb n="r912"/>
tasyaiva tē saṁskārā bhavēyuḥ tadā karmāṅgatā dharmāṇāmapi syāta । adhikr̥tāvasthastu pradhānabhutaḥ
tasya saṁskārā na karmaṇō'ṅgam । anaṅgāvasthāsaṁbandhitvāt akarmāṅgabhūtasya ca niyōga---
saṁbandhitaiva hīyatē । tasmāt kartr̥bhūtasyēti pūrvaḥ pakṣaḥ । rāddhāntamāha---<b>kimityaṁ-
śōpanipātinī itikartavyatēti saptamādyē vakṣyāmaḥ । ākāṅkṣādvayasya tatprasūtēḥ</b>
asyārthaḥ---yā kācidirk‍tavyatā sā sādhyāṁśōpanipātinī । na śādhanāṁśē । kutaḥ ?
kēna kathamityākāṅkṣādvayasya 2tatkartr̥tvāt । sādhyamēva sētikartavyatākaṁ karaṇamākāṅkṣati ।
na punaḥ karaṇamitikartavyatāmākṣipati iti saptamādyē darśitam । ēvaṁ sthitē kiṁ kartr̥bhāvē
yōgyatāmāpādayati utādhikr̥tabhāvē ayaṁ saṁskāra iti cintyatē । tatra <b>yadarthaḥ kartr̥bhāvaḥ
saṁskārō'pi tadartha ēva yuktaḥ</b> । adhikr̥tabhāvārthaṁ hi kartr̥tvam । aiśvaryalakṣaṇasyādhi-
kārasya saṁpatyarthaṁ puruṣaḥ kartr̥tāmavalambata iti । pradhānabhūtādhikr̥tāvasthasyaiva puruṣasya saṁskārō
yuktaḥ <b>adhikāraniṣpattyarthatvācchāstrasya । tasmādadhikr̥tasya saṁskāra iti yuktam</b> । 
phalabhūtādhikāranirvr̥ttau ca sāhāyyaṁ vāñchantau'dhikr̥tasaṁskārā api bhavantītikartavyatābhūtā
yāgasyētyuk‍taṁ bhāṣyē ।</p> 
<p><b>cikīṁrṣayā ca saṁyōgāt । barhirdharmādhikaraṇēna kimatrānyatvaṁ yēnēdamadhikaraṇa-
mārabhyatē</b> । yathā tatra barhirādēraṅgapradhānārthatā tathā'trapi vēdēraṅgapradhānārthataiva yuktā ।
<note>(1) P. 1078</note> <note>(2) R. tatkr̥tatvāt</note>
﻿<pb n="r913"/>
kimarthamidamadhikaraṇamārabhyatē । uttaraṁ---<b>pradhānacikīrṣāṁ pūrvapakṣavādī manyatē</b> । asyārthaḥ
-pūrvapakṣavādī pradhānasyaiva cikīrṣāṁ manyatē । tathāpi kimityāha---<b>yadarthā cikīrṣā tadarthānyē-
vāṅgānītyabhiprāyaḥ</b> । yadēva hi cikīrṣitaṁ tadarthānyēvāṅgānīti yuktam । ētēnaiva nyāyēna
saṁrvatraivam---yadapi sāmānyatōpadiṣṭaṁ---barhiṣi havīṁṣyāsādayatīti tadapyatrōdāharaṇamityava-
sēyam । ata ēva tadarthānyaṅgānīti bahuvacanam ।</p> 
<p><b>tathā'bhidhānēna । abhimarśanē tu sākṣāt pradhānaśabdasaṁyōgāt pūrvaḥ pakṣaḥ</b> ।
caturhōtrā paurṇamāsīmiti paurṇamāsīśabdasya pradhānavacanatvāt pradhānahaviṣāmēva abhimarśanaṁ,
pradhānasaṁbandhīnyēva havīṁṣi abhimarśanaṁ prati pradhānaśabdēnōpasthāpyantē na punaraṅgahavīṁpyapi । ēva-
mudāharaṇadvayē nyāyēna vacanēna ca pūrvapakṣaṁ kr̥tvā saṁprati rāddhāntamāha---<b>satyaṁ pradhānaṁ cikīrṣyatē 
tat‍tu sāṅgamadhikāranirvr̥ttāviti rāddhāntaḥ</b> । kō brūtē pradhānaṁ na cikīrṣyata iti ।
kintu tadēva cikīrṣyata iti na śakyatē vak‍tum । adhikāranirvr̥ttyarthaṁ tasya cikīrṣā ।
sāṅgaṁ ca pradhānamadhikāraṁ nirvartayati । nāṅgarahitam । tēna sāṅgaṁ cikīrṣyata iti । 
<b>ēvamabhimarśanamapyadhikārasādhanasyaiva</b> । tatrāpi hi dvitīyādarśanēna īpsitatamatvāvagatēḥ ।
īpsitatamatā ca sādhanasyaiva, na kēvalaṁ karaṇamātrasya । sādhanaṁ ca sētikartavyatākaṁ karaṇa-
<b>mityubhayōḥ</b> vēdyabhimarśanayōḥ <b>aṅgapradhānārthatā</b> । tulyāsiddhāntatayā ca dvau pūrvapakṣau kr̥tvā
siddhāntitam ।</p>
<note>(1) P. 1079</note>
﻿<pb n="r914"/>
<p><b>dīkṣādakṣiṇaṁ tu vacanātpradhānasya । dīkṣādakṣiṇamapi sāṅgādadhikāranirvr̥ttē.
sāṅgasyētyāśaṅkya vacanātpradhānasyēti rāddhāntaḥ</b> । kutaḥ ? anēna pūrvapakṣarāddhāntau
dvāvapyuk‍tau । kartr̥saṁskāratāṁ ca dīkṣāyā abhyupagamyēyaṁ cintā । tatra sāṅgasyādhikāra-
nirvartakatvāt sāṅgamēvānuṣṭhēyam । tadaṅgabhūtaḥ kartā । kartr̥saṁskārō'pi tadaṅgabhūta ēvēti
pūrvaḥ pakṣaḥ । vacanaṁ tu sāṅgapradhānābhiprāyēṇa varṇanīyam । na vacanasyānyārthatvē pramāṇa-
mastīti rāddhāntitam । saṁprati cōdayati---<b>yuk‍taṁ tāvat dīkṣā pradhānasya । yadā punardakṣiṇā
pradhānasya tadā kathamaparikrītairaṅgāni kriyantē</b> ? tāni cārtvijyādīni । <b>kēna vōk‍taṁ 
aparikrītairaṅgāni kriyanta iti</b> । 3<b>prākr̥tamānatikāraṇaṁ bhaviṣyatyēva</b> । dīkṣaṇīyā-
diṣvaiṣṭikēṣu cōdakaprāptā dakṣiṇā bhaviṣyati । yadi tatra prākr̥tī dakṣiṇā <b>na tarhi prasaṅgō</b>
dakṣiṇāyāḥ । <b>yathā prasaṅgaḥ tathā prasaṅgalakṣaṇa ēva vakṣyāmaḥ । darśanamuktam</b> ।</p>
<p><b>tathā yūpasya vēdiḥ । ardhamantarvēdīti śrūyatē kiṁ vēdiḥ yūpāḍgaṁ uta nēti saṁśayē</b>
<note>(1) P. 1081</note> <note>(2) P. 1082</note> <note>(3) prākr̥tamāha kiṁkāraṇaṁ</note>
﻿<pb n="r915"/>
<b>śrutēraṅgamiti pūrvaḥ pakṣaḥ</b> । ardhamantarvēdīti vacanāt vēdiraṅagaṁ yūpasyēti pūrvaḥ
pakṣaḥ । rāddhāntastu---<b>bahirvēdipadaikavākyatvāt na śrutyarthavidhānaṁ saṁbhavatīti dēśalakṣaṇā ।
ubhayavidhānē vākyabhēdaprasaṅgāt</b> । asyārthaḥ--- <q>“vajrō vai yūpaḥ, yadantarvēdi minuyāt nirdahēta
yadvahirvēdi anavaruddhaḥ syāt ardhamantarvēdyardhaṁ bahirvēdi minōti । avaruddhaḥ syāt na nirdahati”</q>
iti upakramōpasaṁhārayōḥ ēkavākyatvāt ēkamidaṁ vākyāmiti niścīyatē । yadyantarvēdīti
śrutyarthaḥ parigr̥hyatē tadā bahirvēdipadaikavākyatā nōpapadyatē ityēkavākyatāsiddha‍yarthaṁ dēśalakṣaṇaiva
nyāyyēti ।</p> 
<p><b>śāmidhēnīstadanvāhuriti । kaḥ punaḥ pūrvēṇāsya viśēṣaḥ</b> । yathā pūrvatra dēśa-
lakṣaṇā, tathā'trāpi havirdhānēna dēśō lakṣyatāmiti । uttaraṁ---<b>ayamasti viśēṣaḥ padāntarā-
saṁbaddhaṁ hyatra havirdhānaṁ śrūyatē । nāntarvēdivat bahirvēdipadasaṁbaddham । tasmādaṅgāṅgibhāva
ēva nyāyya iti pūrvapakṣavādī manyatē । śrutēḥ</b> । tatra hi śrutyarthaparityāgē bahirvēdipadaika-
vākyatā kāraṇam । iha tu tadabhāvāt śrauta ēvārthō grāhyaḥ । tēna havirdhānāṅgatā
sāmidhēnīnām, sāmidhēnyaṅgatā vā havirdhānasya yuktā । na viniyuktaviniyōgavirōdhō nāma
kaścidvirōdhō'sti । tathā hi---ēkaiva dadhijātiḥ kratau puruṣē ca viniyujyatē । yaddhi na
<note>(1) P. 1084</note>
﻿<pb n="r916"/>
yathā dr̥śyatē tadviruddhamityucyatē tadāha---<b>vijñānaviparītaṁ hi viruddhamabhidhīyatē</b> । itamēvā-
viruddhaṁ yadyathā jñāyatē tathā iti । <b>rāddhāntavādī tu ubhayōḥ anyārthatvāt dēśalakṣaṇasaṁbandha
ēva nyāyya iti manyatē</b> । ayamāśayaḥ---yadyapi vastuvirōdhō nāsti tathāpi yadanyasaṁbandhitayā
pratipat‍tumēva na śakyatē, yathā na dēvadattīyaṁ yajñadattīyamiti pratipattiḥ । iha havirdhānamiti
havissaṁbabandhaḥ pratīyatē tathā samidhēnīriti samindhanasaṁbandhaḥ pratīyatē tēna śrautārthānvayānupapattēḥ
dēśalakṣaṇayā saṁbandhō'vasīyatē । <b>tathā <q>‘havirdhānaṁ’</q> <q>‘sāmidhēnyaḥ’</q> iti samākhyā na
pīḍitā bhavati । anyathā hi</b> śrutyarthaparigrhē, <b>havirdhānaṁ sāmidhēnīnāṁ sāmidhēnyō vā
havirdhānasyēti dēvadattasyēdaṁ yajñadattasyēti yathēdamasaṁbaddhaṁ tathēdamapi syāt tasmādatrāpi
pūrvavat dēśalakṣaṇaivēti yuktam । āg‍nēyyadhikaraṇavacca sāmānyaviśēṣasaṁbandhē vākyabhēdaḥ
syāt</b> । asyārthaḥ---yathā āg‍nēyyadhikaraṇē aprakr̥tānāṁ grahaṇē tāsāṁ sāmānyasaṁbandhē
viśēṣasaṁbandhē ca vākyabhēdaḥ, tathēhāpi syāt atrāpi sāmānyēna tāvaddhavirdhānasaṁbandhaḥ punaśca
yasmin sunvanti havirdhānē tatsaṁbandha iti vākyabhēdaḥ syāt ।</p>
<p><b>śāstraphalaṁ prayōktari । kathaṁ punaratra parikrayādiṣu śrūvamāṇēṣu saṁśayaḥ ?</b>
asyārthaḥ---yadā varaṇaṁ parikrayaśca śrūyatē tadā tayōḥ dr̥ṣṭārthatvēnānatikāraṇatvāt parikrītai-
<note>(1) P. 1086</note>
﻿<pb n="r917"/>
ranyairēva padārthāḥ kartavyāḥ । tathā <b>‘maitrāvaruṇaḥ prēṣyati cānucāha’</b> iti sākṣādanya ēva
śrūyatē । tathā ādhvaryavaṁ ityādyāḥ samākhyāḥ santi iti kathamatra saṁśayaḥ ? pūrvapakṣā-
bhāvāditi । samarthayatē---<b>ayamabhiprāyaḥ-kartr̥gāmikriyāphalaṁ atra śrūyatē</b> । adhikāra---
vidhisāmarthyāt kartr̥tvamatrādhikāriṇaḥ śrūyatē । tatra yadi paraḥ padārthān kuryāt kartr̥tvamēva
vihanyēta । <b>atastadvirōdhāt</b> adhikārasāmarthyāvagatakartr̥tvāvirōdhāt parikrayaṁ manyatē
gauṇaṁ tēna nāyaṁ parikrayaḥ parikrayavadbhaviṣyati parikrayō'dr̥ṣṭārthō vā bhaviṣyati । tadāha
---<b>adr̥ṣṭārthaṁ vā manyatē</b> pūrvapakṣavādī । maitrāvaruṇādiśabdaśca kathañcita yajamānaparatayā
varṇanīyaḥ । <b>kathaṁ tarhi ādhvaryavamitvādyāḥ samākhyāḥ?</b> karmaṇāmadhvaryusaṁbandhābhāvāt ।
<b>granthasaṁyōgādupapannā bhaviṣyanti</b> । granthā ēvādhvaryavaḥ tadvihitaṁ ca karma ādhvaryavaṁ
bhaviṣyati । <b>tasmāt svayaṁ kartr̥taiva nyāyyēti pūrvapakṣavādī manyatē</b> । aniyamavādī tu
dravyōtsargamātraṁ svayamēva kartavyaṁ svatvatyāgalakṣaṇatvāttasya, śēṣaṁ tvanyaḥ svayaṁ vā kuryāditi ।
aniyamaṁ yō vadati , sa manyatē <b>parikrītairapi kriyamāṇaṁ tēnaiva kr̥taṁ bhavati</b> । kr̥taḥ ?
<b>sa hi tēṣāṁ prayōk‍tā prayōk‍tuśca kartr̥tvasmaraṇaṁ</b> tatprayōjakō hētuścēti cakārāt kartr̥tva-
smaraṇāt । adhikāraśca niyōganibandhanāṁ siddhimākṣipati । <b>na punarāhatyaiva kartr̥tvam</b>
tēna na kaścittasya virōdhaḥ । utsargastu svadravyatyāgalakṣaṇatvāt svayamēva kartavyō yajamānēna
<b>ēvaṁ kartr̥tvē upapannē na parikrayasya gauṇatā adr̥ṣṭārthātā vā śakyatē kalpayitum । samā-</b>
﻿<pb n="r918"/>
<b>khyāśca</b> ādhvaryavamityēvamādyāḥ karmaṇāṁ <b>mukhyā bhaviṣyanti na granthadvārikāḥ</b> । nanu
grantha ēvādhvarya<b>vādayaḥ</b> samākhyāḥ <b>na karmaṇi ityatrāha---na hyadhyētāraḥ adhvaryuśabdābhidhēyāḥ
adhyayanakālē</b> । yadyadhyētr̥̄ṇāmadhvaryuśabdēnābhidhānaṁ syāt tadā tadyōgāt granthē samākhyā
syāt । na caitadasti । karmakāla ēva tadva‍yapadēśa iti karmakarāṇāmēvādhvaryvādiśabdā vācakāḥ
tadyōgāt karmaṇyēva mukhyā saṁjñēti । <b>kathaṁ punaraniyanaṁ manyatē ?</b> parikrayaṇādīnāṁ
nityavacchravaṇāt । yuk‍taṁ cōtsargadvārēṇāpi kartr̥tvōpapattēḥ nityamanyairēva śēṣaḥ kartavya iti ।
<b>ayamabhiprāyaḥ---yadā svayamanutsāhī tadā parikrayaḥ yadā'sau parikrayaḥ tadā anyairēvēti
manyatē</b> । asyārthaḥ--- dr̥ṣṭārthaparyālōcanayā aśaktipakṣa ēva puruṣāntarāpēkṣāyāṁ parikrayādaya
iti । śak‍tēna tu svayaṁ kartavyamiti । <b>rāddhāntavādī tu manyatē nityavadāmnānāt parikrayasya
yadā svayaṁ na śak‍nuyāt tadā parikrayēṇēti na śakyatē kalpayitum</b> । tēna nityaṁ
parikrītairēva śēṣakāryaṁ kartavyam । <b>nanu sāmarthyāt bhaviṣyati</b> । yadā na śak‍nu-
yādityētat sāmarthyāt bhaviṣyati lōkavat । pariharati---<b>na hi śrutau pratyarthinyāṁ sāmarthyē
prabhavati</b> । śrutiścātra nityamēva parikrayaṁ bravīti । yadētyaśravaṇādityuktam । <b>lōkē tu
dr̥ṣṭārthatvādyadhathārthamiti yuktam</b> । niyōgastvatrādr̥ṣṭarūpaḥ parikrītapuruṣasādhya ēvēti nityaṁ
parikraya upādātavyaḥ ।</p>
﻿<pb n="r919"/>
<p><b>tatrārthāt kartr̥parimāṇam । ēvaṁ sthitē utsargādanyatra parikritakartr̥tvē parēṣāṁ
saṅkhyā'niyamaṁ manyatē pūrvapakṣavādī</b> । kāryārthaṁ hi puruṣā upādīyantē । tatra yadā
yāvadbhiḥ kāryaṁ tāvanta upādēyāḥ । nanu stōkēṣūpādīyamānēṣu kathaṁ samākhyā ghaṭiṣyatē ?
kathaṁ ca varaṇabhēda upapadyatē ? vr̥tatvāditi । tatrāha---<b>ēkasminnapi samākhyāvaraṇayōśca
upapattēḥ</b> । ēkatraiva samākhyānāmupapattiḥ vr̥kṣatarunyāyēna । tathā ēkasyaiva tatatkarmārthatayā
varaṇabhēda upapadyatē । <b>rāddhāntavādī tu utpattau tāvat samākhyātō bhēdaṁ manvānaḥ</b> । śrutau
tāvadādhvaryavādisamākhyā pratīyatē । tatra tadbhēdāt sajñināmapi bhēda ēvāvabhāti ।
<b>ma punarēka ēka saṁjñau cōdanāvagamyatvāt saṁjñānām</b> । ētā hi saṁjñāḥ cōdanāta ēvāva-
gamyantē na lōkataḥ । yadi lōkatō'vagamyēta tadā tadanurūpō'bhēdō bhēdō vā bhavēt ।
cōdanāvagamyē yathācōdanaṁ saṁjñābhēdāt saṁjñibhēda iti <b>yāvaccōdanaṁ</b> puruṣāḥ yāvatyaḥ
utpatticōdanāḥ tāvantaḥ puruṣā ityuktavān । <b>ēvaṁ darśapūrṇamāsādiṣvapītyuktam</b> । atrādhi-
karaṇē pūrvapakṣasiddhāntaracanē īdr̥śī---ēkatrāpi saṁjñānānātvadarśanāt na bhēdaḥ saṁjñināmiti
pūrvaḥ pakṣaḥ । rāddhāntastu puruṣāṇāmētāḥ saṁjñāścōdanāvagamyāḥ । tatra ca śabdabhēdāt
adhikārthatvamēva nyāyyam । na punarēkasyaiva śabdārthasya anēkaśabdatvādupapattiḥ2 । yatra
punaḥ pramāṇāntarēṇa darśanaṁ tatra kiṁ kriyatāmiti ।</p> 
<note>(1) P. 1089</note> <note>(2) śabdatvāpattiḥ</note>
﻿<pb n="r920"/>
<p><b>camasādhvaryavaśca tairvyapadēśāt । camasādhvaryavaśca kiṁ r̥tvik‌saṅkhyāsaṅkhyēthāḥ
uta saṅkhyāntaraparicchēdyāḥ</b> ityākṣēytuṁ saṁśayō'nubhāṣitaḥ । ākṣēpamāh---nanu <b>ca
hōtr̥kāṇāṁ camasādhvaryava iti vyapadēśāt anyairēva</b> camasādhvaryubhirbhavitavyam । tataśca
pūrvapakṣābhāvāt saṁśaya ēva nāstītyarthaḥ । <b>parasparavyapadēśādapyētadupapadyata iti pūrvaḥ pakṣaḥ</b> ।
anyōnyamr̥tvijāṁ r̥tvigantarāpēkṣayā sa vyapadēśa iti na r̥tvik‌saṅkhyātiriktāścamasādhvaryavaḥ ।
<b>na ṣaṣṭa‍yantānāṁ parasparasaṁbandhō vidyata iti saddhāntavādī vyatirik‍taṁ manyatē</b> । asvārthaḥ
---sarva ēva r̥tvijaḥ ṣaṣṭha‍yantēna nirdiśyantē <q>‘hōtrakāṇāṁ’</q> <q>‘madhyataḥ kāriṇāṁ’</q> ityēvamādiṣu
vākyēṣu । na ca ṣaṣṭha‍yantē parasparaṁ sabandhāvagatiḥ yathā dēvadattasya bhrātā yajñadattasya bhrātēti
tābhyāmanyaḥ pratīyatē na punaḥ parasparaṁ tayōḥ saṁbandha iti r̥tvigdhyatirik‍tāścamasādhvaryavaḥ ।
<b>utpattau ca saṁjñābhēdāt</b> yad‌yutpattau saṁjñābhēdō na syāt tadā laukikīyaṁ samākhyēti
yathālōkaṁ vartēta । tataśca bhēdō na syāt । uttpattau saṁjñābhēdāt yuktō'rthabhēdaḥ । tasmādanyē
camasādhvaryavaḥ iti ।</p> 
<p><b>utpattau bahuśrutēḥ । idamidānīṁ sandihyatē---kimaniyatā uta bahava iti</b> ।
<note>(1) P. 1089</note> <note>(2) P. 1092</note>
﻿<pb n="r921"/>
<b>prātipadikārthasiddhēraniyatāḥ</b> । ēkasminnapi prātipadikārthasiddhēraniyatāḥ । nanu kathaṁ
bahuvacanaṁ camasādhvaryūn vr̥ṇīta iti tatrāha---<b>aniyamē'pi pakṣē bahuvacanōpapattēḥ</b> ।
rāddhāntamāha---<b>na, nityavadbahuvacanasya śrūyamāṇatvāt</b> pākṣikatvānupapattēḥ । nanu ca
camasādhvaryūṇāmūddēśyatvāt grahavadavivakṣitā saṅkhyētyatrāha---<b>utpattau ca bahuvacanasya
vivakṣitatvāt</b> । asyārthaḥ---yadyapi camasādhvaryavaḥ iha vākyē uddēśyāḥ tathāpi tēṣāṁ
saṅkhyā'navagatā ityasti saṅkhyāpēkṣā kiyanta utpādyanta iti । tēnāpēkṣitatvāt vivakṣitā
saṁkhyēti । grahē tu vijñātatvāt saṅkhyāyāḥ apēkṣaiva nāstīti yuktā tatrāvivakṣā ।
tadāha---<b>asiddhārthalakṣaṇaṁ prātipadikaṁ na vacanamapēkṣatē nōtpādyavacanam । tasmādvahavaḥ</b> ।
idamēvātra vyutpādyatē utpādyagatā saṅkhyā uddēśyatvēpi vivakṣitēti ।</p>
<p><b>daśatvaṁ liṅgadarśanāt । sthitē bahutvē kimaniyamaḥ, uta niyataiva kācit
bahuvacanābhidhēyā saṅkhyā, uta tritvasaṅkhyaivēti</b> saṁśayaḥ । anēna avāntarasaṅgatimāha
---<b>kapiñjalavat tritvasaṅkhyaivēti</b> aniyama iti vā prāptē <b>daśapēyē</b> vikr̥tibhūtē siddhavat
daśa camasādhvaryudarśanāt daśaivēti niyamaḥ । <b>svāmidaśatvācca । atra ca aniyamapakṣa</b>
<note>(1) P. 1092</note>
﻿<pb n="r922"/>
upakramamātram । kapiñ‍jalānyāyēna traya ēvēti pūrvaḥ pakṣaḥ । kathaṁ punaḥ daśapēyē daśadarśanādiha
daśa bhavēyurityatrāha---<b>anyatrāpi niyatā saṅkhyā upadēśaṁ niyantumarhati avirōdhāt</b> ।
yadyatra trayō bhavēyuḥ tadā siddhavaddarśanaṁ nōpapadyatē daśapakṣē tu bahuvacanasya na kaścidvirōdhaḥ daśā-
nāmapi bahutvāt । <b>tathā cōk‍taṁ kāraṇadatikrama iti</b> । nanu tēnaiva tarhi gatārtha-
midam । na । anyavartitvāt daśasaṅkhyāyāḥ pūrvapakṣiṇō'dhikāśaṅkā ।</p>
<p><b>śamitā ca śabdabhēdāt</b> । yathā saṁjñābhēdāt camasādhvaryavaḥ r̥tvigbhyō bhidyantē
ēvaṁ <b>śamitāpi śabdabhēdādbhidyatē</b> । anēnāvāntarasaṅgatiruktā । yuktimāha---<b>saṁjñā-
bhēdaścōpapannō bhavati</b> । anyathā ēkasyaivārthasyānēkaśabdatvamanyāyyamāśritaṁ syāt iti ।
rāddhāntamāha---<b>nātra bhēdaḥ utpattinibandhanō hi bhēda uktaḥ । na cāsyōtpattirasti</b> ।
asyārthaḥ---na śabdabhēdamātrādbhēda uktaḥ । api tu utpatticōdanābhēdāt । utpatticōda-
nāyāṁ hi alaukikī saṁjñā bhavati । anyathā tu alaukikārthāntarābhāvāt prakr̥tānāmanya-
tarasminnayaṁ śabdō vartata iti niścīyatē । yadyasyōtpattirnāsti <b>kathaṁ tarhi saṁjñānyatvaṁ</b>
<note>(1) P. 1092</note>
﻿<pb n="r923"/>
nārthāntaraṁ vinā saṁjñānyatvamupapadyata iti autsargikō nyāyaḥ । uttaraṁ---<b>naivēyaṁ saṁjñā, kiṁ
tarhi ? yaugikābhidhānamēva</b> śamayatīti śamitā । tēna yaḥ śamayati paśuṁ sa prakr̥tā-
nāmanyatamō bhaviṣyati । <b>ēvaṁ cādhvaryavamiti samākhyā upapannā bhaviṣyati</b> । śāmitra-
mapyādhvaryavamiti samākhyāyatē । yadi cādhvaryurēva śamitā ēvamupapadyatē samākhyēti ।</p>
<p><b>upagāśca liṅgadarśanāt । kēna viśēṣēṇāyamadhikaraṇātidēśaḥ</b> ? yāvatā upagā-
śabdō'pi yaugikaḥ । na2 cāsyōtpattirasti । <b>ayaṁ viśēṣaḥ upagā iti gānakāriṇāṁ
saṁbandhāt camasādhvaryava iva hōtrakāṇāmiti pūrvapakṣavādī manyatē</b> । asyārthaḥ
---gātr̥̄ṇāmupagāḥ saṁbandhinō bhavanti । na ca r̥tvigantarasaṁbandhitā r̥tvijaḥ । tēna
yathā camasādhvaryavō hōtrakāṇāṁ saṁbandhinō'nyē ca r̥tvigbhyaḥ tathā upagā iti pūrvapakṣavādī
manyatē । <b>utpattēraśravaṇādityatidiṣṭō rāddhāntaḥ</b> । utpattēraśravaṇādarthāntarābhāvāt
tēṣvēvābamupagāśabdō yaugikaḥ । yaśca gātr̥saṁbandhaḥ sa gānōpacayakāritvanibandhanō na svāmi-
karmakaratvanibandhanaḥ । <b>liṅgamuktam</b> ।</p>
<note>(1) P. 1094</note> <note>(2) G. na cānyō</note>
﻿<pb n="r924"/>
<p><b>vikrayī tvanyaḥ। sōmavikrayī punaḥ</b> kimr̥tvigēva utānya iti <b>tēṣāmr̥tvijā-
mēvānyatama iti</b> pūrvapakṣavādī <b>manyatē</b> । cōdyamāha---<b>nanu cācōditō vikrayaḥ cōdi-
tasya ca r̥tvijaḥ kartr̥tvēnōpādīyantē</b> । asyārthaḥ---<b>yaccōditaṁ tatkratōraṅgam । yaccāṅgaṁ
tadyajamānēna kartavyam</b> । tadēva kartuṁ puruṣā upādīyanta iti kathaṁ <b>vikrayaḥ</b> ārtvijaḥ ।
pariharati---<b>krayōpādānaśēṣaṁ</b> vikrayaṁ <b>manvānasya pūrvaḥ pakṣaḥ</b> । krayastāvaccōditaḥ
na cāsau vikrayaṁ vinā sidhyati । na kaścitsōmavikrayē svataḥ pravr̥ttaḥ sōmavikrayasya pratiṣiddha-
tvāt । kratvarthatvē tu vikrayasya nāsti pratiṣēdhaḥ iti krayōpādānaśēṣatayā vikrayō'pyaṅgam ।
ataḥ r̥tvijaiva kartavyaṁ itarāṅgavaditi pūrvaḥ pakṣaḥ । <b>rāddhāntavādī tu lōbhādēva</b> vikrētu-
<b>rākṣēpasiddhēḥ dravyārjanavanna śēṣaṁ manyatē</b> । yadyapyasti pratiṣēdhaḥ tathāpi kēcillōbhāt ati-
krāntaniṣēdhāḥ svata ēva sōmavikrayē'pi pravr̥ttāḥ । tānāśritya prayōgavidhiḥ na sōmavikraya-
mākṣipati yathā dravyārjanam । api ca śūdrādīnāṁ sarvavikrayābhyanujñānāt niṣēdhātikramō'pi
nāsti <b>ityanārtvijamēva । atō'nyaḥ</b> sōmavikrayīti siddham ।</p>
<p><b>karmakāryāt sarvēṣām । nanu cātra rāddhāntō na ghaṭatē । kathaṁ na ghaṭatē</b> ? ākṣēptā
<note>(1) P. 1094</note>
﻿<pb n="r925"/>
āha---<b>utpattāvapi parisaṅkhyaiva prāpnōti</b> yadyutpattirēva r̥tvika‍śabdasya pravr̥ttau nimittē
tathāpi <b>parisaṅkhyaiva prāpnōti</b> saptadaśartvija iti । kutaḥ ? <b>camasādhvaryūṇāmapyutpatti-
śravaṇāt</b> । utpattinimittatvē tēṣāmapi r̥tvika‍śabdapravr̥ttau saptadaśēti saṅkhyānupapattau
parisaṅkhyaivāśrayaṇīyā । <b>atha parisaṅkhyaivēṣṭā</b>'bhidhānasya <b>r̥tuyajananimittanirasanamanarthakaṁ
syāt</b> । r̥tuyajananimittatvēpi r̥tvigabhidhānasya parisaṅkhyaivēyaṁ bhaviṣyati saptadaśar̥tvija
iti rāddhāntaṁ saṁbandhayati---<b>atrōcyatē । utpattau</b> nimittabhūtāyāmaṅgīkriyamāṇāyāṁ
<b>naivaṁ parisaṅkhyā prāp‍nōti ēkaikatrōdgātrādiśabdatulyatvāt r̥tvika‍śabdasya nātrāpahnavanīyaṁ
kiñcidasti</b> । asyārthaḥ---tatra parisaṅkhyā bhavati yatrāpahnavanīyaṁ kiñcidasti, utpattau śabda-
nimittāyāṁ aṅgīkriyamāṇāyāṁ yathōdgātrādiśabdaḥ ēkaikavālaukikārthaḥ tathā'yamapi r̥tvik-
śabdaḥ ṣōḍaśasu cōdanaikasamadhigamyavācakabhāvaḥ । tēna yatraiva vēdēna prayuktaḥ tēṣāmēva
vācaka iti niścīyatē nānyēṣāmiti nāsti parisaṅkhyēyam । <b>r̥tuyajananimittē punaḥ</b>
r̥tvika‍śabdē'rthāpahnavaḥ । sarvēṣāmr̥tau yajanāt । bhavatu kō dōṣa ityatrāha---<b>na cāsau śakyatē</b>
vacanaśatēnāpi । 1vacanapravr̥ttēḥ sati nimittē durvāratvāt । yata ēvōtpattinimittā ata
ēva laukikīyaṁ saṁjñā । <b>ata ēvōparitanamadhikaraṇamupapannaṁ bhavati</b> । vaidikaprayōgēṇa
r̥tvika‍śabdārthaniścayē yatraiva prayujyatē tatraiva vācaka iti niścīyatē । tēna ṣōḍaśānāmēva
r̥tvika‍tvaṁ sidhyati । anyathā r̥tuyajananimittatvē sarvēṣāmr̥tvika‍śabdābhidhēyatā syāt ।
<b>ēvaṁ ca vadatā</b> pūrvādhikaraṇasya viśēṣaparyantatāvyavasthāpanamātramidamityuk‍taṁ bhavati ।</p>
<note>(1) G. śabdavr̥ttēḥ</note>
﻿<pb n="r926"/>
<p><b>niyamastu dakṣiṇābhiḥ । kē ta iti saṁśayaḥ । <q>‘r̥tvigbhyō dakṣiṇāṁ dadāti’</q> iti
prakramya</b> dakṣiṇāviśēṣavidhiparē vākyē saṁpradānatvēna <b>kīrtayati yān tē ta iti rāddhāntaḥ ।
tathā yē yajamānāsta r̥tvija iti ca darśitam</b> । yajamānānāmēvārtvijyē vidhānāt
r̥tvikkarmakaratayā yajamānēṣvēva cōdakaprāptadīkṣākartr̥viśēṣavidhiparē vākyē yān śabdān
prayuṅk‍tē tacchabdavācyā r̥tvija iti siddhamadhvaryvādīnāmēvartviktvam ।</p>
<p><b>svāmisaptadaśāḥ । <q>‘saptadaśa r̥tvijaḥ’</q> iti śrūyatē । tatra kiṁ yajamānēna saha
saptadaśa uta yajamānavyatiriktā anyē saptadaśēti</b> saṁśayaḥ ēvaṁ ca bruvatā gr̥hapatiśabdō
yajamānaparō bhāṣyē iti vyākhyātam । <b>kiṁ prāptam</b> ? yajamānādanyē <b>saptadaśa yasmāt</b>
<b>karma</b>karasaṅkhyaiṣā । na svāmī karmēkaraḥ <q>‘karmaṇi bhr̥tau’</q> iti bhr̥tipūrvaṁ karma kurvāṇē karmakara-
śabdō vyutpāditaḥ na svāmī bhr̥tyakarma kurutē3 । nanu mā nāma bhr̥tyakarma karōtu । kurutē
tāvadasau tēna kimiti tamēva gr̥hītvā saptadaśēti vyapadēśō na bhavati ityatrāha---<b>ēkadharma-
yuktānāṁ cāvāntarasaṅkyōpapadyatē । ityanya ēvēti yuktam</b> । yadi hyēkadharmayōgō nāśrīyatē
<note>(1) P. 1094</note> <note>(2) P. 1099</note> <note>(3) R. bhr̥tyāḥ karma kurvatē ।</note>
﻿<pb n="r927"/>
tadā sarvēṣāṁ padārthānāṁ ēkasaṅkhyaiva syāt avāntarasaṅkhyayā vyavahārō na syāt । asti
cāsau । tatra hi ēkadharmayōga ēva nimittam nartvijāṁ yajamānasya ca ēkadharmayōga iti na
tadabhiprāyēṇa saṅkhyōpapadyata ityanya ēva saptadaśō yajamānāditi । <b>atrōcyatē । svāmi-
saptadaśāḥ saptadaśaḥ svāmī yēṣāṁ tē tathōktāḥ । nanu ca karmakarasāmānyaprayuktaiṣā avāntara-
saṁṅkhyā</b> । pariharati---<b>kēna vōk‍taṁ na</b> karmakarasāmānyaprayuk‍tēti । <b>kathaṁ tarhi svāmi-
saptadaśāḥ saptadaśaḥ</b> । uttaram---<b>na svāmi/?/yā yajamānaḥ saptadaśaḥ । kiṁ tarhi ? kartr̥-
tayaiva</b> । ētadēva spaṣṭayati---<b>yajamānāpēkṣaiṣā saṅkhyā nādhikāritayā । nanu ca <q>‘sadasyaṁ
vr̥ṇīta’</q> iti varaṇōtpattimaṅgīkr̥tya ēṣā saṅkhyā । na ca yajamāna utpadyatē</b> । asyārthaḥ
---yajamānōtpādyatālakṣaṇaikadharmayōgādēṣā saṅkhyā bhavati । asti ca yajamānēnōtpādyō'nyō'pi
saptadaśaḥ sadasyō nāma । tathā hi tasya varaṇaṁ samāmananti <q>“sadasyaṁ vr̥ṇītē”</q> iti ।
atrāpi ca r̥tvika‍śabdō lākṣaṇika ēva । satyapi sadasyē puruṣāntarē tatra r̥tvika‍śabdā-
prayōgāt । ata ēva bhāṣyakārīyaṁ sandēhaṁ parityajya nibandhanakārēṇānyathā sandēhō
darśitaḥ । bhāṣyē ca sadasyagrahaṇamupalakṣaṇam । ētaduk‍taṁ bhavati---yajamānādanyaṁ yaṁ kañcidabhi-
prētya iyaṁ saṅkhyā uta yajamānamabhiprētyēti । cōdyaṁ pariharati---<b>ucyatē । ṣōḍaśānāmēva
varaṇēnōtpattiḥ । nanu ca sadasyaṁ vr̥ṇītē’ iti sadasyaḥ saptadaśō bhaviṣyati yadi brahmaṇyē-
cāyaṁ sadasyaśabdō vartatē</b> । asyārthaḥ---dakṣiṇayā puruṣāṇāmupādānamiti vakṣyāmaḥ । varaṇaṁ
﻿<pb n="r928"/>
tadanugrāhakam । tēna yadyapi sadasyasya varaṇaṁ śrūyatē tathāpi dakṣiṇāśravaṇāt na sadasyō
nāmānyaḥ kaścit saṁbhavati । dakṣiṇā ca brahmaṇaḥ śrūyatē । varaṇaṁ ca tasya brahmaśabdēna
nōktam । hōtrādīnāṁ tu varaṇaṁ hōtrādiśabdēnaiva । tēna brahmaṇa ēvēdaṁ varaṇam । śaknōti
ca tatra yōgikayā vr̥ttyā sadasyaśabdō vartitum । sa hi sadasi bhavaḥ । <b>tasmāt svābhi-
saptadaśāḥ</b> parigr̥hyantē । <b>atha kasmādēkaścamasādhvaryurna parigr̥hyatē</b> nōtpādyapuruṣābhi-
prāyā saptadaśasaṅkhyēti । pariharati---<b>na tē yajamānēna varitavyā ityuktam</b> tēnōtpattiḥ
tēṣāmēkarūpā na bhavatītyarthaḥ । tasmāt <b>karmakaraiḥ</b> r̥tvigbhiḥ <b>sāmānyāt</b> samatvāt
yajamānasya nityakarmakaratvāt <b>yajamāna ēva</b> saptadaśō na camasādhvaryuḥ aśakti-
viṣayatvāditi ।</p>
<p><b>tē sarvārthāḥ prayuk‍tatvāt । idamidānīṁ sandihyatē---kiṁ sarvārthā r̥tvijaḥ
yāvatyuruṣakāryaṁ yajamānasya tāvataiḥ kriyatē,uta yāvadvacanamiti</b> । kratuprakaraṇaṁ ēva
yāvatpuruṣakāryaṁ tāvattaiḥ sarvaiḥ kartavyaṁ aniyamēna, uta yadēva yasya vacanēna samākhyayā vā
prāptaṁ tadēvēti । <b>agnayaśca svakālatvāditi kibhidaṁ</b> ? ēkagranthēnāha---<b>nanu cādhānasya
sarvārthatāṁ vadatā agnīnāṁ sarvārthatvamuktam । kimidaṁ punassarvārthatōcyatē</b> । asyārthaḥ
<note>(1) P. 1102</note>
﻿<pb n="r929"/>
yadi sādhyatayā sarvārthatā'gnīnāmucyatē, tadayuktam, sādhitatvāt । atha nirākāryatayōcyatē,
tanna, sthitasya nyāyasyōddhārābhāvāt । vadati ca svakālatvādagnayaḥ sarvārthā iti । <q>‘samadhigata-
mētadi’</q>ti sthitamēvārthaṁ darśayati । tasmādayuktamityākṣēpaḥ । samādhattē---<b>saivēyaṁ sarvārthatā atra puna-
ssādhyatē svakālatvāditi</b> । asyārthaḥ---ētaduk‍taṁ bhavati bhinnēna sūtrēṇādhikaraṇāntaramētat
sarvārthatāmākṣipya samarthayitumiti । tatrāyamākṣēpaḥ pūrvamuktaḥ āhitāgnēradhikāraśravaṇāt
āhitānāṁ kratvarthatā । tēna(na) viniyuktānāmagnīnāṁ utpattiḥ ityādhānaṁ sarvārthamuktam ।
tatrēdamucyatē---nanvētadēvāyuk‍taṁ āhitāgnēradhikāra iti yathā'dhikr̥taḥ purōḍāśādikamutpādayati
tathaivāgnīn ityētadēva yuktamiti । tatrēdaṁ samādhānam svakālatvādādhānasyāntataḥ kartumaśak‍tēḥ
āhitāgnēradhikāra iti । atra cōdayati---<b>nanu ca svakālatvāt yāvadagnikāryaṁ tatsarvaṁ
agnibhirityucyatē yathā yāvatpuruṣakāryaṁ tatsarvamr̥tvigbhiriti</b> । asyārthaḥ---ēka-
sūtrōpāttatvādagnīnāṁ r̥tvijāṁ ca īdr̥śī sarvārthatōcyatē । r̥tvijāṁ ca yāvatpuruṣakāri-
tayā sarvārthatvamucyatē । tēnāgnīnāmapi svakālatvāt sakalāgnikāryakāritaivōcyata iti ।
ēkadēśī pr̥cchati---<b>tataḥ kiṁ</b> ? ākṣēptā āha---<b>tadētannōpapadyatē 1samadhigatamētat
ag‍nayaśca svakālatvāditi</b> । kutaḥ ? <b>na hi svakālatvādyāvadagnikāryaṁ tadarthatā
sidhyati</b> tatra svakālatvasyāhētutvāt । <b>kiṁ tarhi</b> ? <b>svakālatvēna sarvakarmārthatā
sidhyatītyuktō</b> nyāyaḥ । <b>na hi pratikarma utpattirbhavatītyarthaḥ</b> । svakālēnādhānēnāgnayō
lōhasuvarṇavat ārjyantē, na punaḥ pratikarmēti darśitam । samādhattē---yadi svakālatvēna
<note>(1)G. samarthita</note>
﻿<pb n="r930"/>
sarvakarmārthatā sidhyati---<b>ēvaṁ tarhi tvayaivōk‍taṁ</b> asmadabhiprētam । kutaḥ---<b>yasmāt
yasyaiva hētuḥ sa ēva pratijñātārthaḥ</b> । tēna sarvakarmārthatā pratijñāyatē tadanurūpatvāt
hētōḥ । <b>tasmāt sūtradvayamētat</b> । yataḥ sūtradvayam ata ēva <b>ādhastyasūtrasya
parihārō'mamucyatē idaṁ tu</b> idānīṁ sarvārthatvaṁ <b>sthitamēva</b> । idānīṁ parihāramāha---<b>na hyatra
vacanāni nityānuvādatayā kalpyantē</b> । yadi hi vacanāni nityānuvādatayā kalpyēran
tadā sarvapuruṣakāryārthatā r̥tvijāṁ syāt । na tvēdasti pakṣē puruṣāntarāṇāmapi tatra
prāptatvāt । <b>tasmāt yāvadvacanamēva kāryamr̥tvijāmiti</b> ।</p>
<p><b>tasyōpadēśasamākhyānēna nirdēśaḥ । idamidānīṁ cintyatē---yadyēna samākhyāyatē
tat tēnaiva puruṣēṇa kartavyam uta kiñcidanyēnāpi iti</b> bhāṣyōktaḥ sandēhō darśitaḥ ।
<b>ēṣa tāvadutsargaḥ yadyēna samākhyāyatē tattēna kartavyamiti । ucyatē---tatra vacanāt</b>
<note>(1) P. 1106</note>
﻿<pb n="r931"/>
<b>viśēṣasamākhyānāccāpavādaḥ</b> । <b>kathaṁ tarhi sāmānyasamākhyā</b> ? uttaraṁ---<b>brāhmaṇagrāma-
vadityadōṣaḥ</b> । anyathāpyupapannatvāt sāmānyasamākhyā durbalā । anyathā'nupapadyamānatayā ca
viśēṣasamākhyā balīyasī । vacanāt‍tu śīghraviniyōgāvagamāt vacanaṁ balīya iti nirṇayaḥ ।
darśanamuktam ।</p>
<p><b>praiṣānuvacanaṁ mētrāvaruṇasya</b> । <b><q>‘maitrāvaruṇaḥ prēṣyati cānucāhē’</q>ti kiṁ praiṣamātra</b>
anuvacanasaṁyuktamasaṁyuk‍taṁ ca sarvaṁ tathā anuvacanamātraṁ tu yatpraiṣēṇa saṁyuktamasaṁyuktaṁ ca tatsarvaṁ
maitrāvaruṇēna kartavyaṁ uta saṁyuktamēvēti sandihya rāddhāntamāha---<b>saṁyuktasya vidyamānatvāt nā-
saṁyuk‍taṁ parigr̥hyata iti</b> । pūrvapakṣō'tra spaṣṭatvānnōktaḥ pratyuddēśaṁ vākyasamāptēḥ praiṣamātrē
maitrāvaruṇasya viniyōgaḥ tathā'nuvacanamātra iti । rāddhāntagranthasya tvayamarthaḥ sahacaritā-
sahacaritayōḥ sahacaritē pratyaya iti sarvajanaviditamētat । asti ca praiṣavacanasahitamanu-
vacanam, anuvacanasahitaśca praiṣaḥ iti tēna prēṣyatītyayaṁ śabdō'nuvacanasahita ēva praiṣē
vartatē । tathā cānucāhēti śabdaḥ praiṣasahacaritamēvānuvacanamāha । asti ca tat tathāvidhaṁ
dvayamapīti । <b>caśabdaścaivaṁ samarthitō bhavati samuccitāvasthādyōtakaḥ</b> samuccitayōrēva maitrā-
varuṇaviniyōgadarśanāt । <b>darśanamuktam</b> ।</p>
<note>(1) P. 1106</note>
﻿<pb n="r932"/>
<p><b>camasāṁścamasādhvaryavaḥ</b> । <b>kiṁ camasaiścamasādhvaryavō juhvati utādhvaryurēvēti saṁśayē
samākhyā anyathā nōpapadyata iti pūrvaḥ pakṣaḥ</b> । yadi camasādhvaryavaḥ camasaina juhvati kathaṁ tē
camasādhvaryava iti samākhyāṁ labhēran । camasē adhvaryavō bhavantīti camasādhvaryavaḥ ।
adhvaryōścānyatra hōmakāritā'vagatā । tatsamānatā tēṣāṁ puruṣāṇāmiti pūrvaḥ pakṣaḥ । <b>rāddhāntastu
adhvaryuśabdasyōtpattinimittatvāt</b> anēkārthābhidhānaṁ na nyāyyamiti <b>adhvaryuriva camasēṣu
bhavantīti camasādhvaryavaḥ tasmādadhvaryurjuhōtīti</b> । asyārthaḥ---adhvaryuśabdastāvat
anēkārthō na bhavati । kintu viśiṣṭasya r̥tvijō vācakaḥ puruṣāntarē gauṇaḥ । tatra yadi
camasē adhvaryōḥ hōmō na syāt kathaṁ tarhi camasē adhvaryuvadbhāvaḥ ? tasmādavaśyāṅgīkaraṇīyaḥ
camasēṁ adhvaryōrhōmaḥ । tēna sa ēva juhōti । <b>kathaṁ tarhi adhvaryuvadbhāvaḥ</b> ? vinā
karmaṇā tatsādr̥śyamanupapannamiti । <b>uttaraṁ---anyatra vyāpr̥tē tasmin</b> mukhyē adhvaryōrgauṇasya
<b>tatkāryakaraṇadarśanāt</b> । <b>darśanamuktam</b> ।</p>
<p><b>vēdōpadēśāt</b> । <b>śyēnavājapēyāvudāharaṇam</b> । <b>kiṁ śyēna udgātrā samākhyātaḥ</b>
udgātrā sāṅgaḥ <b>kartavyaḥ samākhyānāt, adhvaryuṇā ca vājapēyaḥ uta ṣōḍaśabhirapīti saṁśayē</b>
<note>(1) P. 1108</note> <note>(2) P. 1109</note>
﻿<pb n="r933"/>
<b>viśēṣasamākhyānāt udgātrā adhvaryuṇā cēti prāptē upakāradarśanāt ṣōḍaśabhirapīti
vadāmaḥ</b> । asyārthaḥ---prakr̥tau padārthā yēna kr̥tāḥ vikr̥tāvapi tēnaiva kartavyā ? tēṣāṁ padārthānāṁ
tatra prāptēḥ । nanu ca vaikr̥tī viśēṣasamākhyā kartrantaraṁ kalpayatītyatrāha---<b>klr̥ptakalpyayōḥ
klr̥ptō balīyān ityuktō hētuḥ</b> । tata ētaduk‍taṁ bhavati---prakr̥tau klr̥ptaḥ puruṣāntara-
saṁbandhaḥ vikr̥tau kalpyaḥ । na ca klr̥ptē pratipakṣē kalpanā ātmānaṁ labhatē iti tatra
tatrōktam ।</p>
<trailer>iti r̥juvimalāpañcikāyāṁ tr̥tīyasya
saptamaḥ pādaḥ</trailer>
﻿<pb n="r934"/>
</section>
<section>
<head>atha r̥juvimalāyāṁ</head>
<head>tr̥tīyādhyāyasya aṣṭamaḥ pādaḥ</head>
<p><b>svāmikarma parikrayaḥ</b> । <b>samākhyayā ādhvaryavamiti prāptē adhikāraśrutivirō-
dhāt yājamānamiti rāddhāntaḥ</b> । asyārthaḥ---ādhvaryavamiti samākhyātē kāṇḍē pari-
krayatya paṭhitatvāt adhvaryukartr̥kamēva prāptam । na cēdamāśaṅkanīyam kimiti parakīyakarmakaraṇāya
paraḥ puruṣāntarāṇi parikrīṇītē iti, yataḥ samadhikadhana2lōbhādayamarthō lōkē dr̥śyata iti । ēvaṁ
prāptē brūmaḥ---adhikāraśrutēryajamānasya sarvatra kartr̥tāmāpādayantyāḥ pradhānabhūtāyā virōdhāt
samākhyābādhēna yājamāna ēva parikrayaḥ । adhvaryuparikrītapuruṣāntarakr̥tāḥ padārthāḥ na
yajamānēna kr̥tāḥ nāpi kāritāḥ । nanu laukikīmadhvaryuprayuktimāśritya yajamānakāritā
bhaviṣyati । nētyucyatē । yāvadēva śrūyatē tāvadēvāśritya śāstrārthavarṇanā yuktā । na ca parikrayā-
ntaramadhvaryōḥ śrūyatē । yāvatī cādhvaryōḥ dakṣiṇā''mnāyatē na tāvatyā yajamānasya puruṣāntarapari-
krayārthaṁ adhvaryuṁ prati prayōjakatā saṁbhavati । tasmādādhvaryavatvē parikrayasya adhikāraśrutivirōdhaḥ ।
<b>vacanādr̥tvijāmapi parikrayaḥ syāt</b> । tatra ca parikrayāntarakalpanā'nupapannēti ।</p>
<p><b>saṁskārāstu puruṣasāmarthyē</b> । <b>vapanādīnāṁ samākhyayā nādhikārō virudhyata iti
pūrvaḥ pakṣaḥ</b> । anēna pūrvādhikaraṇādviśēṣamāha । yathā pūrvatrārtvijatvē adhikāraśrutivirōdhaḥ
<note>(1) P. 1112</note> <note>(2) R. lā</note>
﻿<pb n="r935"/>
tathā'tra nāsti kītaiḥ r̥tvigbhiḥ kriyamāṇā vapanādayō yajamānēnaiva kr̥tāḥ yataḥ । tēna vapanādayaḥ
samākhyayā''dhvaryavāḥ । ēvaṁ ca sthitē'sminnadhikaraṇē yajamānasaṁskāratvē phalasaṁyōgādityatra
(3-7-2) adhikr̥tāvasthāsaṁskāratvamuktam । <b>rāddhāntavādī tu puruṣasaṁskāraṁ manvānō na
saṁskartuṁ puruṣāḥ parikrīyantē kiṁ tarhi kārayitum</b> । <b>ataḥ sāmarthyāt samākhyābādhaṁ
manyatē</b> । asyārthaḥ---yadyayaṁ puruṣasaṁskārō na bhavēt tadā bhavēdēva nirvāpādivat ādhvaryavaḥ ।
(iti puruṣasaṁskāraḥ) puruṣasaṁskārāścaitē lōkavat । tatra cādhvaryusaṁskāratvē adhikāraśrutērvirōdhaḥ
yajamānasya tēṣu kartr̥tvānupapattēḥ । parikrayadvārēṇa hi tēṣu yajamānasya kartr̥tā । na ca
saṁskārārthaḥ parikrayaḥ । kāryāntaraśēṣabhūtasya hi dravyasyōpādānaṁ na punaḥ śēṣibhūtasya ।
parikrayaśca puruṣōpādān । tēnāsau karma kartu na saṁskartumiti parikrayasya tādarthyābhāvāt
na parikrayadūrēṇa yajamānasya r̥tvika‍saṁskāratvēna vapanādiṣu kartr̥tvōpapattiriti adhikāraśruti-
virōdhāt samākhyābādhaḥ ।</p>
<p><b>yatra punaḥ śrutyaiva r̥tvika‍saṁskāraścōdyatē na tatrādhikāraśrutisāmarthyāt
r̥tvijō nivr̥ttiḥ yathā upavāsaṁ vakṣyati</b> kathaṁ punaḥ tēṣu yajamānasya kartr̥tvaṁ ? ucyatē
saṁskārasaṁskr̥tar̥tvika‍kartr̥kapadārthatvēna parikrayaḥ saṁskārārthaḥ tatra kathyatē । iha sandigdhaṁ
r̥tvika‍saṁskāratvamiti viśēṣaḥ । <b>athōbhayānugrahāya</b> samākhyādhikāraśrutisāmarthyānu-
grahāya <b>samānavidhānaṁ1</b> r̥tvigyajamānasādhāraṇaḥ <b>kasmānna bhavatīti cēt</b> ? uttaraṁ
---<b>r̥tvikṣu kriyamāṇō yajamānēna kr̥taḥ kāritō vā</b> yasmānna bhavati tasmānna sādhāraṇaḥ
<note>(1) G. omits vidhānaṁ</note>
﻿<pb n="r936"/>
<b>kimiti na kr̥tō na kāritō vā</b> ? । uttaraṁ---<b>sādhāraṇyādēva</b> r̥tvigyajamāna-
sādhāraṇyādēva । <b>nanu cēḍākhyabhakṣaṇavat svayaṁ ca karōti kārayati ca</b> । yathēḍābhakṣaṇaṁ
svayaṁ yajamānaḥ karōti r̥tvijaśca kārayati tathā vapanādīnvapi । paraharati---na, tatra
<b>kartr̥tvēnāviśēṣāt</b> । <b>iha tu prādhānyāviśēṣādanupapattiḥ</b> । asyārthaḥ---bhakṣaṇaṁ dravya-
saṁskāratvāt tatra yajamānasya r̥tvijāṁ ca kartr̥tvēna saṁbandhaḥ । tēna parikrayasya tadarthatvāt
kāritatvamupapannam । iha tu prādhānyē aviśēṣa āśaṅkyata iti kāritatvānupapattiḥ ।
<b>tasmādyājamāna iti siddham</b> । iḍābhakṣaṇē parihārāntamāha---<b>vacanādvā yajamānapañcamā</b>
iḍāṁ bhakṣayantīti vacanādvā sādhāraṇassaṁskārō bhaviṣyati । iti ।</p>
<p><b>tapaśca phalasiddhitvāllōkavat</b> । <b>kimatrātidiśyatē</b> ? uttaraṁ---<b>rāddhāntaḥ</b>
atidiśyatē । <b>kā punaratra pūrvapakṣāśaṅkā</b> ? <b>iyamasti klēśarūpatvāt tapasaḥ</b> । klēśa-
rūpaṁ tapa iti lōkasiddham । tathāpi kiṁ ? <b>parikrayaśca klēśāpanuttayē dr̥ṣṭārthō bhaviṣyati</b>
klēśāpanuttyarthatvē hi parikrayō dr̥ṣṭārthōṁbhavati । tēna parikrayasya tapō'rthatvāt bhavati
<note>(1) P. 1115</note> <note>(2) sāmānyabhidhānādēva---mū</note>
﻿<pb n="r937"/>
parikrayadvārēṇa yajamānasya kartr̥tvamiti nādhikāraśrutērvirōdha iti । rāddhāntamāha---<b>na saṁskāra-
sāmānyāditi rāddhāntaḥ</b> । yadyapi klēśarūpaṁ tapaḥ tathāpi puruṣasaṁskāra ēvāyam । na ca
saṁskartuṁ parikrayaḥ iti saṁskāraiḥ vapanādibhiḥ samānatvāt tadapi yājamānamēva । <b>upavāsaśca
vacanādityapyuktam</b> । <q>‘r̥tvija upavasati’</q> iti sākṣācchravaṇāditi ।</p>
<p><b>guṇatvācca vēdēna</b> । <b>hiraṇyamālyādiṣu tu guṇatvādēva padārthasya na samākhyayā
kartr̥tvaṁ niyamyata iti sarvartvijāṁ pratipradhānāvr̥ttyā guṇō bhavitumarhati</b> । vājapēyē hyēta-
taduktam । yē sākṣādupadiṣṭāḥ padārthāḥ tē adhvaryuṇaiva kartavyā iti sākṣādupadiṣṭāśca
hiraṇyasragādayaḥ tēna tē adhvaryuṇaiva kartavyā iti pūrvapakṣamāśaṅkya rāddhāntō'yamucyatē guṇa-
bhūtēnēyaṁ puruṣēṇa karmaṇāṁ samākhyā ādhvaryavamiti na pradhānabhūtēna, tēna pradhānabhāvē niyamaṁ na
karōti । guṇatvēna puruṣaṁ prati hiraṇyasragādīnāmupadēśa iti pratipradhānaṁ guṇā āvartanta
iti nyāyāt sarvartvijāmēva hiraṇyasragādayaḥ pradhānabhāvapūrvakaṁ ca kartr̥tvamiti na samākhyā
niyantumarhati pradhānabhāvabādhaprasaṅgāditi । <b>yatra punaḥ kartr̥tayaiva puruṣasaṁbandhaḥ yathā 2ukthyā-
diṣu tatrōktaḥ samākhyāniyamaḥ</b> ।</p>
<note>(1) P. 1116</note> <note>(2) G. upagavādiṣu</note>
﻿<pb n="r938"/>
<p><b>tathā kāmō'rthasaṁyōgāt</b> । <b>kāmasaṁyōga idānīṁ śrūyamāṇaḥ kimārtvijō bhavatu
guṇaphalasaṁbaddhēṣu uta yājamāna iti sandēhaḥ</b> । <b>kiṁ yuktam</b> ? <b>ārtvijaḥ । kutaḥ</b> ? <b>r̥tvika‍-
padārthāśritatvāt guṇaphalasaṁbandhasya kāmasaṁyōgō'pyr̥tvijāmēva</b> । asyārthaḥ---sadō-
mānaṁ tāvadārtvijamēva । tasya tatra kartr̥tvāt । tatra <q>‘yadi kāmayēta varṣukaḥ parjanya iti
nīcaiḥ sadō minuyāt’</q> ityuk‍tē ya ēva mātā tasyaiva kāma iti pratīyatē । atō guṇa-
kāmēṣvir̥tvijāmēvādhikāra iti । <b>atrōcyatē---yajamāna ēvādhikriyatē sāṅgē karmaṇyadhi-
kr̥tatvāt</b> । yāvatkiñcitprādhānyamatra tattāvadutsargataḥ pradhānatvēna sāṅgē karmaṇi adhikr̥tasya
yajamānasyaiva । tēna guṇaphalamapi yajamānasya । <b>nanu cāsāvārtvijapadārthaḥ</b> । āśraya-
bhūtō mānādiḥ na tasya yajamānēna saṁbandhaḥ । kathaṁ tadāśritō yajamānavasyētyarthaḥ । pariharati
---<b>nētibrūmaḥ</b> । <b>tatkartr̥kō hi saḥ na punaḥ tasya saḥ</b> । tasya r̥tvijaḥ sa nōpakārakaḥ
kiṁ tu yajamānasyaiva । tēna tatra guṇabhāvēna saṁbaddhasya r̥tvijaḥ na prādhānyam । kiṁtu
pradhānabhāvēna saṁbaddhasya yajamānasyaiva prādhānyamiti । tadāha---<b>yasya karma tadāśritamapi
tasyaivēti yajamāna ēvādhikriyatē</b> । <b>ēvaṁ cātmanēpadamupapannaṁ bhavati</b> । jyōtiṣṭōmēna
<note>(1) P. 1117</note>
﻿<pb n="r939"/>
yajēta’ iti । itarathā yajamānartvika‍phalakaraṇatvē yajamānābhiprāyēṇātmanēpadamupapannaṁ bhavati
r̥tvigabhiprāyēṇa tadanupapannam, 2yadyapi hyētat guṇaphalaṁ tadapi pradhānādēva । ata ēvā-
purvarnirvr̥ttēriti sūktam । <b>yatra tu vacanādārtvijō'dhikāraḥ tatrānyadīyapadārthāśritē'pi
guṇē vyāpr̥tasya phalaṁ bhavatīti kalpyatē</b> । na hi vacanasyātibhārō'stīti ।</p>
<p><b>mantrāścākarmakaraṇāstadvat</b> । <b>idānīmāśīrmantrā udāharaṇam</b> । <b>kiṁ yājamānāḥ</b>
yajamānēna kartavyāḥ । tataśca <q>“āyurdā ag‍nēsyāyurbhēdēhi”</q> iti yajamānēna phalamāśāsyatē
<b>utārtvijāḥ</b> । r̥tvika‍prayōjyāḥ r̥tvijāmēva phalamāśīriti । <b>ārtvijāḥ samākhyayēti
prāpta ucyatē</b> । <b>liṅgadyājamānā iti</b> । phalāśāsakatvādēṣām । yajamānaphalaṁ cāśā-
sitavyam । <b>liṅgaṁ hi samākhyātō balīya ityuktam</b> । <b>prōṣita3samidādhānadarśanaṁ ca
liṅgam</b> । na prōṣitaḥ r̥tvigbhavati । yajamānastu prōṣitō bhavati iti darśitaṁ bhāṣyē ।
<b>nanu ca mama yajamānasyētyēvamādi liṅgamupapannam</b> । asyārthaḥ-yajamānaśabda ēvādhyāhariṣyatē
r̥tvik prayōk‍tā'stu । tēnāyamarthō bhavati---madīyasya yajamānasya āyurdēhīti । tēna
<note>(1) P. 1118</note> <note>(2) G. yadapi</note> <note>(3) G. prōṣitasaṁvidhāna</note>
﻿<pb n="r940"/>
liṅgasamākhyayōrdvayōrapyupapattiḥ । pariharati---<b>ayamēva dōṣaḥ yadutādhyāhārō nāma</b> । <b>tasmādvak‍tu
rēva mamētyupapannaṁ bhavati</b> yajamānaprayōjyapakṣē ।</p>
<p><b>dva‍yām‍nātēṣūbhau</b> । <b>kēcinmantrāḥ yājamānakāṇḍē ādhvaryavē ca samām‍nāyantē</b> ।
<b>tatra saṁśayaḥ---kiṁ dvābhyāṁ kartavyāḥ utādhvaryuṇaivēti</b> । <b>kathaṁ punaḥ dvayām‍nānāt</b> dvayōḥ
kāṇḍayōrāmnānāt <b>dvābhyāṁ ca</b> adhvaryuyajamānābhyāṁ <b>samākhyātā ēkēna vaktavyā</b> iti
pratibhāti pūrvapakṣiṇaḥ । samādhattē---<b>ēkakāryatvānmantrāṇā</b>mēkārthaprakāśanakāryakāritvāt
<b>ēkaprayōjyatāṁ</b> ēkādhvaryuprayōjyatāṁ <b>pūrvapakṣavādī manyatē</b> । adhvaryōrēva karmakaratvāt
tēnaiva smaraṇārthaṁ prayōktavyā mantrā iti । <b>rāddhāntavādī tu ēkasyādhvaryōranuṣṭhānasmaraṇāt
anyasya ca yajamānasya pratyavēkṣaṇāt ām‍nānadvayasyāpyarthavattvāt dvābhyāmapi prayōkta-
vyā iti manyatē samākhyādvayē cānugr̥hītaṁ bhaviṣyati</b> ।</p>
﻿<pb n="r941"/>
<p><b>jñātē ca vacanaṁ na hyavidvān vihitō'sti ।</b> <q>“klr̥ptīryajamānaṁ vācayati”</q> iti
śrūyatē । ki vidvānēva vācayitavvaḥ utāvidvānapi” iti saṁśayaḥ bhāṣyōktō'nubhāṣitaḥ
ākṣēp‍tum । ākṣipati---<b>kathaṁ punaḥ viduṣō'dhikārē aviduṣyāśaṅkā</b> । yadi hi
aviduṣō'dhikāraḥ syāt tadā tasya vācanaṁ syāt । na ca tasyādhikārō'sti । samādhattē
---<b>vācayatītyētasmādēva । na hi viduṣi vācayatīti dr̥ṣṭārthatā saṁbhavati iti</b> viduṣyādhi-
kāriṇi svayamēva bruvati vācayatītyadr̥ṣṭārthaṁ bhavati । aviduṣi dr̥ṣṭārtham । tasmādaviduṣō'dhi-
kāraḥ । nanu yadyaviduṣi dr̥ṣṭārthatā <b>ēvaṁ tarhi aviduṣa ēva vācanaṁ syāt</b> । samādhātā
<b>āha---bhavatu kō dōṣaḥ</b> । ākṣēptā āha---<b>viduṣō'dhikārahāniḥ prāpnōti</b> । tatpakṣē
vācanāṅgābhāvāt sakalāṅgōpasaṁhārī prayōgavidhiḥ yasminnēva tathābhūtaḥ saṁbhavati tasyaivādhikāraḥ ।
samādhātā āha---<b>nādhikāraṁ nivārayāmaḥ aviduṣō'pyadhikārō'sti idaṁphalamidapradhi-
karaṇaṁ pūrvapakṣadaśāyām</b> । asyārthaḥ-dvayōrapyadhikāraḥ avidvatpakṣē ca dr̥ṣṭārthatayā vācana---
maṅgam । rāddhāntamāha---<b>nādhikāramaviduṣō'pyākṣēp‍tuṁ</b> arthādupasthāpayituṁ samarthamidaṁ
<b>vacanam</b> । kutaḥ? <b>brūvantamēva hi vācayatīti śabdō bravīti iti nābruvataḥ pravr̥tti-
māha</b> । ya ēva prakr̥tyarthē pravr̥ttaḥ tatprayōjakatva ēva ṇijutpadyatē nānyatra । viduṣaśca
<note>(1) P. 1121</note>
﻿<pb n="r942"/>
<b>prakr̥tyarthē pravr̥ttiḥ nāviduṣaḥ ।</b> dr̥ṣṭārthatvaṁ uk‍tasyōccāraṇēnāpi bhavati । tēna vidva-
dviṣayatvādasyāpi vācanasya nāviduṣō'dhikāraḥ । <b>atō yathādhikāraṁ vācanamiti siddham</b> ।
yasyaiva viduṣō'dhikāraḥ <b>tasyaiva vācanamiti yāvat</b> ।</p>
<p><b>yājamānē samākhyānāt । iha dvandvānyudāharaṇam । kiṁ yajamānēna kartavyāni,
utādhvaryuṇēti saṁśayaḥ</b> । kathaṁ saṁśayaḥ ? <b>ēkātrādhvaryavē padārthānāmām‍nānāt anyatra</b>
yājamānē <b>samabhyāśīkaraṇāt</b> । padārthānuṣṭhānēna ca samabhyāśīkaraṇasaṁpattiḥ । tēna yatra
padārthāḥ tēna samabhyāśīkaraṇamapi kriyatām, uta yatra samabhyāśīkaraṇaṁ tēna padārthā api
kriyantāṁ iti । <b>tatra viśēṣasamākhyāyā yājamānāni ।</b> sāmānyēnādhvaryavē prāptē viśēṣēṇa
yājamānasamākhyayā adhvaryusamākhyābādhēna yājamānāni dvandvāni । nanu bhavatu samabhyāśīkaraṇaṁ
yājamānam । padārthastu kathamityatrāha---<b>padārthapūrvakatvāt samabhyāśasya</b> । anuṣṭhēya-
padārthasamabhyāśaḥ padārthānuṣṭhānēnaiva saṁpadyata iti padārthā api yājamānā ēva । <b>atrōcyatē
---padārthāstāvadādhvaryavā ēva</b> samāmnātāḥ anupajātavirōdhittvādadhvaryuṇaiva kartavyāḥ ।
<note>(1) 1122</note>
﻿<pb n="r943"/>
pūrvabhāvinō hi padārthāḥ । tēṣāṁ tāvadadhvaryukartr̥taiva । <b>akriyamāṇē padārthē na yajamānēna
samabhyāśaḥ śakyatē kartumiti sō'pyādhvaryava ēva । viśēṣasamākhyāpravr̥ttistu darśitā</b> ।
yajamānēna idaṁ cēdaṁ ca kurvityabhidhānāt kēṣuciccānumantraṇaprayōgāditi ।</p>
<p><b>vipratiṣēdhē karaṇaḥ । r̥tvigantarakāryōpadēśē kimātmīyaṁ karma karōtu virōdhē
utātidiṣṭimiti saṁśayē atidiṣṭaṁ pratyakṣavidhānāditi siddham</b> । spaṣṭatvāt pūrvapakṣō
na likhitaḥ । pratyakṣavihitēnaikakāryakāriṇā ātidēśikasya bādhaḥ । na cātraikaṁ
kāryamastīti nāsti bādhaḥ । yadi paraṁ virōdhādanuṣṭhānāśaktiḥ tatraikamanuṣṭhāsyatīti । rāddhāntastu
ēkakāryatvābhāvēpi tāvadasti virōdhaḥ । tatra pratyakṣavihitasyānanyagatitvāt balīyastvaṁ,
itarasya prakr̥tāvarthavattēti ।</p>
<p><b>praiṣēṣu parādhikārāt । praiṣapraiṣārthau kimēkēna kartavyau uta dvābhyāmiti saṁśayē</b>
<note>(1) 1123</note> <note>(2) 1127</note>
﻿<pb n="r944"/>
kathaṁ pūrvaḥ pakṣaḥ aśakyatvāt ityatrāha---<b>prāptakālabhrāntyā ēkēnēti</b> pūrvaḥ pakṣaḥ ।
agnīdagnīna vihara iti prāptakālē lōṭbhaviṣyati । tēnānuṣṭhātā ēvaṁ brūtē-agnīt agni-
viharaṇasya prāptaḥ kālaḥ । tēna nāstyaśakyatēti samākhyānāt dvayamapyādhvaryavamēvēti pūrvaḥ
pakṣaḥ । <b>yuṣmadarthāparigrahē kāraṇābhāvāt</b> praiṣa ēvāyaṁ lōḍiti <b>rāddhāntaḥ</b> । madhyama-
puruṣāvivakṣāprasaṅgāt na prāptakālē lōṭ । kintu praiṣa ēvēti aśakyatvāt dvābhyāṁ kartavyau
praiṣapraiṣārthau iti ।</p>
<p><b>adhvaryustu darśanāt । idānīṁ sthitē kartr̥dvayē2 kimadhvaryuḥ praiṣārthaṁ</b> praiṣarūpamarthaṁ
<b>karōtu</b> utānya iti saṁśayē <q>“yadanvañcaṁ spha‍yaṁ dhārayēt vajrō vai spha‍yaḥ vajrēṇaivādhvaryuḥ
kṣiṇvīta”</q> ityarthavādāt anyaḥ praiṣaṁ karōtīti । anyatra spha‍yadarśanāt । yasya ca hastē
spha‍yaḥ sa prēṣakaḥ tēna agnīt prēṣakaḥ prēṣyaścādhvaryuḥ । samākhyāpyarthavādapadānuguṇyēna
bādhyatē । ēvaṁ prāptē <b>mantraliṅgādadhvaryuḥ</b> praiṣaṁ karōtīti । <q>‘agnīdagnīn vihara’</q> iti
mantrē agnīvaḥ praiṣārthāvagatēḥ arthavādācca mantrasya balīyastvādanuṣṭhānabōdhakatvāt <b>samākhyānārtha-
saṁbhavācca adhvaryurēva</b> praiṣakaḥ । <b>arthavādastu guṇavādēna</b> gauṇyā vr̥ttyā <b>parihr̥tō</b>
bhāṣyē ‘adhvaryuśabdēnāgnīdēba gauṇyā vr̥ttyōcyata iti ।</p>
<note>(1) 1129</note> <note>(2) G. kartr̥bhēdē</note>
﻿<pb n="r945"/>
<p><b>r̥tvik phalaṁ karaṇēṣvarthavattvāt । kaḥ punarasyāśīrmantrairviśēṣaḥ</b> ? āśīrmantrā
yājamānā ēvēti nirṇītam । tathēmē mantrā yājamānā ēva kimiti na saṁbhavantīti viṣaya-
śuddhirēva nāsti । ādhvaryavatvē hi cintēyamupapadyatē ki yajamānaphalaprakāśaḥ utartvik‌phala-
prakāśa iti na yājamānatvē । uttaraṁ---<b>samākhyātaḥ sthitē adhvaryukartr̥tvē agnyanvādhānasya
śrutyā mantravidhānam । na ca guṇānurōdhēna pradhānabādhaḥ śakyatē kartum । tasmādādhvaryabō
mantraḥ</b> । agnyanvādhānaṁ tāvat ādhvaryavamēva । tadaṅgabhūtō mantrō'pi tasyaiva । na
punarmantraliṅgālōcanayā mantrē yajamānē prayōktari siddhē'gnyanvādhānamapi yājamānamēva ।
pradhānē'gnyanvādhānē kartr̥bādhaprasaṅgāt । tēna mantragatakartr̥bādhādādhvaryavō mantra iti
<b>sthitē kasyāśīriti cintyatē । liṅgādadhvaryōḥ । vaktā hi uttamapuruṣēṇa saṁbadhyatē
sarvatra</b> hi vaktrabhiprāyēṇa uttamapuruṣō bhavati karōmīti । yathā asmacchabdōttamapuruṣau
ca samānaviṣayau । tēnāsmacchabdō'yaṁ <q>‘mamāgnēvarcaḥ’</q> iti । tatra kartr̥bhūtādhvaryu-
viṣaya ēvēti । ākṣipātaṁ---<b>nanu karmasaṁbaddhaphalasaṅkīrtanāt karmārthatā
mantrāṇām</b> । na ca yaśaḥ karmaphalaṁ cōdanāvagatamiti kathaṁ tatprakāśakatayā karmārthatā ।
uttaraṁ---<b>karmaprayuktayaśaḥ prakāśayataḥ upapannaiva karmārthatā iti pūrvapakṣavādī manyatē । rāddhā-
ntavādītu yaścārthādarthō na sa cōdanārtha iti manbānaḥ karmasaṁbaddhamēva phalaṁ prakāśayan mantraḥ</b>
<note>(1) P. 1130</note>
﻿<pb n="r946"/>
<b>karmārthō bhavati iti manyatē</b> । asyārthaḥ---na yaśaḥ karmaphalatayā cōdanātō'vagamyatē; kintu
arthāt । yaścārthādarthaḥ na sa cōdanārtha cōditaṁ ca phalaṁ mantrēṇa prakāśayitavyam ।
nānuṣaṅgikamapi । atō yajamānasaṁbaddhamēva phalaṁ varcaḥ śabdēna prakāśyatē । <b>mama yajamāna-
syēti mantrārthaḥ</b> । asmacchabdēna bhaktyā yajamāna ēvōcyata iti ।</p>
<p><b>karmārthaṁ tu phalaṁ tēṣāṁ svāminaṁ pratyarthavattvāt । yatra punaḥ dr̥ṣṭārthamēba</b> phalaṁ asantāpa-
lakṣaṇaṁ <b>tat kiṁ r̥tvijāmēva utātrāpi karmaphalamēvēti</b> । kiṁ r̥tvik‌saṁbandhyasantāpa
āśāsyatē <q>‘mā mā santāptaṁ’</q> iti uta yajamānaphalamēva karmajanyaṁ saṅkīrtyata iti sandēhē
<b>uk‍tēna nyāyēna karmaphalamēvēti vadāma iti</b> pūrvaḥ pakṣaḥ । <b>atrōcyatē---yaścārthādarthō
na sa cōdanārtha iti anupakārakaṁ phalamaṅgīkr̥tya karmānupakārakaphalābhiprāyēṇaitaduktam ।
yatpunaḥ karmaṇa upakarōti</b> yathā'santāpaḥ । asantaptaḥ adhvaryuḥ karma kartuṁ śak‍nōti ।
tēna yatkarmōpakārakaṁ <b>tadupādānaśēṣatayā bhavatyēva karmārthamiti</b> tatprakāśakānāmapi
mantrāṇāṁ na karmārthatā'pahīyatē ityārtvija ēvāsantāpaḥ kīrtyatē iti ।</p>
<note>(1) P. 1132 </note>
﻿<pb n="r947"/>
<p><b>vyapadēśācca । yatra ca vyapadiśyata</b> ēvartvijaḥ phalaṁ taddarśitaṁ <q>“tannau saha"</q>
iti । ētaccāpavādamātram । tannau sahēti dvivacanasyāvivakṣākāraṇābhāvāt r̥tvijō'pi
bhavatyēva phalam ।</p>
<p><b>dravyasaṁskāraḥ prakaraṇāviśēṣāt । vēdirvēdidharmāścētyuktamuttaravivakṣayēti</b> ।
vēdirvēdidharmāścāṅgapradhānārthā ityuktamēva । tadēva tu uttaracintārthaṁ smaryatē ।</p>
<p><b>nirdēśāt‍tu । sthitamaṅgapradhānārthaṁ barhiriti prakr̥tau । vikr̥tāvidānīṁ cintyatē
-kimatrāpi aṅgapradhānārthē barhiṣi dharmā bhavanti</b> yāvantyaṅgāni prākr̥tāni aprākr̥tāni ca
kiṁ tadarthē barhirdharmā bhavanti । <b>uta prākr̥takāryaprayukta ēvēti</b> prakr̥tau yatkāryāpannē
barhirdharmā dr̥ṣṭāḥ vikr̥tāvapi tatkāryāpannē ēvēti । tatrāṅgapradhānasaṁbandhitāsāmānyēna
<b>prakr̥tivadvikr̥tāvapīti pūrvapakṣavādī manyatē</b> । asyārthaḥ---prakr̥tau aṅgapradhānārthā dharmāḥ
﻿<pb n="r948"/>
vikr̥tāvapi tadarthā ēva । anyathā prakr̥tivadvikr̥tirna syāt । prakr̥tau ca sarvāṅgapradhānārthā
dharmāḥ vikr̥tāvapi sarvāṅgapradhānārthā iti । <b>rāddhāntavādī tu manyatē kāryamukhēna dharmāṇāṁ
vikr̥tau nirūpaṇam । na yathāprakr̥tisaṁbandhitayā</b> । asyārthaḥ---vikr̥tāvupakāralakṣaṇa-
kāryākāṅkṣāyāṁ prākr̥ta upakāraḥ prāp‍tyatē । sa ca padārthairvinā pratyētubhaśakyaḥ iti padārthai-
ravacchinnaḥ pratīyatē । tatkāryamukhēna vikr̥tau padārthānāṁ nirūpaṇam । na punaryathāprakr̥tau
sabanvaḥ tathā vikr̥tāvapi saṁbandhayitavyā iti । <b>sambandhasāmānyēna hi sarvētrōpadēśaḥ
syāt</b> । kāryamukhēna hi padārthaprāptiratidēśaḥ svatantrapadārthaprāptirupadēśa iti viśēṣaḥ ।
yadi vikr̥tāvapi kāryanirapēkṣa ēva padārthasaṁbandhaḥ tadā upadēśa ēva syāt । <b>tataścōhadarśanaṁ
nōpapadyatē</b> । upadēśē hi yathōpadēśamēvāvikārēṇānuṣṭhānaṁ syāt । <b>tasmāt siddhaṁ</b>
kāryāntarāpannē aprākr̥tē <b>yūpāṅgabarhiṣi barhirdharmā na kartavyāḥ</b> aprākr̥tatvāt । <b>añjanā-
jyē ca nājyadharmāḥ</b> iti ।</p>
<p><b>virōdhē ca śrutiviśēṣāt । anēkatra śēṣabhāvō na nyāyya iti paribhōjanīyādanyat
kartavyam</b> । atra spaṣṭatvāt pūrvapakṣō na likhitaḥ । tathā hi---apracchinnāgrau darmau
<note>(1) P. 1134</note>
﻿<pb n="r949"/>
prādēśamātrau pavitrē karōti iti svarūpamātrēṇa viniyōgāt viniyuktavirōdhō nāstīti
prakr̥tayōrēva staraṇāntargatayōḥ darmayōrupādānamiti । rāddhāntagranthārthastu-anyatra śēṣabhūtasya
vyāpr̥tasyaiva satō'nyatra kārakatvābhāvāt paribhōjanīyādbarhiṣō darbhāvupādāya pavitrē
kartavyau ।</p>
<p><b>apanayastvēkadēśasya। pūrvādhikaraṇanyāyēnānēkatra</b> yāgē aindravāyavapātranidhānē
<b>ca śēṣabhāvō na nyāyya iti pūrvaḥ pakṣaḥ । dva‍yavadānōpasaṁhārāt pratipattēśca rāddhāntaḥ</b> ।
asyārthaḥ---na tāvadanēkatra kārakabhāvavirōdhaḥ dva‍yavadānamātrēṇa yāgōpasaṁhārāt pariśiṣṭasyā-
nyatrāvyāpr̥tatvāt vyāpārāntarōpapattēḥ na ca viniyuktaviniyōgavirōdhaḥ pratipattitvāditi ।</p>
<p><b>vikr̥tau sarvārthaḥ śēṣaḥ । idānīṁ vikr̥tāvupāṁśutvādayō dharmāścintyantē---kimatrāpi
prakr̥tivat aṅgapradhānārthatā dharmāṇāṁ nēti saṁśayaḥ</b> । asyārthaḥ-yajñātharvaṇādiṣu vikr̥tiṣu
kēvala pradhānōpadēśavatīṣu cintyatē-kimupāṁśutvādayō dharmāḥ aupadēśikāḥ tatrāpyaṅgapradhānārthā
iti uta kēvalapradhānārthā iti । <b>prakr̥tivadaṅgapradhānārthatā dharmāṇāmiti pūrvaḥ pakṣaḥ</b> ।
upāṁśutvaṁ kartr̥dvārēṇāṅgam । upāṁśubhāvēna hi akhinnaḥ kartā karma kartuṁ śak‍nōti । aṅga-
<note>(1) P. 1135</note> <note>(2) 1135</note>
﻿<pb n="r950"/>
pradhānārthaśca kartā । tēna yathā sākṣādupadiṣṭāyāṁ prakr̥tau aṅgapradhānārthatā ēvaṁvidhasya
2karmaṇaḥ tathā vikr̥tāvapīti <b>naupadēśikātidēśikaiḥ upadēśaḥ saṁbadhyata iti rāddhāntaḥ</b> ।
atulyatvādaupadaśikēna pradhānēna ātidēśikaiścāṅgaiḥ upāṁśutvōpadēśō na saṁbadhyata ityarthaḥ ।
<b>kiṁ punaḥ kāraṇaṁ na saṁbadhyata iti । uttaraṁ---upadēśāpēkṣatvādatidēśasya</b> pradhānōpadēśama-
pēkṣya aṅgārthamatidēśaḥ utpadyatē । tēna pūrvōpanipātipradhāna ēvōpāṁśutvasya saṁbandhaḥ na
pāścātyēṣu ātidēśikēṣvaṅgēṣu । <b>sāpēkṣanirapēkṣayōḥ nirapēkṣaṁ balīya iti nyāyavidō
manyantē</b> ।</p>
<p><b>sannidhānaviśēṣāt । śyēnē tu aupadēśikasaṁbandhābhāvāt ātidēśikairēva
saṁbandha iti viśēṣaḥ</b> । atra pūrvādhikaraṇaviśēṣēṇa pūrvaḥ pakṣaḥ । tēna pradhānē śyēna ēva
<q>‘dr̥tinavanītamājyaṁ bhavati’</q> iti navanītaṁ vidhīyatē । ājyagrahaṇaṁ tu anuvādamātraṁ, navanīta-
syājyatvāt । rāddhāntastu-ājyaśabdasya kāryānvayitvē saṁbhavati nānuvādamātrēṇānvayō nyāyyaḥ
ityājyōddēśēna navanītavidhirbhavati । na ca pradhānē śyēnē ājyamasti ityātidēśikāṅgaviṣaya
ēvāyamupadēśaḥ ।</p>
<note>(1) P. 1136</note> <note>(2) G. dharmasya</note>
﻿<pb n="r951"/>
<p><b>tatkālē vā । liṅgadarśanabhrāntyā sutyākālānāmēvātra vidhānamiti pūrvaḥ pakṣaḥ</b> ।
asyārthaḥ---sādyaskrē <q>‘saha paśūnālabhata’</q> iti sahatvaṁ śrutam । tat sutyākāla ēvēti
tatō'vagacchāmaḥ । yatsāmānyavihitaṁ tat sutyākāla ēva bhavatīti । anayā bhrāntyā
sutyākālānāmēvāṅgānāṁ dr̥tinavanītavidhiriti pūrvaḥ pakṣaḥ । pradhānāsattistu mūlayuktiḥ pūrva-
pakṣē । <b>aviśēṣāt sarvēṣāmiti rāddhāntaḥ</b> । pratyāsannānāmapratyāsannānāṁ ca pradhāna-
saṁbandhāviśēṣāt navanītavidhiriti rāddhāntaḥ nyāyālliṅgōpapattiruk‍tā । sutyākāla ēva yaḥ
paśūnāṁ sahālambhaḥ sō'gnīṣōmīyānubandhyayōravaiṣamyāditi bhāṣyē uktam ।</p>
<p><b>māṁsantu savanīyānām । <q>‘tarasāḥ savanīyāḥ purōḍāśā bhavanti’</q> iti śrūyatē ।
tatra savanīyapurōḍāśayōrvivakṣāyāṁ vākyabhēdaprasaṅgāt kasyāyathārthatvaṁ</b> yuktamiti
<b>carcāyāṁ dr̥ṣṭavyabhicārāt purōḍāśasyāyathārthatvamiti rāddhāntitam</b> । asyārthaḥ---tarasāḥ
savanīyāḥ purōḍāśā ityatra savanīyōddēśēna vā tarasā vidhīyantē, purōḍāśōddēśēna vā । tatrōddiśya-
mānānāṁ savanīyānāṁ na purōḍāśō viśēṣaṇatvēna vivakṣituṁ nyāyyaḥ vākyabhēdaprasaṅgāt । nāpi
<note>(1) P. 1121</note>
﻿<pb n="r952"/>
purōḍāśasyōddiśyamānasya savanīyō viśēṣaṇam, vākyabhēdaprasaṅgādēva । ataḥ ēkasya nityānu-
vādatvēna varṇanam । na ca sarvē savanīyāḥ purōḍāśā ēvēti purōḍāśāpurōḍāśēṣu daṇḍinyāyēna
lakṣaṇayā purōḍāśaśabdō varṇanīyaḥ । tathā purōḍāśasya sarvasva sabanīyatvābhāvāt savanīyā-
savanīyēṣu savanīyaśabdaḥ । tatra kasya lakṣaṇayā varṇanaṁ kriyatāmiti cintāyāṁ savanīyaśabdasya
prathamōpanipātinō yathārthatvaṁ yuktam । purōḍāśabdasya jaghanyatvāt dr̥ṣṭavyabhicārācca । dr̥ṣṭō
hi prakr̥tau purōḍāśāpurōḍāśēṣu purōḍāśaśabdaḥ tadvadihāpi, prakr̥tivadatidiṣṭatvāditi purōḍāśa-
śabda ēva lakṣaṇayā varṇanīya iti nyāyyam । atra bhāṣyē <q>“tarasāḥ purōḍāśāḥ savanīyā
bhavanti”</q> ityudāhr̥tam । tatra purōḍāśaśabdasyaiva prāgbhāvitvāt yathārthatvaṁ nyāyyamiti
rāddhāntō na śakyatē vak‍tumiti matvā <b>nibandhanakārēṇa</b> <q>‘tarasāḥ savanīyāḥ purōḍāśā
bhavanti iti’</q> iti viparyasyōdāhr̥tamiti ।</p>
<trailer>iti mahāmahōpādhyāyaśālikanāthamiśrakr̥tāyāṁ
r̥juvimalāyāṁ pañcikāyāṁ tr̥tīyādhyāyasya
aṣṭamaḥ pādaḥ</trailer>
﻿<pb n="r953"/></section>
<section>
<head>atha r̥juvimalāyāṁ</head>
</section>
<section>
<head>caturthādhyāyasya prathamaḥ pādaḥ</head>
<p><b>athātaḥ</b> । atrādhikaraṇē upādānalakṣaṇō vidhivyāpāraḥ pramāṇāntarabhūtaḥ kvacidaida-
marthyē kvacidanuṣṭhānē kvacidadhikārē kvacidutpattau vidyata iti pratipādyatē । tadyathā prōkṣaṇādīnā-
manvitābhidhānataḥ pratipannaniyōgaidamarthyānāṁ śrutyādisiddhanaiyōgikavrīhyādidvāraidamarthyānāṁ paścādau
pādānikaṁ tadubhayapratītinirvāhakaṁ dvāraidamarthyasādhyaṁ karaṇaidamarthyam । tathā nimittaparyantē-
'dhikārē sāṅgēṣu pradhānēṣu prayōga upādānata ēva । tathā viśvajidādiṣu adhikārakalpanā
aupādānikī । sauryaṁ caruṁ nirvapēt brahmavarcasakāma ityādiṣu kēvalādhikāracōdanāsu utpatti-
niyōgākṣēpa upādānādēva । na khalu utpattiniyōgaṁ vinā tatrāṅgōpaskr̥tātpradhānāt adhikāra-
niyōgasiddharupapadyatē । karmasvarūpāṇāṁ kṣaṇikatvēna upakāryōpakārakatvābhāvāditi darśita-
mēkādaśē bhāṣyakārēṇa । sa cāyamupādānalakṣaṇō vidhivyāpāraḥ śrutyādipramāṇaṣaṭ‌kātirēkī
tārtīyaviniyōgāpēkṣa iti tatra tatra vakṣyāma iti lakṣaṇayōrapi hētuhētumadbhāvaḥ । <b>kratvarthēti
ṭīkāyā ayamarthaḥ</b>---kratvarthapuruṣārthacintā kimiti pr̥thak pratijñāyatē athātaśśēṣalakṣaṇamityanē-
naiva pratijñātatvāt । na ca vācyaṁ śēṣatvaṁ tatra pratijñātaṁ na punaraidamarthyamiti । yasmāta
<b>aidamarthyalakṣaṇamēva śēṣatvaṁ śēṣaḥ parārthatvādityuktam</b> । pr̥thagadhyāyārthābhāvāt adhyāyā-
<note>(1) P. Bhasya 1193</note>
﻿<pb n="r954"/>
ntaramayuktamityapi dūṣaṇaṁ hr̥di vartatē । <b>atha matamityādi</b>---tatrāyamabhiprāyaḥ vainiyōgikaṁ
śēṣatvaṁ vicāritam । idānīṁ punaḥ aupādānikaṁ pr̥thak pratijñāyatē । tathāhi---puruṣārthatā
yāgasya svargasādhanabhāvaḥ svargasya cādhikāripuruṣōpabhōgyatā 1na śrutyādibhiravagamyatē । tathā
cōk‍taṁ---<b>tasya lipsārthalakṣaṇēti</b> । tatrāha---<b>kratvarthagrahaṇaṁ tarhi pratyuktam</b> । yasmāt
kratvarthatā sarvaiva śrutyādigamyēti <b>na cēyamapi puruṣārthatālakṣaṇēti śakyatē vak‍tum ।
yasmānna śabdādr̥tē yāgaḥ svargārtha iti jñānamupapadyatē । na ca tatsādhyaḥ svargaḥ puruṣārthaḥ</b>
adhikāryarthaḥ iti jñānamutpadyatē śabdatadbhāvabhāvitvāt śabdāt puruṣārthajñānaṁ śrutyādikr̥tamēvēti
bhāvaḥ । <b>yadapi cēti</b> śrutyādisaṅkīrtanaṁ yattadapyanarthakamityarthaḥ । <b>yadapi ca kratvartha-
puruṣārthayōḥ iti</b> । bhāṣyakārō hi prayōjakāprayōjakādīnyatrāntarbhāvayati । tasyēdaṁ
prayōjanam---kathaṁ nāmōttarō vicāraḥ pratijñātārthaviṣayaḥ syāditi । sa punarayamantarbhāvō
nōpapadyatē । <b>antarbhāvō hi bhavan svarūpatō</b> vā syāt śēṣatvaidamarthyayōriva <b>kāryatō
vā</b> ? sarvēṣāmēkaṁ kāryaṁ yathā viśēṣaliṅgādīnāṁ vaikr̥tacōdanāparipūraṇaṁ kāryamiti tatkāraṇa-
tvēna pratijñāyatē । sarvēṣāmuttaraṣaṭ‌kārthānāmantarbhāvō bhavati । sa lakṣaṇatō vā, sarvēṣāmēka-
<note>(1) G. omits na</note>
﻿<pb n="r955"/>
mēva lakṣaṇaṁ yadi syāt yathā cōdanābhēdādīnāṁ tal‍lakṣaṇatayā pratijñātē sarvē vēdārthā antarbhavē-
yuḥ । <b>trayamapi cātra nāsti yasmāt svarūpaṁ tāvat pr̥thagabhidhānādēva bhinnam</b> ।
yadyēṣāmēkamēva svarūpaṁ syāt tadā tatra tatrādhikaraṇē bhēdēnaiṣāmabhidhānaṁ pratipādanaṁ na syāt ।
<b>lakṣaṇamapi</b> yēna nyāyēnaiṣāṁ svarūpaṁ lakṣyatē tadapi <b>svarūpabhēdādēva bhinnam</b> । na hyēkēna
lakṣaṇēna svarūpabhēdō bhavati pramāṇāyattatvāt pramēyasiddhēḥ, tadbhēdādēva bhēdō yataḥ pramēyasyēti ।
kāryamapi yatprayōjakaphalavidhipradhānāni puruṣārthē'ntarbhāvayatā puruṣōpakāraḥ । tathā aprayō-
jakārthavādapradhānāni kratvarthē'ntarbhāvayatā kratūpakārō bhāṣyakārēṇa darśitaḥ । <b>tadayuktam</b> ।
nyāyavirōdhāt <b>pradēśāntaraviruddhaṁ ca</b> arthavādādhikaraṇōktavirōdhāditi । <b>arthavādaḥ
stutyarthaḥ</b> uktō hi yasmāt । <b>prādhānyamapi ca upakāryōpakāranibandhanam</b> । yadupa-
kāryamupakārakasya tat tatpradhānam । na punaḥ puruṣārthatayā prādhānyam । kintūpakāryatayā ।
<b>prayōjakamaṣi prayōjyaṁ prati prādhānyamātmanaḥ pratipādayati</b> । na punarātmanaḥ parārthatām ।
prāvānyēna hi prayōjakatvaṁ, na punaḥ puruṣōpakārakatvēna1 । tasmāta kāryatō'pi nāntarbhāvaḥ ।
<b>tadidaṁ rātriprayāṇakamivādēśakaṁ bhāṣyam</b> rātrau bhavaṁ rātriprayāṇakaṁ, avidyamānamārgakathaka-
puruṣakaṁ <b>vyāmōhamupajanayati rātribhavatvēna svapratyayavirahāt ādēśikapuruṣābhāvācca</b> ।
parapratyayābhāvāt dēśīti mārgādēśika ucyatē । ‘hētavē puruṣārthānāṁ jyāyasāṁ dēśinē pathaḥ ।
<note>(1) G. katvaṁ</note>
﻿<pb n="r956"/>
iti । yathā ca ‘aviśrāmyaṁ anālambyaṁ apāthēyamadēśikam । iti । atrōcyatē---<b>dvayamapyē-
tad‌yuk‍taṁ</b> bhēdēna prayōjakādīnā<b>mupanyāsaḥ antarbhāvakathanaṁ</b> ca tēna tatra tāvanna kiñci-
dvācyam । <b>yatpunastādarthyaṁ śēṣatvē hētuḥ</b> tēna śēṣatvapratijñānāt tādarthyapratijñānāt
kratvarthapuruṣārthapratijñāpi kr̥taivēti । tatrāpi <b>satsu śrutyādiṣu tadityuk‍taṁ bhāṣyakārēṇa</b>
śrutyādisaṅkīrtanēna । tēna kēvalaniyōgavyāpāranibandhanapratijñēyamityuk‍taṁ bhavati । <b>nanu
caivaṁ sati kratvarthatā pratyuk‍tētyapyuktam</b> । tasyāḥ śrutyādinibandhanatvāt । <b>bhavēdētadēvaṁ
yadi vainiyōgikamucyatē kratvarthaṁ; iha tu upādānanibandhanaṁ</b> sarvaṁ kratvarthapuruṣārthaprayōjakā-
prayōjakaphalavidhyarthavādāṅgapradhānātmakaṁ pratijñāyatē aupādānikamapi kratvarthamastīti bhāvaḥ ।
puruṣārthatā tu yadyapi śābdī tathāpi vainiyōgikī na bhavati iti lipsādhikaraṇē vakṣyati ।
<b>kiṁ punaratrōpādānaṁ nāma</b> iti pūrvapakṣaṁ karōti । tatrāyaṁ bhāvaḥ---na śrutyādyatirēkyupādāna-
lakṣaṇaṁ vidhivyāpārātmakaṁ pramāṇaṁ lōkē vyutpannamiti । rāddhāntaṁ karōti---<b>niyōgākṣēpa
upādānam</b> । satyaṁ na lōkē vyutpannaṁ tathāpi śabdēna pratipāditō'rthō yēnārthāntarēṇa vinā na
nirvahati tadākṣipatīti sāmānyatastāvallōkē prasiddhirasti dvārakarmībhāvādau । vēdē ca
niyōgaśśabdēna pratipāditō'rthāntaraṁ svanirvāhāya ākṣipatīti nānupapattiḥ । kiṁ punaru-
pādānasya pramēyamiti tatrāha---<b>tatkr̥taṁ ca prōkṣaṇādēḥ kratvarthatvam</b> karaṇārthatvamiti
prāgēvāktam । <b>viniyōgāt punaḥ vrīhyarthataiva</b> । naiyōgikavrīhyādyaidamarthyē viniyōgasya
sāmarthyāt na karaṇaidamarthyē । nanu yadi vidhyākṣiptamidaṁ cintyatē atidēśō'pi cintyaḥ
﻿<pb n="r957"/>
syāt । na । ēkōpadēśaparisamāpyamiha cintyatē । atidēśaśca upadēśāntarārthaparyālōcanayā
parisamāpyatē । tasmādiha na cintyatē । <b>bhēdārthapratijñānaṁ tarhi kimiti</b> । bhēdēna
arthasya pratipādyasya prayōjakāprayōjakāṅgapradhānādēśca pratijñā kimiti । <b>kimiti vā</b> kēna
prakārē<b>ṇāntarbhāvaḥ । avagatihētubhēdāt bhēdēna</b> upanyāsaḥ । avagatihētr̥nāṁ nyāyānāṁ
bhēdāt bhēdēna pratipādyatvāt kratvarthatādīnāṁ bhēdēna upanyāsaḥ । <b>upakārasāmānyādantarbhāvaḥ</b>
aprayōjakāṅgārthavādāḥ kratūpakārā iti kratvarthē'ntarbhūtāḥ । ētaduk‍taṁ bhavati---kratvarthagrahaṇēna
kratūpakārakasyāpi grahaṇam । arthavādasyāpi pramāṇakōṭiparyavasāyinaḥ pramāṇasyānuṣṭhānōpakārakatvāt
kratūpakārakatāprayōjakapradhānaphalavidhayaśca puruṣōpakārasāmānyāt puruṣārthāntarbhāvina iti
siddham । <b><q>“prayōjakaḥ kaścit puruṣārtha”</q> iti kaścid‪grahaṇaṁ prayōjakasyāpyapuruṣārthatā-
jñāpanārtham</b> yathēti kathanōpakrama ēva <b>vak‍tuṁ kasyēti</b> praśnaḥ । <b>ācāryakaraṇavidhēḥ
svādhyāyādhyayana</b>prayōjakasyētyuttaramuktam । asyārthaḥ---ācāryakaraṇavidhēḥ svādhyāyādhya-
yanaprayōjakasyāpi svatantrakartr̥rūpapuruṣaśabdavācyamāṇavakārthatvābhāvāt apuruṣārthatvam2 ।
yadīyaṁ hi karma yō vidhiḥ prayuṅ‌k‍tē sa tatpuruṣārtha ēva । yathā darśapūrṇamāsādayaḥ । ācārya-
karaṇavidhistu māṇavakīyamadhyayanaṁ prayuṅ‌k‍tē । natu māṇavakārtha iti siddham ।</p>
<p><b>yasmin prītiḥ puruṣasya</b> । <q>“tasya lipsārthēnaiva bhavati na śās‍trēṇa”</q> iti
<b>viruddhamuktam</b> । anēna hi kila bhāṣyēṇa yāgasya svargasādhanatātmikā puruṣārthatā svargasya ca
<note>(1) P. 1193</note> <note>(2) R. rthatvāt</note>
﻿<pb n="r958"/>
adhikāribhōgyatātmikā śās‍trēṇa na gamyata ityuktam । tacca viruddham । yasmāt dvayamapyē-
tat na śāstrādr̥tē'vagamyatē । <b>saṁbandhaśāstramaṅgīkr̥tyaitaduktamiti</b> । viniyōgaśāstramabhi-
prētya idamuk‍taṁ nādhikāraśāstram । adhikāraśāstrādēvōpādānavaśēna dvayamapīdaṁ gamyatē yataḥ ।
ata ēvōk‍taṁ arthēnaiva bhavatīti । <b>arthaśca niyōgasiddhiḥ</b> tasyā ēva vākyārthatvāt
<b>taccōpādānamityuktam</b> । atra cādhikaraṇē kratvarthapuruṣārthayōḥ pratipādayitavyayōḥ lakṣaṇa-
mucyatē । tathāhi---na puruṣārthatvaṁ tāvat prītyutpādakatvam । nityēṣu niyamaniyōgēṣu
cāvyāptēḥ । na ca sādhikāritvam, adhyayanādiṣvasaṁbhavāt । nāpi aupādānikaidamarthya-
bhāktvam, aupādānikakratvaṅgēṣu saṅkhyādiṣu atiprasaṅgāt । 1tasmiṁścāvivicyamānē puruṣārthatvē
kratvarthatāpi tadbhadēna durlabhēti vivēkāya lakṣaṇārambhaḥ । tatra puruṣārthalakṣaṇamaupādānikamēva ।
yasyaidamarthyaṁ sa puruṣārtha iti yathā yāgaḥ svargaścēti । <b>nanu ca kratvarthatāpyupādānēnaivōktā</b>
saṅkhyādīnāmityanēnātiprasaṅgadōṣamāśaṅkatē । <b>viniyōgē satītyuktamiti</b> parihāraḥ ।
asyarthaḥ---viniyōgē sati saṅkhyādīnāmaupādānikī śēṣatā । tathā hi---vastusvabhāvataḥ
tātsthyēna liṅgaviniyōgē sati saṅkhyādīnāmaupādānikaśēṣatvaṁ vakṣyāmaḥ । tēna viniyōgēna
vinā aupādānikaṁ yasya śēṣatvaṁ sa puruṣārthaḥ iti nāstyatiprasaṅgaḥ । <b>arthādēva hi puruṣārtha
iti viśēṣaḥ । kimidamavibhāgāditi</b> । bhāṣyakārō hi prītyā'vibhāgamāha । tadayuktam
nimittaparyantēṣu adhikārēṣvasaṁbhavāt । anayā śaṅkayā brūtē kimidamiti । tatrōttaraṁ
---<b>puruṣasya kratusambandhāvibhāgāditi</b> । anēna cēdamuk‍taṁ yasmāt kratuṣu puruṣō'nuṣṭhātā'sti
<note>(1) G. tasmiṁścāpivivicya</note>
﻿<pb n="r959"/>
tasmāt sādhyabhūtō vidhiḥ śak‍nōtyākṣēp‍tuṁ yāgasyaidamarthyamiti । <b>ētacca ṣaṣṭhē nipuṇataramupapāda-
yiṣyāmaḥ</b> । nanvēvaṁ puruṣārthatvamātramuk‍taṁ bhavati tatrāha---<b>pariśēṣādviniyōgē sati iti
kratvarthatōk‍tā bhavati</b> । tasmādubhayamapyatra likṣatam ।</p>
<p><b>ēvaṁ vā । nanu guṇaphalacōdanā ētā ityuktam । kō'yaṁ punarvicāraḥ ?</b> dvitīyē
tr̥tīyē ca guṇasya gōdēhanādēḥ phalāya cōdanā ētā ityuktam । tataśca phalaṁ prati śēṣatā
kēvalōpādānagamyēti puruṣārthatvē sthitē punarvicārō'narthakaḥ । <b>ucyatē । pradarśitamasmābhiḥ
viniyōgatastaduktamiti</b> । viniyōgaparyālōcanayā kratvarthatvaṁ na saṁbhavatīti hētōḥ
tatpuruṣārthatvamuktam । <b>iha punaḥ upādānatō dr̥ṣṭaprayōjanasiddhisaṁbhavē nādr̥ṣṭārthatvaṁ saṁbhavatīti
pūrvaḥ pakṣaḥ</b> । gōdōhanādēḥ praṇayanādinirvr̥ttiḥ dr̥ṣṭaṁ prayōjanam paśvādisiddhiradr̥ṣṭam । tatra
kiṁ niyōgaḥ dr̥ṣṭēna dvārēṇōpādattē uta adr̥ṣṭēna dvārēṇōpādatta iti cintāyāṁ dr̥ṣṭasya śīghra-
bhāvitvāt tēnaiva dvārēṇōpādattē । tataścōpādānārthatvādviniyōgasya viniyōgō'pi tathaiva ।
paśukāmapadaṁ ca adhikr̥tamātrōpalakṣaṇam । vākyēna ca gōdōhanēna praṇayēt iti praṇayanē
gōdōhanasya viniyōgāt kratvarthatvamiti । <b>na, yathāviniyōgaṁ kāryāvagamāt । viniyuktasyaiva
hi kāryakalpanā nāviniyuktasyēti rāddhāntaḥ</b> । asyārthaḥ---yathāviniyōgaṁ viniyō-
﻿<pb n="r960"/>
gānusārēṇa; kāryāvagatēḥ dvārakāryāvagamāt rāddhānta iti saṁbandhaḥ । kasmādēvamityāha
---viniyuktasyaiva hi kāryakalpanā nāviniyuktasyēti kratvarthasyāpi kratuviniyōgasiddhiḥ ।
kāryabhūtā kalpanīyā । tatkalpanāyāṁ ca viniyōgaśśaraṇam । vaniyōgabalēna ca dvārakārya-
parigrahaḥ । na cātra kratvarthatayāpi viniyōgō'sti । <b>tasmāt</b> dr̥ṣṭamapyētatkāryaṁ na1 viniyōmā-
pēkṣamiti । <b>atō viniyōgatō'pi</b> viniyōgaparyālōcanayā <b>niyōgataśca</b> upādānaparyā-
lōcanayā <b>puruṣārthataiva guṇaphalacōdanāsviti sthitam । bādarigrahaṇaṁ punaḥ upakāra-
pradarśanārthaṁ na punaḥ parārthatvāditi śēṣahētunivr̥ttyartham</b> । nanu ca bhāṣyakāraḥ upakārataḥ
śēṣatāmāha, na punarupādānataḥ yatō bādarimatamupanyasyati sma । taccānupapannam ।
nirākr̥tatvādasyēti । tatrāha---<b>bādarigrahaṇaṁ upakārō dr̥ṣṭō</b> dravyādīnāmastīti <b>pradarśa-
yitum</b> । tataścōpādānataḥ karaṇaśēṣatēti । na punaḥ parārthatvāditi śēṣatvē yō hētuḥ
tannivr̥ttyartham । kasmāt ? <b>viniyōgē hi</b> yasmāt saḥ parārthatvāditi hēturuktaḥ ।
<b>nanu bādariṇāpi viniyōga ēvāsābupanyastaḥ</b> upakārō hētuḥ । na punastanmukhēnōpādānaṁ
ityēvamarthaṁ, tēna bādarimatōpanyāsāt upakārata ēva śēṣatōk‍tēti pratibhāti । <b>ata ēvāsau
nirākr̥ta</b> iti parihāraḥ । yata ēvōpakārataśśēṣatā bādariṇōktā ata ēva bādarirnirā-
kr̥taḥ । tēna punarāśaṅkā nōpapadyatē । kimiti tarhyupanyāsaḥ ? <b>atrāha---iha punaḥ kāryata ēva</b>
upakārata <b>ēvōpādānamiti</b> na punarupanyastō bādariḥ upakārō'tra dr̥ṣṭō'sti । tathā ca
<note>(1) G. omits na</note>
﻿<pb n="r961"/>
tadbalēna bādariḥ śēṣatāṁ yāvadāhēti darśayitum । kathaṁ tarhi siddhāntaḥ---<b>ayathāviniyōga-
tayā</b> tūk‍tēna nyāyēna <b>nirasyata iti virōdhaḥ</b> ।</p>
<p><b>ēvaṁ vā । iha dravyārjananiyamā udāharaṇamiti</b> । pūrvapakṣahētutayēdamupanyastam ।
nātra viṣayaphalālōcanayā dhanakāmō'dhikārī yuktaḥ । tathā sati vidhyānarthavayāt niyamō'pi
saṁbhavati । kāmyatvēna rāgataḥ pravr̥ttau satyāṁ anyatrāpi pravr̥ttēḥ śās‍trīyānuṣṭhānaparyanuyōgā-
bhāvāt1 । kratvarthatvē punaḥ tatsādhyatvēna kratuniyōgasya jñāpanāt tatraiva pravr̥ttēḥ phalatō niyamaḥ
sidhyatīti । <b>tatra pūrvaḥ pakṣaḥ</b> । <b>niyamaniyōgānāṁ svātantrayē satyadhikāraśūnyatvāt</b>
sākṣādaśrutatvāt viṣayaphalālōcanā lakṣyatē । tasya ca vidhyānarthakyēnānucitatvāt; <b>kāma-
śrutiniyōgēna ca</b> tadaṅgadravyōtpādakatvē2 sati <b>adhikārasiddhē</b>rviśvajin‍nyāyavirōdhāt ।
ēvaṁ ca pratigrahādīnāmēva kratvarthatvēna dravyasyāpi tadārjitasya kratvarthatvāt tadva‍yāpattimān3
kratvanadhikr̥ta ēvēti ēkādhikārāvagamāt । <b>kṣāmavatyādīnāmapi spaṣṭaiva karbhārthatōpapannā
bhavatīti</b> । anyathā kratvasaṁbandhadravyavyāpattimatō'dhikārē sati svātantryamēva syāt ।
upasaṁharati---<b>tasmādanadhikāriṇō vidhērānarthakyam ।</b> arthaśūnyatā । satyapi niyōgabōdhakē
liṅādiśabdē adhikāriṇaṁ vinā anvitābhidhānāsiddhēḥ । arthaśūnyataivēti kratvarthataiva ।
<b>nanu ca kratvarthatvē</b> yathēṣṭaviniyōgalakṣaṇaṁ <b>svatvamēva na bhavatīti</b> svadravyatyāgātmakō
<b>yāga ēva na saṁvartētēti</b> pradhānavirōdhānnāṅgatvaṁ yuk‍taṁ---<b>pralapitamidaṁ kēnāpi</b> । kasmādayaṁ
<note>(1) G. paryanuyōgānubhavāt</note> <note>(2) R. tpādakatayaikatvē sati</note> <note>(3) G. tadva‍yā-
vr̥ttimān</note>
﻿<pb n="r962"/>
pralāpa ityatrāha---<b>ārjanaṁ svatvaṁ nāpādayatīti vipratiṣiddham</b> । atrāyaṁ bhāvaḥ---na yathēṣṭa-
viniyōganibandhanaṁ svatvaṁ balātkārahr̥tēṣvatiprasaṅgāt । bālādidhanēṣvaprasaṅgācca । kiṁ tarhi
svatvalakṣaṇaṁ ? ucyatē---uk‍taṁ hi bhagavatā bhāṣyakārēṇa <q>“yō yadyathābhiprāyaṁ viniyōk‍tu-
marhati tattasya sva”</q>miti । tēna yathēṣṭaviniyōgārhatayā svatvaṁ, tadarhatā ca tatra tasya yatra
pratigrahādayō lōkē prasiddhā upāyāḥ pravr̥ttāḥ । tataśca pratigrahādinibandhanaṁ svatvaṁ tēṣvapi
satsu nāstīti vipratiṣiddham । ārjanaṁ ca nānārūpaṁ kvacijjanma, yathā paitr̥kēṣu । kvaci-
tpariṇayaḥ yathā daṁpatyōrdhanamityēvamādiṣūhanīyam । smr̥tikārāśca lōkaprasiddhōpāyamēva kurvatē
vyāmōhanivr̥ttayē vyākaraṇādivat । <b>kathaṁ tarhi kratvarthatā</b> ? yadi yajamānasya svaṁ tadā
na kratōriti bhrantiḥ <b>vanīvananavat tadarthē svatvamityabhiprāyaḥ</b> । vaniḥ bhr̥tiḥ vanana
yācanaṁ yathā vanīvananē svatvamapi kratvarthaṁ na prītyarthaṁ tathētyarthaḥ । anyadaidamarthyaṁ anyatsvatvami-
tyabhiprāyaḥ । <b>atrōcyatē---nēmē adhikāraśūnyā niyamavidhayaśśakyantē vak‍tum</b> । kutaḥ ?
<b>jīvanāya, pravr̥ttāḥ</b> jīvyatē yēna dravyēṇa tasmai <b>pravr̥ttā adhikāriṇō bhaviṣyanti</b> ।
anēna dhanakāmanā nādhikāriviśēṣaṇam । kintu dhanārjanapravr̥ttiḥ yadā yadā dhanārjanāya
pravr̥ttā bhavanti tadā tadā pratigrahādividhinā niyuk‍tatvādupāyāntarēṇa pravartamānasya vihitāti-
kramō bhavatīti siddhaḥ phalatō niyamaḥ । na ca dhanāya pravr̥ttasyādhikāraḥ kāmyādhikāraḥ, yēna
rāganibandhanā tatra pravr̥ttiriti tadatikramē vihitatikramō na syāt । jīvanaśabdēna ca dhanamabhida-
dhatō'yamabhiprāyaḥ saṁbhavati tatra jijīviṣōḥ pravr̥ttyavyabhicāraḥ vyabhicarati tu kratusaṁbandha-
jīvanamiti na tanmukhēna kratupravēśa iti । nanu jīvanapravr̥ttō'dhikārī na śrūyatē tatrāha
﻿<pb n="r963"/>
---<b>na ca śabdādēvādhikāraḥ adhikārādēvādhikāraḥ।</b> asyārthaṁ:---abhidadhatō'yamabhiprāyaḥ
saṁbhavati asya śabdō'stīti । naivamadhikāraḥ । kintu adhikārarūpō'rthō yasyāvagamyatē
tasyādhikāraḥ । <b>ētaduk‍taṁ bhavati</b> । na śabdō'dhikārisvarūpōpādhitāṁ yātīti ।
3sa tvadhikārarūpō'rthaḥ <b>kvacit śabdāvagamyaḥ kvacit pramāṇāntarāvagamyaḥ</b> iti na kaści-
dviśēṣaḥ । gamyatē cātra pratigrahādisvabhāvālōcanayā jīvanāya pravr̥ttasyādhikāraḥ । na hi
kaścit prēkṣāvān dhanāya pravr̥ttō'pi na pratigrahādīn karōtīti । <b>ataḥ svatvasyāviśēṣāt</b>
aidamarthyēnāviśēṣitatvāt <b>sarvapuruṣārthanirvr̥ttau</b> jīvanakratusiddhirūpāyāṁ <b>na viśēṣaśśavayatē'va-
dhārayitumiti</b> sarvairēva kartavya iti । <q>‘api ca’</q> ityādibhāṣyamanubhāṣya <b><q>“kō'syārtha”</q></b>
ityākṣipati---<b>kimidaṁ tantraṁ ? jīvanamiti cēt aniyamāttarhi jīviṣyati । niyamasya
kratvaṅgatvāt</b> na puruṣārthō niyamō yataḥ । yathā kratāvēva avaghātaniyamāt puruṣārthaṁ
dalanādyapi bhavati । <b>atha kratvantarāṇi tantraśabdābhidhēyānyabhiprētāni</b> tēṣāṁ parilōpaḥ
<b>syāt tathāpi pratikratu</b> kratuṁ prati <b>niyamāt</b> aniyamēna dhanamārjayitvā'nuṣṭhāsyatīti
<b>na parilōpaḥ</b> syāt । <b>atrōcyatē---kratvantarāṇyēva tantraśabdābhidhēyānyabhiprētāni</b> ।
<note>(1) P. 1196</note> <note>(2) P. 1197</note> <note>(3) G. dhātvadhi</note>
﻿<pb n="r964"/>
<b>na cārjanasya viśēṣōpādānatvē pramāṇamasti</b> । asyārthaḥ---yadā dravyamukhēnārjanaṁ kratvarthaṁ
tadā dravyasādhyatvāt kratr̥nāṁ sarvēṣāmārjanamidamiti syāt । na punarviśēṣōpādānatvē pramāṇa-
masti । <q>‘asmā idamārjanamupāttaṁ asmai na’</q> iti viśēṣābhāvāt । bhavatvēvaṁ tathāpi
kimityāha---<b>na ca sarvatantraṁ sarvēṇa dravyēṇa śakyatē kartum</b> । tyaktasya punastyāgāsaṁbhavāt ।
tatra yadi kēnacid‌dravyēṇa kaścidēva kratuḥ kriyēta tadā kratvantaraṁ prati tādarthyaṁ bādhitaṁ
bhavēditi <b>tantraparilōpaḥ sarvakarmaṇāṁ</b> dravyārjanēnāṅgēna upakrāntatvāt । <b>ayamaparō dōṣaḥ ।
nānyasya tantrē pratatē'nyattantraṁ pratāyatē’ iti darśanaṁ nōpapadyatē iti</b> । pratyakṣēṇa kratvantara-
tantramadhyē kratbantaradarśanāt <q>‘atha mataṁ’</q> ityādinā । 1ēvaṁ ca satītyādibhāṣyaṁ vyākhyātu-
mupakramatē---<b>atha naivēdaṁ kasyacidēkasyāpi kratōraṅga</b> kintu sarvēṣāṁ militānāmaṅgaṁ yathā
prāyaṇīyōdayanīyayōraikādaśināḥ tatra vibhajya saṁbandhāt tantraparilōpō na bhaviṣyatīti
bhāvaḥ । <b>ēva tarhi naivēdaṁ prayōgavacanēna gr̥hyatē</b> sarvakratugāminaḥ prayōgavacanasyābhāvāt
dvādaśāhaprayōgavat । <b>anupāttaprayōgavacanasyāṅgataiva nāsti iti</b> । yasyādhyayanēna
prayōgavacanō nōpāttaḥ na svīkr̥taḥ yasya prayōgavacanō nāmnātaḥ tasyāṅgataiva nāsti । tataścāyaṁ
bhāṣyārthō bhavati । ēkasyāpi prayōgakālāt bahirētatsarvāṅgamabhiprētaṁ sat anaṅgamēva syāt ।
nanu ca bhāṣyē anupakārakamityāha nānaṅgamiti tatrāha---<b>asatyaṅgatvē yasya kilāṅgatā
nāsti tasyāprayōgēṇānupakārakatvamiti sō'yamaṅgatābhāva ēvānupakārakatvēna2 darśitaḥ</b> ।
<note>(1) P. 1196-10</note> <note>(2) G. katvē</note>
﻿<pb n="r965"/>
<b>na cādhānavadbhavitumarhati; na ca dravyārthamēvēdamārjanaṁ ādhānavadagnyarthamēva1 bhavitumarhati</b> ।
asyārthaḥ---yathā ādhānamagnyarthaṁ na puruṣārthaṁ tathā''rjananiyamō'pi dhanārtha ēva bhavitumarhati ।
dravyamukhēna cādhikārāntaramanupravēkṣyati । na ca tantraparilōpō bhaviṣyati । agnivadvirōdhā-
bhāvāt । ētadapi nāsti <b>jīvanāya pravr̥ttasyādhikārāvagamāt</b> । yasya hi nādhi-
kārō'sti sa parādhikāramanupraviśati । dravyārthatvēna tu svata ēvādhikārō'vagamyatē ।
ādhānē tu nārthādapyadhikārō nāsti, adhikārāntarānapēkṣāṇāmagnīnāmapuruṣārthatvāt । jīvanārthatā
tu svata ēva dravyasyāsti, tatrādhikārō'sti । <b>ataḥ puruṣārthamēvēdaṁ</b> bhavati nādhānavat ।
<b>tasmāt kratvarthatvē2 dravyārjanasya tantraparilōpaḥ sthitō dōṣaḥ । kṣāmavatyādīnāmāhitā-
g‍nēradhikāraśravaṇāt</b> । tasya ca kratusaṁbandhārhatvāt । bhavatu kratusaṁbandhitvaṁ <b>kratvarthatāpi</b> phala
kalpayitum । ētacca dvayamabhyupagamyavādēnōktam । <b>puruṣārtha ēvāyaṁ naimittikō'stu</b> । na
kācitkṣatiḥ । <b>tasmāt puruṣārthā dravyārjananiyamā iti sthitam</b> । vicāraprayōjanaṁ cāha
---<b>ataḥ niyamātikrama iti</b> । atikramaḥ <b>puruṣasya na kratōḥ</b> । atō niyamāti-
kramēṇārjitēnāpi kratusiddhiḥ । na cātra bācyam । tarhi cauryārjitēnāpi kratusiddhiriti ।
yatō na cauryaṁ svatvāpādakaṁ lōkē prasiddham ।</p>
<note>(1) G. anyārthamēva</note> <note>(2) G. kratvarthadravyā</note>
﻿<pb n="r966"/>
<p><b>tadutsargē karmaṇi । yasmin pratiḥ purupasya tasya lipsā arthalakṣaṇētyuktam । iha
tu pratēradhikāriviśēṣaṇasya sākṣādaśravaṇāt;</b> <q>‘nōdyantamādityamīkṣēta’</q> ityētāvanmātraśravaṇāt
arthataścānavagamādadhikāriviśēṣaṇasya yathā <q>‘na kalañjaṁ bhakṣayēt’</q> iti bhakṣaṇapravr̥ttēḥ
<b>atō'dhikāriśūnyatāvidhēḥ na cānadhikāraṁ puruṣārthaṁ bhavati iti kratvarthasyēkṣaṇasyāyaṁ
pratibēdhaḥ</b> । nanvayaṁ yadi īkṣaṇapratiṣēdhaḥ tadā īkṣaṇapravr̥ttō'dhikārī ganyata ēva । na ca
kratāvēva paramīkṣaṇapravr̥ttiḥ yadr̥cchayāpi saṁbhavāt । atrōcyatē---satyaṁ kratubāhyamapīkṣaṇamasti
tathāpi prayuktilāghavāt kratugatēkṣaṇapratiṣēdha ēvāyaṁ vijñāyatē । nanvēvaṁ dravyārjananiyamō'pi
kimiti na kratvarthaḥ । bhavatu tadapyatrōdāharaṇam । yatra pratiṣēdhyaṁ kratau nāsti tatpratiṣēdhaḥ
kratvarthatayā nāśaṅkyatē yathā kalañjabhakṣaṇasya । <b>niyamō vā</b> astu vrataprakramāt niyamō-
vā'yaṁ tathāpi kratvarthaḥ । nanu niyamapakṣē kēna saṁbandhēna kratāvantargatiḥ pratiṣēdhō hi
pratiṣēdhyamukhēna kratāvantarbhavēt । ucyatē---anīkṣaṇaniyamasaṁkalpō'pi yadi svatantra ēva
syāt tadā prayuktikalpanāgauravamiti kratāvēvānupravēśaḥ । nanu caivaṁ sati viśvajidādayōpyatrō-
dāharaṇaṁ bhavantu । bhavatu na kaściddōṣaḥ । <b>atrābhidhīyatē---prītyutsargēpyētaduk‍taṁ
bhavati adhikārāśravaṇē'ṣyadhikārō yuktaḥ kalpayitum । na punaḥ kratusaṁbandhakalpanā ।
kaḥ punaranayōrviśēṣaḥ ? ayamasti viśēṣaḥ---yathaiva adhikārē śrūyamāṇē gamyamānatatkartr̥taiva
nyāyyā</b> । yasyādhikāraḥ śrūyatē tasyādhikārānyathānupapattyā tatkartr̥tā kalpyatē । kāryatayā
hi niyōgaṁ yaḥ pratipadyatē sō'dhikārī । viṣayasādhyaśca niyōgaḥ । sa yadi viṣayaṁ na
﻿<pb n="r967"/>
saṁpādayēt tasya niyōgaḥ kārya ēṁva na syāt iti viṣayasaṁpādakatayā kartr̥tvāvagamāt ।
tacca kartr̥tvaṁ sākṣādvā puruṣāntaraprayuktyā vā yadyapyubhayathā upapadyatē tathāpi sākṣāt saṁbhavē
paramparānupapattēḥ tatkartr̥taiva nyāyyā । na punaḥ puruṣāntarakartr̥tākalpanā, vinā vacanā-
dārtvijēṣvēva । <b>ēvaṁ kriyākṣēpēṇa gamyamānakartravagamāt adhikārakalpanaiva nyāyyā</b> ।
adhikāraṁ vinā kartr̥tvānupapattēḥ । na cānyatrādhikārēṇānyatrāpi tadaṅgatayā'dhikāranupravēśēna
kartr̥tvasiddhiḥ । atraivādhikārē sākṣātsaṁbhavati paramparānupapattēriti । ēvaṁ ca nyāyataḥ
sthitē'dhikāriṇi prayuktikalpanāpi na dōṣaḥ । <b>kathaṁ tarhi kartradhikaraṇamiti</b> <q>‘nānr̥taṁ
vadēt’</q> ityatrāpi tarhi gamyamānakartr̥tvasiddha‍yarthaṁ sākṣādadhikārakalpanāt kimarthaṁ karturvācyatva-
nirākaraṇaṁ ? nirākr̥tēpi vācyatvē, gamyamānēpi kartari tasya kartuḥ svatantrādhikārāpattēḥ ।
uttaraṁ---<b>tatra hi viniyōgō'dhikāra1kalpanāyāḥ pratipakṣaḥ । iha tu apratipakṣā adhikāra-
kalpanā</b> iti । anr̥tavadanapratiṣēdhē hi sādhikāraniyōgasannidhānāt tēna gr̥hītatvāt
prakaraṇēna ca viniyuktatvāt nādhikārakalpanāvakāśō'sti । iha tu anārabhyāmnānāt
nādhikāragrahaṇamasti iti nādhikārāntarasaṁbandhō'vakalpatē । tēnādhikārakalpanāyāṁ 2prasr̥tāyāṁ
svatantrādhikārakalpanaiva nētyanavadyam । ēvaṁ tāvat samāhitamidamadhikaraṇam । idānīṁ suhr̥dbhāvē-
nādhikāriviśēṣaṇaṁ nirūpayati---<b>kiṁbhūtaḥ punaratrādhikriyatē <q>“ētāvatā hainasā viyuktō
bhavati”</q> iti śravaṇāt jīvata ēva vā'dhikāraḥ</b> । asmin‍nudāharaṇē ētāvatā hainasā pāpēna
viyuk‍tō bhavatītyarthavādaḥ । tatra yadi jīvanavānadhikārī bhavati tadā nityatvāt atrākaraṇē
vihitātikramadōṣa ēvainōyōgō bhavatīti sālambanō'rthavādaḥ । viśvajidādivat‍tu svargē'dhikāri-
<note>(1) G. rikalpa</note> <note>(2) G. prakr̥tāyāṁ</note>
﻿<pb n="r968"/>
viśēṣaṇē kalpyamānē kāmyasyākaraṇē'pi na dōṣaḥ । tatrārthavādasyātiparōkṣā vr̥ttiḥ syāt
<b>atō nityō'yaṁ jīvanānupālanīyō niyamaḥ svadharmatayā</b> ।</p>
<p><b>nanu ca prasajyapratiṣēdhō nyāyyaḥ</b> asyārthaḥ---nanu prasajyapratiṣēdhō'yam । tatra
niṣidhyamānakriyākataiṁvādhikārī । kimiti jīvanavānucyatē । satyaṁ svavākyamātrālōcanayā
ēvaṁ, kintu <b>tasya vratamityanvayāvagatēḥ lakṣaṇaiva nyāyvā</b> । anīkṣaṇasaṅkalpō vratarūpō lakṣyatē
tēna 1nāyaṁ prasajyapratiṣēdhaḥ । nanvēvaṁ ādhānavat kimita saṅkalpō'pi dravyārthōṁ na syāt ।
tatrāha---<b>ādhānavadapyatra dravyārthatā naiva saṁbhavati</b> sākṣācchrutyabhāvāt । <b>aviniyukta-
dravyasaṁyōgāt dr̥ṣṭasya ca saṁskārasyābhāvāt naiva</b> dravyārthatā । yadi punaḥ dr̥ṣṭaḥ
saṁskāraḥ syāt । <b>kiṁ dr̥ṣṭārthatā śakyatē vak‍tum</b> । asyārthaḥ---sarvaṁ śabdāvagamyaṁ
cōdanāsviti sthitam । yadyapi saṁskārō dr̥ṣṭaḥ tathāpi tadarthatā na yuk‍tēti । <b>bāḍhaṁ śakyatē
darpaṇapramārjanavat lōka ēvōpayōgadarśanāt</b> । atrābhiprāyaḥ---kalpanīyē prayōjanē pratyakṣamapi
prayōjanaṁ nirākāṅkṣīkaraṇayōgyaṁ na tyak‍tuṁ śakyata iti । <b>tasmāt puruṣārthō niyamassaṁkalpa</b>-
rūpō'yamiti yuktam । <b>dr̥ṣṭārthāsaṁbhavēna ca karkarīkarṇādayō'pi2 puruṣārthā ityuktam</b> । 
gōkarṇalakṣaṇānyapi 3kakarīkarṇyāḥ kartavyāḥ ityēvamādīni kratusaṁbandhini dravyē dr̥ṣṭasaṁskārā-
bhāvēna purupārthānyēva gōmānēva cādhikārīti sthitam ।</p>
<note>(1) G. nāprasajya</note> <note>(2) G. kartarikaraṇādayō'pi</note> <note>(3) G. kartarīkarṇyaḥ</note>
﻿<pb n="r969"/>
<p><b>dravyāṇi tu</b> । nanu tr̥tīyē uddhananādiṣvēva spha‍yādīnāṁ viniyōga uk‍taḥ ।
tatkathamihānyatrāpyāśaṅkyatē tatrāha---<b>uk‍tamityādi</b> । ētaduk‍taṁ bhavati---spha‍yaścētyādibhiḥ
sahōddhananādivākyānāṁ viniyōgavicāraḥ kr̥taḥ । tatrōddhananādivākyāni viniyōjakanīti
sthitam । idamidānīṁ cintyatē---ētāni vai daśa yajñāyudhānīti kimidaṁ śāstrāntaraṁ spha‍yē-
nōddhantītyēvamādibhyaḥ uta tēṣāmēvānuvādaḥ iti cintāntaraṁ darśayati । nanu dvitīyādhyāya-
cintēyaṁ śāstrabhēdābhēdaviṣayā । kimiti caturthē cintyatē । ucyatē । pr̥thak‌prayuktyarthaṁ
dvitīyārthavamarśaḥ kriyatē । yadi śāstrāntaramidaṁ syāt tadā asya sākṣādyajñasādhanatvēna
pr̥thagidaṁ prayōktavyaṁ syāt abhēdapakṣē tu śāstrābhēdāt bhēdēna prayuktirnāsti । kīdr̥śō
dvitīyārthāvamarśaḥ ityatrāha---kiṁ bhēdalakṣaṇayuk‍tamidaṁ vākyaṁ guṇāntaravidhānapakṣē sādhyabhēdāt,
guṇavatkarmāntaravidhānētu anubandhabhēdāt, utānuvādakatayā sādhyānubdhabhēdābhāvāt abhēda-
lakṣaṇayuktamiti । <b>pūrvapakṣavādī spha‍yēnōddhantītyēvamādibhirvākyaiḥ sākṣādyajñasaṁbandhānava-
gamāt yajñāyudhānīti vidhyantaraṁ manyatē</b> । ayamabhiprāyaḥ---yajñāyudhānīti ṣaṣṭhīsamā-
sō'yam । ṣaṣṭhī ca yadyapi saṁbandhamātrē bhavati tathāpi sākṣātsaṁbandhē saṁbhavati na paramparā
āśrayituṁ nyāyyēti sākṣādyajñasaṁbandha ēvāvagamyatē । na cāsau prāptaḥ yēnāsāvanuvādaḥ
syāt । <q>‘atō vacanāni tvapūrvatvāt’</q> ityayamapi vidhiḥ । 1sa ca āgnēyādiṣvēva dravyaṁ
vidhattē । guṇāntarāvaruddhatvādvā tēṣāṁ guṇāntarayuk‍taṁ karmāntaramiti । <b>nanu vājapēyasya
yūpa itivat praṇāḍyāpi saṁbandha upapadyatē । yuk‍taṁ yūpābhāvātkratōstatra</b> । na ca
<note>(1) G. na ca</note>
﻿<pb n="r970"/>
vidhāsyata iti vācyam । saptad‌śārat‍nitāvidhānaparatvāddvākyasya । anuvādē yathā prāptiḥ
praṇāḍyāpyāśrīyatē । <b>iha punaḥ</b> vidhānēpi saṁbhavati <b>kiṁ nōpapadyata</b> ityabhiprāyaḥ ।
<b>atrābhidhīyatē---yajñāyudhānīti tāvallakṣaṇā । lakṣaṇā cētsākṣāt vyavadhānē ca na
kaścidviśēṣaḥ</b> । asyārthaḥ---yajñāyudhaśabdēna tāvat na sākṣāta tatsādhanamucyatē, kintu
tatsaṁbandhī lakṣyatē । saṁbandhilakṣaṇā cēt na sākṣādva‍yavadhānē ca kaścidviśēṣaḥ । saṁbandhitvā-
viśēṣāt । tēna yajñāyudhaśabdēna sākṣātsaṁbandhō bōdhyatē iti aprāptārthatā na śakyatē
vak‍tum । nanvēvaṁ prāptārthatāpi naikāntataḥ śakyā vak‍tum । satyam---kintu vidhiśūnya-
midaṁ vākyaṁ kalpyavidhikam । kalpanā cānupapattau satyāṁ, nacānupapattiḥ uddhananadvāraka1vyavahita-
saṁbandhāśrayaṇēnōpapattēḥ । tasmādanuvādō'yaṁ na vidhiḥ । atraiva yuktyantaramāha---<b>pramāṇānta-
rānusāriṇī ca lakṣaṇā । na ca vidyamānē pramāṇē pramāṇāntarakalpanā śakyā । spha‍yē-
nōddhantītyubhayasiddhatvāt</b> । lōkē ca lakṣaṇā prasiddhā gaṅgāyāṁ ghōṣa ityādau । tatra
yadgaṅgākūlaṁ lakṣayati, tat1 pramāṇāntarēṇa kūlē ghōṣadarśanāt । tadēvamihāpi pramāṇāntara-
prasiddhatvāt uddhananādidvārikaiva saṁbandhitā āśrayituṁ yuk‍tā । tasmādanuvādō'yam ।
<b>ēvaṁ ca vikalpaḥ parihr̥tō bhavati</b> । yadyāgnēyādiṣu dravyavidhiḥ tadā purōḍāśādibhiḥ saha
yō vikalpaḥ sa parihr̥tō bhavati । <b>liṅgaṁ cōpapannaṁ bhavati</b> । yadi karmāntaravidhānaṁ tadā
dēvatābhāvēna avyak‍tatvāt saumikavidhyantaprāp‍tyā āhr̥tisaṅkhyādarśanaṁ nōpapadyatē । tathā
sōmasthānāpattyā abhiṣutānāṁ spha‍yādīnāṁ paridhānīyē karmaṇi na syāddarśanam ।</p>
<note>(1) G. dvārakasya</note>
﻿<pb n="r971"/>
<p><b>tatra caikatvamayajñāṅgam</b> । nanu caikatvādi vibhaktyāpi kāryānvayitvēnābhihitam ।
tataśca kāryāṅgatvāt tadanupādānē kāryamēva na saṁvartēta ityatrāha---<b>ēkatvaṁ viniyōgābhāvānna
yajñaṅgamiti pūrvapakṣavādinō'bhiprāyaḥ</b> । asyārthaḥ---yadyapyēkatvaṁ grāhakagr̥hītaṁ tathāpi
viniyōgābhāvāt dvārasabandhābhāvāt tadabhāvē ca sāmānyasaṁbandhānirvāhāt na yajñāṅgamiti ।
<b>kathaṁ punaḥ ēkatvaṁ na viniyujyatē ? vibhak‍tayō hi prātipadikārthasya svārthasaṁbandhama-
bhidadhati</b> । svārthasya karaṇatvādēḥ prātipadikārthasaṁbandhitvāt । na punaḥ svārthabhūtai-
katvādisaṁbandhitā vibhaktayō'bhidadhati । <b>tasmādēkatvaṁ karaṇatvaṁ ca prātipadikārthasyaiva ।
naikatvasya karaṇabhāvaḥ</b> karaṇatvē cāsati kriyāsaṁbandhābhāvādayajñāṅgamiti । <b>karaṇasaṁbandhē</b>
hi karaṇatayā kriyāsaṁbandhē <b>prātipadikārthasaṁbandhō na syāt । yathā aruṇayēti</b> kriyā-
saṁbandhē dravyaguṇasaṁbandhō na bhavati । <b>tasmāt pratīyamānamapyētat na kriyayā saṁbadhyatē</b>
yathā pūrvō dhāvatītyaparapratyayaḥ । pratīyamānamapītyapiśabdēna ēvamāha---kriyāsaṁbandhābhāvēna
1kāryānvayitayā anabhidhēyamēva । yadyapyabhidhīyatē tathāpyanaṅgamiti । <b>liṅgadarśanāni
caivamupapannāni bhavantīti । ēvaṁ prāptē ucyatē---na viniyōgādēva kriyāṅgatā kiṁ tarhi</b>
<note>(1) G. iti yat</note> <note>(2) R. bhāvēnākārya</note>
﻿<pb n="r972"/>
<b>upādānādapi śēṣatā bhavati । yathaiva karaṇībhūtasyaivōpādānaṁ ēvamēkatvayuktasyāpi</b> ।
yathaiva hi akārakabhūtasyānupādānaṁ ēvamasaṅkhyākasyāpi । <b>na hyakārakasyōpādānaṁ asaṅkhyā-
yuk‍tasyāpi saṁbhavatītyabhiprāyaḥ</b> । paśustāvat viniyukta upādātavyaśca । sa ca
saṅkhyayā vinā na śakyatē upādātum; śrutaṁ ca tatsthamēkatvam । tadapi ca kāryānvayitvēna
śrutam । tadanupravēśāyāvaśyamāśrayamapēkṣatē । ataḥ 2tadvadēvāvacchēdakatayā svīkriyatē ।
svīkr̥taṁ ca viniyuktasthaṁ tātsthyēnāṅgatāṁ yāti । saṅkhyā hi svasāmarthyēnaiva svasaṅkhyēyaśēṣa-
bhūtā । sā hi prāk prātipadikārthamātrē sthitā samprati upādānadaśāyāṁ viniyuktasthā
jātā । śēṣabhāvastu tasyāḥ vastusvabhāvalakṣaṇālliṅgāt ityanavadyam । <b>tathā ca laukikāḥ
gāmānayētyādiṣu tathaiva pratipadyantē</b> । nanu bhāṣyakāraḥ vākyabalēna kriyāśēṣatāmāha
nōpādānata iti tatrāha---<b>tadidamuk‍taṁ</b> yadasmābhiruk‍taṁ tadētat bhāṣyakārēṇāpyuk‍taṁ <q>“na śruti-
rbrūtē vākyārthō nāstīti”</q> anēna granthēna । kathamuktamityatrāha---<b>na viniyōgō brūtē upādānaṁ
nāstītyarthaḥ । nanu cānya ēvārthaḥ pratīyatē na śrūtyā vākyasya virōdhō'stīti । yataḥ
3śrutyarthāparityāgēna vākyāt kratvarthatāvagamyatē । virōdhē na daurbalyamuk‍tam</b> ।
<note>(1) P. 1205</note> <note>(2) G. tadaivāva</note> <note>(3) G. śrutyaparityāgēna</note>
﻿<pb n="r973"/>
atrōttaraṁ---<b>uk‍tamasmābhirviniyōgō na saṁbhavatīti</b> । vākyēnāpi viniyōgō nāsti kriyā-
saṁbandhāvagamābhāvāditi । tasmādyathāśrutaṁ na vyākhyēyamidaṁ bhāṣyam iti । <b>kathaṁ tarhi vākya-
śabdaḥ ? samabhivyāhāraparyāyō'yaṁ na viniyōjakaparyāyaḥ</b> । ēkasmin vākyē kriyā
caikatvaṁ ca samabhivyāhr̥tam । tadbalēna cōpādānaśēṣatēti। tasmādēva kriyāṅgatōcyata
ityarthaḥ । tasmāt siddhamupādānaśēṣatvaṁ saṅkhyāyā liṅgasya ca । nanu <q>‘vasantā
prātarāgnēyīṁ kr̥ṣṇagrīvīmālabhēta’</q> ityatra liṅgaṁ prakr̥tibhāgābhihitaṁ vibhaktyā viniyujyatē prātipadi-
kābhidhēyamivēti kathamupādānaśēṣatā ? ucyatē---prātipadikēna yō'rthaḥ pradhānabhūtaḥ pratipādyatē
tatraiva s‍trīpratyayābhidhēyamapi liṅgaṁ vibhaktyarthaśca kārakatvaṁ saṅkhyā cāvagamyatē । na punaḥ
s‍trītvayuk‍tē pradhānāśrayamātrāpēkṣatvādguṇanām । prātipadikabhāgēna prathamōccaritēna liṅga-
śūnyasya prātipadikārthamātrasya avagatatvāt tanmātrēṇa vibhaktyarthaḥ saṁbadhyata iti tulyaṁ
saṅkhyayā । <b>ēvaṁ darśanānyupapannāni । pūrvapakṣadarśanaṁ cānuvādaḥ</b> ।</p>
<p><b>ēvaṁ vā । liṅgādhikaraṇam punarēvaṁ vēti vadataḥ kō'bhiprāyaḥ ?</b> asyārthaḥ
---pūrvādhikaraṇē hi liṅgamapyupādānaśēṣamityuk‍tam । kimaparamiha punaścintyata iti ।
<b>aparicchēdakatvaṁ liṅgasya pūrvapakṣavādī manyatē । paricchēdikā hi saṅkhyā dravyasya parimāṇa-
mācaṣṭē</b> । asyārthaḥ---saṅkhyāntarēṣūpādīyamānēṣu kārakaparimāṇānyatvēnānuṣṭhānē(nai)'nēkatvā-
﻿<pb n="r974"/>
vagamāt yuktā saṅkhyāviśēṣāpēkṣāyāṁ 2tasyā upādānaśēṣatā । liṅgē tu dravyāntarōpādānā-
bhāvēnānuṣṭhānaviśēṣānāpādakatvāt viśēṣāpēkṣā nōpapadyata । atō nōpādānaśēṣatēti । śravaṇā-
viśēṣālliṅgamapyupādīyata iti rāddhāntaḥ । yathā saṅkhyā śrutā tathā liṅgamapi । <b>nanu
cāparimāṇāpādakatvāt liṅgaṁ nōpādātavyamityuktamiti</b> pūrvōktasmāraṇam। parihartuṁ
<b>nātra parimāṇamupādānē upayujyatē viśēṣaniṣṭhatvādupādānasya yathā'nuṣṭhānaviśēṣākāṅkṣā
tathā kārakaviśēṣākāṅkṣāpi</b> । tēna kārakaviśēṣāpādakaṁ liṅgamapyupādēyam । <b>atassaṅkhyā-
vadupādānamiti siddham</b> । śēṣaṁ pūrvavat ।</p>
<p><b>āśrayiṣvaviśēṣēṇa । ihāśrayiṇaḥ padārthā udāharaṇam</b> । sandēhaṁ kartuṁ udāharaṇa-
mupanyastam । nanu bhāṣyamayuk‍taṁ <q>“kiṁ yajimātraṁ saṁskāraḥ dēvatāyāḥ, uta yajinā'dr̥ṣṭaṁ
dēvatāyāṁ kriyata”</q> <b>iti yasmāt saṁskāramātramadr̥ṣṭamakurvat anarthakam</b> । avaghātādiṣvapi
niyamādr̥ṣṭaṁ yāvannābhyupagamyatē tāvadānarthakyamēva niyamasya । tasmāt saṁskārapakṣē'(sya)pya-
<note>(1) P. 1207</note> <note>(2) tasyōpā</note>
﻿<pb n="r975"/>
dr̥ṣṭamastītyatrāha---<b>dvividhamākhyātamuk‍tam । paraprāptaniyōgānuvādakaṁ avahantītyāg‍nēyā-
dicōdanāvagataniyōgānuvādakaṁ svaniyōgasaṁbandhitayā cādhikārasādhanaṁ</b> samidhō yajatī-
tyādibhinnōtpattiniyōgābhyupagamāt । ihēdānīṁ sandihyatē---<b>kiṁ paraprāptaniyōgānuvādātmakami-
damākhyātaṁ uta svaniyōgasaṁbandhitayā'dhi1kārasādhanamiti</b> । ētaduk‍taṁ bhavati---saṁskāra-
mātrapakṣē niyōgāntaraṁ nāstīti dēvatāyāmadr̥ṣṭaṁ kriyata iti । atrādr̥ṣṭamapūrvamabhimatam ।
tēnāyaṁ bhāṣyārthaḥ---dēvatāyāṁ saṁskriyamāṇāyāṁ yajinā paramapūrva kriyata iti । tēnāpūrvāntara-
sadasadbhāvasaṁśayō'yamiti yāvat । <b>kutaḥ saṁśayaḥ aṁśēna</b> hōmaparyantatayā dravyaprakṣēpāṁśēna
dravyavirēcanasya, tathā'ṅgabhūtamantrāṁśēna dēvatāsmaraṇasya <b>ca dr̥ṣṭasya saṁbhavāt aṁśēna</b> yāgāṁśēnā-
<b>dr̥ṣṭasya</b> ca saṁbhavāt tēnāṁśēna dr̥ṣṭāntarasyāsaṁbhavāt <b>pūrvapakṣavādī manyatē dr̥ṣṭē</b> dravyadēvatā-
gatōpakārē saṁti <b>adr̥ṣṭakalpanā</b> apūrvāntarakalpanā <b>na nyāyyā</b> । 2taddvārēṇādhi-
kārāṅgabhāvōpāttēḥ । <b>nanu yajyarthō'tra na niṣpadyatē</b> tēna aṁśēna dr̥ṣṭōpakārābhāvāt
adhikārānanupravēśāt tatprayuktyabhāvāt yajyarthō na niṣpadyēta <b>anuṣṭhānād dr̥ṣṭōpapattyarthō
bhaviṣyatītyabhiprāyaḥ</b> । yathā'vaghātādiṣu mantrādikam । <b>atrābhidhīyatē---dr̥ṣṭō-
papattyarthataiva na ghaṭatē kasmāt ? niyōgasiddhēravivakṣitatvāt</b> । utpattiniyōgasiddhēra-
<note>(1) G. vikāra</note> <note>(2) G. vyākhyātadvārēṇa</note>
﻿<pb n="r976"/>
vivakṣitatvāt । tathāpi kimityāha---<b>niyōgāddhi1niyōgārthē pravr̥ttiḥ</b> । atrābhiprāyaḥ
niyōgē'vivakṣitē na śuddhaṁ yajimātraṁ kṣaṇikaṁ adhikāraniyōgārthaṁ bhavati asati ca tadarthatvē
na tatra pravr̥ttiḥ yasmāt niyōgādyā pravr̥ttiḥ sā niyōgārthē na punaraniyōgārthē । nanu yāgāṅgasya
dravyadēvatādvārēṇāṅgatā'stītyuktam । <b>ucyatē</b>---na tāvat sākṣāt dravyadēvatārthatā yāgasya ।
kintu aṅgabhūtamantrāt । sā cāṅgamukhēna tatra cētarētarāśrayatā; nirūḍhē niyōgārthatvē'ṅgasaṁbandhaḥ
aṅgasaṁbandhē na dravyadēvatārthatayā niyōgārthatā । yasmānna svarūpamātrē aniyōgakē dharmasaṁbandhō
ghaṭata iti । <b>atha tadarthaṁ 2adhikārārthaṁ utpattiniyōgō vivakṣyatē siddhamapūrvārthatvam ।
3paścādadhikāraniyōgārthatvē yāgasya nirūḍhē'ṅgasaṁbandhē sati tad‌dvārēṇa dravyadēvatāgata-
dr̥ṣṭasaṁskāraniṣpattyarthamityanumanyata ēva</b> । tasmāt tr̥tīyaprakārō'yaṁ niyōgānuvādakaḥ
svaniyōgasaṁbandhibhyāmiti paramatēnōpasaṁhr̥tam ।</p>
<p>svamatamāha---<b>na ca tr̥tīyaprakārō'yaṁ niyōganiṣpattēstulyatvādēva svaniyōga-
saṁbandhasya vidyamānatvāt । samidādivat</b> । nanvēvaṁ sati dravyābhāvēpi sviṣṭakr̥tō na
lōpaḥ tatrāhaṁ---<b>prayōjanaṁ tu dr̥ṣṭamadr̥ṣṭaṁ vā bhavatu prayōjanavaśācca anuṣṭhānamanuṣṭhānaṁ vā
bhavatu asyārthaḥ</b>---yadyapi niyōgasiddhiḥ tathāpi dr̥ṣṭatvāt dravyādisaṁskāra ēva
prayōjakaḥ । niyōgārthastvaprayōjaka ēva । tēna dravyābhāvē sviṣṭakr̥tō lōpaḥ tasmāt
siddhā svaniyōgārthatā ।</p>
<note>(1) vini</note> <note>(2) G. utpatti niyōgārthaṁ</note> <note>(3) paścādyadyadhikāra</note>
﻿<pb n="r977"/>
<p><b>arthē samavaiṣamyamatō dravyakarmaṇām । atikrāntastr̥tīyaviṣayaḥ iti । kō'yaṁ
tr̥tīyaviṣayaḥ ?</b> yadi tr̥tīyaviṣayō'yaṁ kimiti caturthē cintyatē ityanēnābhiprāyēṇāya praśnaḥ ।
atrōttaraṁ---<b>pārārthyapratipattiḥ । sā'tikrāntā</b> । ayamabhiprāyaḥ-<b>yadyapyēṣā pārārthyapratipattiḥ
sā'tikrāntā</b> । ayamabhiprāyaḥ---yadyapyēṣā pārārthyapratipattiḥ tathāpi śrutyādibhirna bhavati
niyōgavyāpāranibandhanaivēti iha cintyatē । <b>idānīṁ punaḥ sthitē pārārthyē kēvalamupādānamēva
cintyatē</b> । prayuktiḥ upādānam । taccintyatē । <b>kēna prayōjanēnāmikṣādīnāmupādānaṁ
kēna nēti । nanu ca prāgapyasmāt prayōjanakr̥taiva upādānacintā</b> । saṅkhyādīnāmapi
yadupādānaṁ tadapi upādānakr̥tamēva <b>kēna viśēṣēṇēdamucyatē idamidānīmiti । satyam । kintu
pārārthyamapi tannimittakamēva na niyōganimittakam । ata idamuktaṁ tr̥tīyaviṣaya iti ।
tr̥tīyasyāyaṁ viṣayaḥ na punastārtīyaiḥ pramāṇaiḥ śakyatē'vagantum । atō vidhinimittaka---
mēvāsya pārārthyamiti caturthē cintitam । ētacca vyākhyātaṁ <q>“na śrutyādibhiḥ sarvasya
<note>(1) P. 1208</note>
﻿<pb n="r978"/>
pārārthyaṁ śakyatē pratipādayituṁ”</q> iti । ētadēvātra kathyatē । tathā ca yāgaphalayōḥ
adhikārāt pārārthyaṁ vakṣyati</b> ṣaṣṭhādyē । niyōganiyōjyalakṣaṇasaṁbandhāvagamabalēna yāgasya
svargaṁ prati phalasya puruṣaṁ prati śēṣatvaṁ vakṣyati । yata ēva śrutyādibhiryā1gaphalayōḥ pārārthyaṁ
2nāvagamyatē <b>ata ēva bādarērēṣā bhrāntiḥ dravyaguṇasaṁkārēṣvēva śēṣatvamiti । śrutyādīnāṁ
tatra dravyādau saṁbhavāt upādānādhikārayōḥ sāmarthyamapaśyatō'vadhāraṇāt</b> । ētacca bruvatā
bādaryadhikaraṇaṁ caturthādhyāyē saṅgatamapi 3vyavadhānanirākaraṇāya tr̥tīya ēva kr̥tamityuktam ।
yata ēva śrutyādinibandhanamidaṁ na bhavati śēṣatvaṁ <b>ata ēvēdaṁ lakṣaṇāntaramityucyatē
śēṣāvagamatulyatvēpi</b> ।</p>
<p>ēkaniṣpattēḥ । ataḥ <b>prabhr̥tīdānīṁ kēvalōpādānavyāpāra ēva</b> kēvalā prayuktirēva
cintyatē । <b>śēṣatā tu viniyōgata ēva nōpādānataḥ । pūrvapakṣavādī tu kēvalōpakāradarśanā-
dēvōpādānamāha, na śēṣatā'pēkṣaṇīyēti manyatē । yathaivōpādānaśēṣēṣu paś‍vēkatvādiṣu</b> ।
<note>(1) G. śrutyādibhiḥ sarvasya pārārthyaṁ śakyatē</note> <note>(2) G. cāvagamyatē</note> <note>(3) G.
avadhāraṇa</note>
﻿<pb n="r979"/>
asyārthaḥ---dadhyānayanamāmikṣāyā vājinasya cōpakārakam । yadi paramāmikṣāṁ prati śēṣaḥ
upakāranibandhanā ca prayuktiḥ na śēṣatvanibandhanā, ēkatvādīnāṁ prāgaśēṣabhūtānāmapyupādānēnaiva
1śēṣatā yataḥ, tasmādumayaṁ prayōjakamiti । <b>atrābhidhīyatē---nātra prayōjakatvaṁ vājinasya ।
kutaḥ ? śēṣabhūtasya hi prayōjanākāṅkṣā । sā ca yasya śēṣabhūtā tēnaiva prayōjanēna nivr̥ttēti
na prayōjanāntaraṁ prayōjakatvēna</b> kalpayituṁ śakyatē । asyārthaḥ---śēṣabhūtaṁ dadhyānayanaṁ
kēna prayōjanēna prayujyatāmiti prayōjakaviśēṣākāṅkṣā । tatra yasyaiva payasaḥ śēṣabhūtaṁ tadēva
prayōjakaṁ yuktam । śabdataḥ tatsaṁbandhitvēnāvagamāt । āmikṣā ca payaḥ tasyāmēva tadrasa-
pratyabhijñānāt । ētacca <b>vivaraṇapañcikāyāṁ</b> vakṣyāmaḥ । tēna saiva prayōjikā na
vājinamiti siddham । <b>kathaṁ punaḥ aśēṣabhūtasyōpādānaśēṣatvamēkatvādēḥ । aśēṣabhūtasya
prayōjanākāṅkṣaiva nāstīti</b> । kathamaśēṣabhūtasyaikatvādēḥ upādānaśēṣatvaṁ <b>aśēṣatvē upādāna-
syaivānupapattēḥ । atrōcyatē---śēṣasyāvagamāt</b> śēṣabhūtaṁ hi yat paśvādi tadēkatva---
śūnyaṁ nāvagatamiti na tadrahitamupādīyata iti । <b>anyathā'navagamāt avagama---
pūrvakatvāccōpādānasya । kiñci śēṣabhūtasya prayōjyatvānyathānupapattēḥ</b> śēṣabhūtasya hi
paśōḥ prayōjyatvamanyathā nōpapadyatē । kasmāt ? <b>na hi anavacchinnamupādātuṁ śakyata
ityuktam</b> । na hi saṅkhyānavacchinnamupādātuṁ śakyata iti śēṣōpādānārthamaśēṣasyāpyupādānaṁ
<note>(1) G. śēṣakāryataḥ</note>
﻿<pb n="r980"/>
<b>yatpunaḥ na śēṣabhūtaṁ na ca śēṣasthamavagamyatē</b> tēna vināpi śēṣatvāvagamāt <b>na śēṣōpādānē-
nāpyapēkṣyatē</b> tēna vināpi śēṣōpādānasiddhēḥ <b>na tat prayōjyaṁ bhavitumarhati yathā dadhyānayanaṁ
na vājinasya śēṣabhūtaṁ tathā pradarśitaṁ bhāṣyē । tathā ca liṅgaṁ pradarśitam</b> ।</p>
<p><b>padakarmāprayōjakam । kaḥ punarādhastyēnādhikaraṇēnāsya visēṣaḥ</b> । athaiva hi
āmikṣāśēṣabhūtaṁ dadhyānayanaṁ tayaiva prayujyatē na vājinēna, tathā krayaśēṣabhūtā ēkahāyanī tadā-
nayanamapi tanmukhēna krayaśēṣamēvēti krayēṇaiva prayōktavyaṁ na padapāṁsubhiḥ । <b>ayamasti viśēṣaḥ
---tatra hi dadhyānayanamāmikṣānirvr̥ttisamakālamēva vājinaṁ niṣpādayati । atō yuk‍taṁ
vājinaniṣpattēḥ na kāraṇāntarāpēkṣā</b> । asyārthaḥ---yadyapi dadhyānayanamābhikṣāśēṣabhūtaṁ
tathāpi yadi vājinamapi tathā bhēdēna niṣpadyatē tadā kāraṇāpēkṣāyāṁ prakr̥taṁ dadhyānayanaṁ tatrāpi
kāraṇatvēna viniyujyēta । taccāmikṣaikaniṣpattikamiti na yuktastatra kāraṇāntarāpēkṣayā prakr̥tasya
dadhnō viniyōgaḥ । <b>iha punaḥ saptamaṁ padamityuk‍tē bhavatyākāṅkṣā kasyēti prakr̥tatvādēka-
hāyanyā iti gamyatē</b> । bhinnaniṣpattikatvādatra kāraṇāntarāpēkṣāyāṁ ēkahāyanīmātraṁ padā-
﻿<pb n="r981"/>
pēkṣitaṁ saṁbadhyatē <b>ityubhayārthāṁ</b> krayapadapāṁsvarthāṁ <b>ēkahāyanīṁ manyatē । ēvaṁ prāptē'bhidhīyatē ।
satyaṁ yadi kasyētyapēkṣōpapadyatē</b> । tadā tasyāmākāṅkṣāyāṁ svarūpamātrēṇaivaikahāyanī saṁbadhyēta
na krayaśēṣabhāvēnēti bhavēdubhayārthā ēkahāyanī । kasyēti punarihākāṅkṣaiva nāsti yasmāt
<b>anirjñātasaṁbandhyantarē saṁbandhinyupadiśyamānē bhavatyākāṅkṣāpūrvikā prajñā</b> । yatra
saṁbandhyantaraṁ pūrvaṁ pratītaṁ nāsti tatra ākāṅkṣapurassarā sambandhini buddhiḥ āvirbhavati ।
<b>yatra punaḥ saṁbandhyantarapūrvaka ēvōpadēśaḥ tatra</b> yathāvagamaṁ saṁbandhāvagamāt <b>yathā nirjñāta-
saṁbandhipurassaramēvōpadēśaḥ iti samarthitamaśvapratigrahē । ataḥ krayārthaiva ēkahāyanī
saptamapadasaṁbandhinīti na prayujyatē</b> krayārthāyā ēva tasyāḥ prakr̥tatvāt tathābhūtāyāḥ saṁbandhi-
tvēnāvagatatvāt । <b>atra bhāṣyaṁ <q>‘prasaṅgamupajīvatā’</q> iti</b> prasaṅgaśabdaśravaṇāt bhrāmya-
taścōdyam । <b>nanu cēdaṁ prayōjakāprayōjakalakṣaṇam; kaḥ prasaṅgasyāvasaraḥ । vidyamānē hi
prayōjakatvē prasaṅga uktaḥ</b> <q>“ēvamēva prasaṅgaḥ syāt vidyamānē svakē vidhau”</q> iti ।
<b>iha prayōk‍tr̥taiva nāstīti । ucyatē---śāstraprasaṅgamaṅgīkr̥tyaitraduktam na prayōgaprasaṅgamitya-
dōṣaḥ</b> । asyārthaḥ---aruṇayaikahāyanyā piṅgākṣyā sōmaṁ krīṇātīti śās‍trēṇa ēkahāyanyu-
pāttā । saiva śāstrāntarēpi saṁbadhyatē saptamaṁ padaṁ gr̥hṇātīti na punaranuṣṭhānaprasaṅgō'yaṁ bhāṣya-
kārēṇōkta ityadōṣaḥ ।</p>
﻿<pb n="r982"/>
<p><b>arthābhidhānakarma ca bhaviṣyatā । ‘purōḍāśakapālēna tuṣānupavapatīṁti nātra
śāstraprasaṅgaḥ saṁbhavatīti prayōk‍tr̥tvaṁ pūrvapakṣavādī manyatē tuṣōpavāpasyāpi । na ca
nāntarīyakaḥ śakya upavāpō vak‍tum bājinavat । tasmādubhayaṁ prayōjakamiti</b> ।
asyārthaḥ---<q>‘purōḍāśakapālēna tuṣānupavapati’</q> ityatra purōḍāśakapālasya sākṣādēvōpādānaṁ na
punaḥ prakr̥tatvēna grahaṇaṁ yathaikahāyanyāḥ । tēna svavākyē śrutaṁ purōḍāśakapālamupavāpēpi
vākyēna viniyujyatē । nanu purōḍāśakapālamiti purōḍāśasaṁbandhikapālaṁ śrapaṇaśēṣamucyatē ।
na cānyaśēṣasyānyaśēṣatvaṁ saṁbhavati । anyatra vyāpr̥tasyēvānyatra vyāpāraḥ । tatkathamupavāpēpi
vākyēna viniyōgaḥ । ucyatē---ēkavākyatā hi guṇapradhānabhāvēna vinā na nirvahati ।
tatra ca tuṣōpavāpasyāgnyabhijvalanārthasya na kapālaṁ prati tāvat guṇatayā saṁbandhaḥ । kintu
kapālasyaiva taṁ prati । na ca viniyuktaviniyōgavirōdhaḥ adhiṣṭhānalakṣaṇayā viniyōgōpapattēḥ ।
viniyuktaviniyōgavirōdhō hi 2pratipattivirōdhaḥ । sa ca yadi viniyuk‍tēnaiva rūpēṇa viniyō-
gō'bhyupagamyatē tadā syāt । yadā punaḥ viniyōgōpalakṣitaṁ dravyamēva viniyujyatē
tadā nāsti virōdhaḥ । na ca nāntarīyakastuṣōpavāpaḥ yēna kāraṇāntarāpēkṣābhāvāt
viniyōgō na syāt । tasmāt viniyōgāviśēṣāt ubhayaṁ prayōjakamiti pūrvaḥ pakṣaḥ ।
<b>atrābhidhīyatē । satyaṁ viniyōgē nāsti śāstraprasaṅgaḥ । nāpi nāntarīyaka-</b>
<note>(1) P. 1212</note> <note>(2) G. pratīti virōdhaḥ</note>
﻿<pb n="r983"/>
<b>bhāvaḥ । kintu upāttasyāyaṁ viniyōgō nōpādānakalpanā kramatē</b> । asyārthaḥ---purōḍāśa-
kapālamiti purōḍāśasaṁbandhitvēna kapālaṁ lakṣyamāṇaṁ tadēva lakṣyatē yasyaiva purōḍāśasaṁbandhā-
dhiṣṭhānatā, yathā gaṅgyā kūlaṁ lakṣyamāṇamapi svasaṁbandhitayaiva lakṣyatē । tacca kapālaṁ
śrapaṇārthamupāttaṁ ityupāttaviṣayō'yaṁ viniyōgaḥ । ata āha---<b>nōpādānakalpanā kramata iti ।
tadidamuk‍taṁ bhaviṣyatāsaṁyōgō'yaṁ na bhūtavartamānābhyāmiti</b> । bhaviṣyatā saṁyōgē hi
upāttaviṣayataiva । nōpādānāvakāśō'sti <b>yadi punaḥ bhūtavartamānābhyāṁ saṁbandhaḥ kimupādānaṁ
syāt</b> iti praśnamātram । <b><q>“ucyata”</q></b> ityuttaram । <b>na bhūtasya</b> saṁbandhī <b>yaḥ
tasya bhaviṣyadarthatayā anupāttasyaiva pālanaṁ bhaviṣyati pālanabhūtamēvōpādānaṁ yataḥ ।
vartamānasyāpi yaḥ saṁbandhī</b> tasyāpyanyatra vyāpr̥tatayā<b>pyanyatra viniyōgō na saṁbhavatī</b>-
tyarthādanyadupādēyam । <b>bhaviṣyadarthatvē punaḥ anyārthamēvōpāttasya</b> svīkr̥tasya dhāritavyasya
<b>viniyōgaḥ saṁbhavatīti siddhamaprayōjakatvam</b> । nanvēvaṁ sati yatra purōḍāśaśrapaṇaṁ nāsti
vikr̥tau tatra kathamupavāpaḥ purōḍāśakapālaṁ vinā kārya iti tatrāha---<b>tuṣōpavāpastu kartavyō na
kartavya iti nāsyādhikaraṇasyāyaṁ viṣayaḥ</b> । sarvathā'dhikaraṇasiddhāntasiddhēḥ agnihōtra-
havaṇīnyāyēna kartavya ēvēti gamyatē ।</p>
﻿<pb n="r984"/>
<p><b>paśāvanālaṁbhāt । asminnadhikaraṇē hr̥dayādyavadānavacanaṁ saṁpravyādhavacanaṁ ca
tulyaṁ prakr̥tapaśuviṣayatayā <q>‘agnīṣōmīyaṁ paśumālabhēta’</q> iti dvayōḥ</b> prakr̥tagrahaṇamiti
<b>pūrvapakṣavādī dvayōrapi prayōjakatāṁ manyatē</b> । asyārthaḥ---agnīṣōmīyaṁ paśumālabhētēti yadyapi
paśōrēvāgnīṣōmīyatā āpātamātrēṇa pratibhāti tathāpi viśasanaśravaṇāt paśōrnaṣṭatvāt paśu-
saṁbandhināṁ dravyāṇāmagnīṣōmīyatā । śukr̥llōhitē ca paśusaṁbandhinī ēva । tēna tayōrapi
dēvatāsaṁbandhaḥ । yāgārthadravyaprakr̥tidravyatayā ca paśōragnīṣōmīyatā । na caivaṁ vācyaṁ
hr̥dayādyartha ēva paśuriti । yasmādubhayatrāpi prakr̥titayā paśōrgrahaṇam । hr̥dayādivākyē ca
na sākṣācchravaṇamasti । dēvatāsaṁbandhācca yāgaśēṣabhūtayōrēva lōhitaśakr̥tōḥ nirasanasaṁpravyādhau
śēṣapratiṣattibhūtau bhaviṣyataḥ । kathaṁ tarhi tayōḥ prayōjakatāśaṅkā । ucyatē---<b>na nirasana</b>-
sapravyādhayōḥ prayōjakatvamucyatē । kintu lōhitaśakr̥tōrēva । tē ca yāgārthatayā yāgārtha-
prakr̥tidravyasya paśōḥ prayōjakē yuk‍tē ēvētyadōṣaḥ ।</p>
<p><b>atrābhidhīyatē---hr̥dayasyāgrē'vadyatīti yāgōpasaṁhr̥tiriyam</b> । atrābhiprāyaḥ
--- satyaṁ na paśōḥ sākṣādyāgārthatā । kintu svasaṁbandhidravyōpakārakatayā paśusaṁbandhināmēva
dravyāṇāṁ sākṣādyāgārthatā । sā tu hr̥dayādiṣvēva upasaṁhr̥tā । <b>aṅgaistr̥tīyasavana iti
śravaṇāt</b> । ētaduk‍taṁ bhavati । aṅgairiti śravaṇāt aṅgānāṁ tāvacchēṣatā'stīti
niścīyatē । tatrāpi hr̥dayādīnāṁ prākr̥takāryāvadānasaṁskāradarśanāt yāgakāryōpayōgitayā
﻿<pb n="r985"/>
ca tadupapattēḥ । tēṣāmēva yāgārthatā nāparēṣāṁ, paśusaṁbandhināṁ lōhitaśakr̥tādīnāmanaṅgatvāda-
hr̥dayāditvācca । <b>śakr̥tsaṁpravyādhastu tāvanmātraparyavasāyitvāt</b> nirasanasaṁpravyādhayōḥ
styānarūpatvēna kāryāntarānanupravēśāt । yāgārthaprakr̥tapaśusaṁbandhisaṁpātāyātapratipattyarha-
<b>dravyāśrayatvāt</b> pratipattiḥ । nanu saiva dravyaṁ prayōkṣyata ityāśaṅkya 1prasiddhaṁ pratipattēḥ
dravyaprayōjakatvāsaṁbhavaṁ darśitavān । <b>pratipattiśca na prayōjikā <q>‘na pratipādyaṁ pratipattyartha-
mupādīyatē’</q> iti nyāyāt । atō na prayōjakaṁ paśōḥ śakr̥tādītyadhikaraṇārthōṁpasaṁhāraḥ</b> ।</p>
<p><b>ēkadēśadravyaṁ cōtpattau । nanu cātra pūrvapakṣa ēva nōpapadyatē upāttadravya-
viṣayatvāt</b> <q>‘uttarārdhāt sviṣṭakr̥tē samavadyati’</q> iti (purōḍāśa) śrutēḥ upāttapurōḍāśaviṣaya
ēvōttarārdhaḥ pratīyatē । sa ca kr̥takāryadravyaviśēṣa iti dravyapratipattiriyam । na ca
pratipattiḥ prayōjikā । kathaṁ punaḥ upāttadravyaviṣayā ityāśaṅkyāha---<b>ikṣukhaṇḍavacchēṣāvagatēḥ</b> ।
yathā <q>‘ikṣukhaṇḍamasmai prayaccha’</q> iti sannihitasyaivēkṣōḥ khaṇḍaḥ pratīyatē, nāsannihitasya
tathēhāpīti sannihitapurōḍāśahutaśēṣāvagatēḥ upāttadravyaviṣayatā । <b>satyamēvam । kintu
atra purōḍāśasyānyārthatvāt</b> । āg‍nēyayāgārthatvāt <b>nānyatra kāryāntarē</b> sviṣṭakr̥dyāgē
<b>viniyōga upapadyatē</b> । yāgārthēna kāryāntarakaraṇē śiṣṭācāravirōdhāt । prakr̥tatvēna
<note>(1) G. pratiṣiddham</note>
﻿<pb n="r986"/>
grahaṇē'pi purōḍāśakapālanyāyēna adhiṣṭhānamātratayāpi viniyōgānupapattēḥ । <b>atō dravyāntara-
mupādēyamiti pūrvapakṣavādī manyatē । rāddhāntavādī tu na dva‍yavadānamātrōpasaṁhāraḥ dva‍yavadāna-
mātrēṇaivāgnēyayāganirvr̥ttimupasaṁhāramanyatra viniyōgōpapattyarthamupanyastavān</b> iti । atra
kō'bhiprāyaḥ । ayamabhiprāyaḥ---satyaṁ dva‍yavadānamātrēṇaiva yāgō nirvartitaḥ na punaḥ purōḍāśasya
tādarthyaṁ nirvartitam । yasmāt dva‍yavadānārthamapi yāgārthamēva । tasmādidamuttaraṁ dattavān ।
satyam । śiṣṭācāravirōdhaḥ syāt <b>yadyanyasmai dīyatē dīyamānaṁ hi tadā saṁpradānārthamiti
tannōpapadyatē । tasmānna yāgakāryadanyatra viniyōgassaṁbhavati । yāgakāryatayā punaḥ
nānyārthatā śakyatē vak‍tum</b> । āgnēyādiyāgaḥ kāryō yasya tasya bhāvastattā tayā nānyārthatā
śakyatē vak‍tum yāgārthā ca pratipattiḥ । tadīyadravyapratipādanadvārēṇa dēvadattaśirasō'vatāri-
tāyāḥ sraja iva śucidēśanidhānaṁ dēvadattārtham । <b>atō nāgnēyādicōdanāyā virōdhaḥ
1atō'pratipakṣēkṣukhaṇḍanyāyēnānupādānaṁ siddham । śēṣadarśanāt</b> śēṣātsviṣṭakr̥tē sama-
vadyatīti । <b>tathā samavadānaśrutirityuk‍taṁ bhāṣyē</b> ।</p>
<p><b>abhidhāraṇē । kiṁ punaḥ purōḍāśakapālēnātra viśiṣyatē</b> । asyārthaḥ---bhavatva-
<note>(1) G. tasmāt</note>
﻿<pb n="r987"/>
bhidhāraṇaṁ pradhānabhūtānāṁ haviṣāmarthakarma । tathāpi prayājārthamupāttasya śēṣasya śravaṇāt
dravyāntaraṁ nōpādēyam । yathā purōḍāśakapālēnēti śrutēḥ kapālāntaramupādīyatē artha-
karmatvē'pi । tasmāt prayōjanē viśēṣābhāvāt nārabdhavyamidamadhikaraṇamiti । pariharati
---<b>dravyōpādānaṁ tāvat tadvannāstīti sthitamēva dhāraṇasya tūpādānaṁ haviṣaḥ prādhānyānnā-
nyārthatayā1 virudhyata iti pūrvaḥ pakṣaḥ</b> । asyārthaḥ---tatra bhaviṣyadarthatvāt kapālānā-
mupādānaṁ dhāraṇaṁ ca na prayuñjītaivōpavāpaḥ; prayājaśēṣasya tu bhūtaprayōjanasaṁbandhitvāt yadyapi
kapāladravyaṁ nōpādēyaṁ tathāpi prayājaiḥ pariniṣpannaiḥ dhāraṇasyāprayuktatvāt anyārthadravyasyāpi
arthakarmapakṣē haviṣāṁ prādhānyāt dhāraṇaprayuktiḥ na virudhyatē । prādhānyē hi haviṣō yadēva
haviḥ nābhidhāryatē tasyaiva saṁskāraparilōpaḥ syāditi yuktamēva dhāraṇam । tatsidhyarthaṁ ca
pātrāntaramupādēyamiti ।</p>
<p><b>kathaṁ punarhaviṣaḥ prādhānyaṁ dvitīyāśravaṇādabhidhāraṇasya tadarthatvāt prayājaśēṣasya
ca purōḍāśakapālavat tadarthatvāt</b> । na ca viniyuktaviniyōgavirōdhaḥ । 2prayājōpala-
kṣitadravyasyādhiṣṭhānarūpasya purōḍāśakapālavat viniyōgōpapattēḥ <b>siddhāntastu na prādhānyaṁ
haviṣāṁ dr̥ṣṭārthatayā ājyasyaivēti yuktam</b> । asyārthaḥ---yadyapi havīṁṣyabhidhārayatīti
śrūyatē tathāpi haviṣāṁ prādhānyaṁ na yuktam tadarthatvē'bhidhāraṇasyādr̥ṣṭārthatvaprasaṅgāt । prayāja-
śēṣasyaiva tu prādhānyaṁ dr̥ṣṭārthatvāt pātrē3virik‍tē dr̥ṣṭaṁ prayōjanaṁ ājyabhāgārthēnāsaṁsparśaḥ ।
<note>(1) G. nānyārthayāḥ</note> <note>(2) G. prayōjakōpala</note> <note>(3) G. pātrēpi rik‍tē</note>
﻿<pb n="r988"/>
<b>tasmāt pratipattirēvēyaṁ prayājaśēṣasyēti । kathaṁ tarhi havīṁṣyabhidhārayatīti bahuvacanam</b> ।
<b>ēkēna haviṣā'bhidhāraṇanirvr̥ttēḥ</b> । asyārthaḥ---yadi dr̥ṣṭārthatayā ājyasyaivēyamabhidhāraṇēna
pratipattiḥ tarhi tasyā ēkēnāpi haviṣā siddhatvāt bahuvacanaṁ kathamupapadyatē ।
ēkatrābhidhāryamāṇaṁ sarvamēvābhidhr̥taṁ syāt । na hi tadā dravyasya
dhāraṇaṁ prayōktavyam । abhidhr̥taṁ ca na havirantarē'bhidhārayituṁ śakyatē iti ।
atrōttaraṁ---<b>agr̥hyamāṇaviśēṣatvāt bahuvacanamaviruddham</b> । satyamēkēnāpi haviṣā
pratipattiḥ siddha‍yati । tat‍tu na jñāyatē <q>‘kiṁ tat’</q> iti । santi cātra bahūni havīṁṣi ।
tasmādabhidhāraṇē bahuvacanamaviruddham । paryāyēṇa yatra tatra pratipattiḥ kariṣyatē <b>atō dravyō-
pādānavat dhāraṇōpādānamapi na yuktam sannihita ēva habiṣi pratipattisiddhēriti</b>
siddhāntōpasaṁhāraḥ ।</p>
<p><b>nanu ca dvitīyātr̥tīyayōranyarthatā grahītuṁ na śakyā, yathārthatayāpi vacanā-
virōdhāt</b> । asyārthaḥ---na dr̥ṣṭārthatvamātrabalēna vibhaktidbayasyāyathārthatvaṁ kalpayituṁ śavayaṁ1
yasmādviniyōgānusāri prayōjanam । tatra yadi dr̥ṣṭaṁ na saṁbhavati mā sambhavatu adr̥ṣṭamēva
prayōjanaṁ viniyōgabalādāśrayituṁ nyāyyam । <b>satyaṁ yadyavirōdhō vacanasya syāt । iha tu</b>
<note>(1) R. tasmāt</note>
﻿<pb n="r989"/>
<b>prayājaśēṣaśabdēna virudhyatē</b> । asyārthaḥ---nahyanyārthatvēnānyaśēṣatōpapadyatē viniyuktaviniyōga-
virōdhāt । atha mābhūdviniyuktaviniyōgavirōdha ityadhiṣṭhānamātraṁ lakṣyatē tathāpi upalakṣaṇamātraṁ
prayājāḥ2 syuḥ purōḍāśakapālavat । yathā purōḍāśakapālē upalakṣaṇamātraṁ purōḍāśaḥ tathā
atrāpi prayājāḥ syuḥ । na caitadyuk‍tam, anupalakṣaṇārthatvē saṁbhavati upalakṣaṇamātratvānupapattēḥ
purōḍāśakapālē tu gatyantarābhāvādyuktam । iha tu saṁbhavati gatiḥ mukhyaprātipadikānvayāhānāt
tadāha---<b>pratipattau punaḥ nāyaṁ virōdha iti prātipadikārthānurōdhinī guṇabhūtārthavādinī
vibhaktiriti</b> yuk‍tamanyārthatvam, dvitīyārthē vyatyayēna tr̥tīyēti yāvat । sthitē cātra
prātipadikānurōdhēna vibhaktyarthadarśa/?/nē pāśādhikaraṇē ubhayārthānugrahāya utkarṣa āśaṅkitaḥ prāti-
padikārthaliṅgabalīyastvēna nirākr̥ta iti । tr̥tīyārthānavagamāt havīṁṣītyapi nāñjasō'rthaḥ
saṁbhavatīti । <b>atrāpyanyārthataiva nyāyyā dvayōḥ karmaṇōrēkasmin vākyē saṁbandhāt ।
saṁbandhānuguṇaḥ saptamyarthō draṣṭavyaḥ । darśamuk‍tam</b> ।</p>
<p><b>samānayanaṁ tu mukhyaṁ syāt</b> । atra bhāṣyakāraḥ <q>‘kiṁ samānayanāmālyasya dharmāṇāṁ
caprayōjakaṁ’</q> iti vicārayati । tatra kāraṇasandēhaṁ ṭīkākārō darśayati---<b><q>‘atihāyēḍō
barhiḥ prati samānayatē’</q> ityatra sandēhaḥ । kimuparitanaprayājadvayārthamēvēdaṁ samānayanaṁ</b>
<note>(1) P. 1216</note> <note>(2) prayājasya</note>
﻿<pb n="r990"/>
<b>tataścaupabhr̥tasya ājyasya prayājānūyājārthasya taddharmāṇāṁ ca prayōjakaṁ utamiśrī-
karaṇārthamēvēdaṁ jauhavasaṁskārārtham । tataśca paraprayuk‍tadravyasādhyatvādaprayōjakamānyasya
dharmāṇāṁ cēti । tatra pūrvapakṣavādī samānayanamātraśravaṇānmiśrīkaraṇamātraṁ manyatē ।
aṣṭāvupabhr̥ti gr̥hṇātīti ca sarvaprayājārthatāṁ manyatē । kutaḥ ? viśēṣāśravaṇāt tasmāda-
dr̥ṣṭārthamēvēdaṁ samānayanamiti</b> । asyārthaḥ---uparitanaprayājadvayaṁ yaṣṭumityēvaṁ tāvanna śrūyatē
tatra na śakyatē tadarthataivēti vak‍tum । yadi caupabhr̥tasya grahaṇasyōparitanaprayājadvayārthatā
avagatā syāt tadā tasmin yakṣyamāṇē idamapi samānayanaṁ tadarthamiti gr̥hyatāpi । na caivaṁ
śrūyatē । kintu sarvaprayājārthatā । sā ca yadyadr̥ṣṭārthaṁ samānayanaṁ tadā saṁbhavati miśrīkaraṇēna
hi jauhavadravyaṁ saṁskriyatē । tacca sarvēṣāṁ kr̥tānāṁ kariṣyamāṇayōśca iti tatsaṁskārārthatvādyuk‍tā
sarvārthatā । itarathā tu dvayārthatā syāt na ca sā yuktā । tasmādadr̥ṣṭārthaṁ samānayanam ।
<b>ēvaṁ prāptē abhidhīyatē । prayājadvayasādhanārthamēvēdaṁ samānayanam । kutaḥ ? ēvaṁ
dr̥ṣṭārthatā samānayanasya bhavati upabhr̥ti ca prayājārthasya grahaṇasya</b> । asyāthaḥ---yadyapi
samānayanamātraṁ śrutaṁ, tathāpi prayōjanākāṅkṣāyāṁ cikīrṣitaprayājadvayanirvr̥ttirēva prayōjanaṁ yuktam
dr̥ṣṭārthatvāt, na punaḥ adr̥ṣṭasaṁskāraḥ pramāṇābhāvāt । dr̥ṣṭēnaiva nirākāṅkṣatvāt । tathōpabhr̥ti
﻿<pb n="r991"/>
ca yad‍grahaṇaṁ tadēva dr̥ṣṭārthaṁ bhaviṣyati anyathā 1adr̥ṣṭasaṁskāradvārēṇa praṇājārthatvē 2adr̥ṣṭārthaṁ syāt
<b>nanu cāviśēṣēṇa tadaupabhr̥taṁ sarvārthaṁ śrūyatē śrutānusārēṇa cādr̥ṣṭārthatāpi nyāyyā</b> ।
atrōttaraṁ---<b>nāviśēṣaśrutiḥ sāmarthyēna viśēṣē'vasthāpyamānā śabdārthatāṁ jahāti</b> । yadi
viśēṣē'vasthāpyamānā uparitanaprayājadvayē sāmānyā prayāja(dvaya)śrutiḥ śabdārthatāṁ jahyāt tadā
adr̥ṣṭamapi kalpyēta । na caivaṁ, uparitanamapi prayājadvayaṁ prayājaśabdavācyamēva । <b>tasmāt
śabdasya apratirōdhitvāt dr̥ṣṭē saṁbhavatyadr̥ṣṭakalpanā na nyāyyēti rāddhāntaḥ । darśanā---
muktam</b> ।</p>
<p><b>tatrōtpattiravibhaktā syāt</b> । nanu ca jauhavasya kēvalaprayājārthatvaśravaṇē ubhayārthatā
na yuk‍tētyāha---<b>kaḥ punaratra pūrvapakṣavādinō'bhiprāyaḥubhayamubhayārthamiti vadata iti ।
ayamabhiprāyaḥ---aviśēṣēṇa śravaṇāt caturjuhvāṁ gr̥hṇāti iti । viśēṣataśca kāryasiddhēḥ
prayājagrahaṇamanūyājavannityānuvādaṁ manyatē jauhavē</b> । yathōpabhr̥ti anūyājagrahaṇaṁ nityānu-
<note>(1) G. dr̥ṣṭa</note> <note>(2) G. dr̥ṣṭārthaṁ</note>
﻿<pb n="r992"/>
vādaḥ tathā jauhavē prayājagrahaṇamapi syāt । atha kēvalaprayājaśravaṇāt prayājārthatā 1tarhi
aupabhr̥tasya kēvalānūyājaśravaṇāt anūyājārthataiva syāditi pratibandhēna pūrvaḥ pakṣaḥ ।
<b>atrōcyatē---yadyupādānata ēva prāptiḥ syāt, syādētadēvaṁ upādānamātrādubhayārthatā
pratītēḥ</b> । yāvatā viniyōgānusāryupādānamityuktam viniyōgaśca prayājaviniyōgamātrārtha ēva
jauhavaḥ । idānīṁ pūrvōṁktapratibandhāśayamāviṣkarōti---<b>ēvaṁ tarhi anūyājārthamēvaupabhr̥taṁ bhavatu
kēvalānūyājārthaśravaṇāt । ucyatē---prāptārthatvādasya viniyōjakasya kēvalānūyāja---
saṁbandhinō'nuvādaṁ: manyatē । kutaḥ prāptiḥ ?</b> uttaraṁ---<b>prayājānūyājēbhyastadgr̥hṇātītyu-
bhayārthatvāt । nanu samānayanādhikaraṇē sthitē kathamidānīmāśaṅkyatē । tatra hi
uparitanaprayājārthamaupabhr̥taṁ samānīyata iti vadatā ubhayārthatvamuktam । kathaṁ kēvalānū-
yājārthatā śaṅkyatē । ucyatē---sthita ētasmiṁstadbhavati । anyathā'dr̥ṣṭārthamēva samāna-
yanaṁ saṁskāramātraṁ syāt</b> । asyārthaḥ---asminnadhikaraṇē ubhayārthatvē sthitē tatra siddhānta-
lābhaḥ anyathā kēvalānūyājārthatvē aupabhr̥tasya samānīyamānasya prayājārthatvānavagamāt jauhavamēva
sarvaprayājārthaṁ syāt । tataścārthādadr̥ṣṭārthaṁ samānayanaṁ saṁskāramātraṁ syāta । yata ēvaita(ka)-
<note>(1) G. nahi</note>
﻿<pb n="r993"/>
sminnadhikaraṇē sthitē tadadhikaraṇasiddhāntalābhaḥ, ata ēvaivaṁ ca samānayanaṁ dr̥ṣṭārthaṁ bhavatītī-
hōpanyāsaḥ ।</p>
<p>tadaṣṭasaṅkhyaṁ <b>śravaṇāt</b> । atra bhāṣyē kimaupabhr̥tamaṣṭasaṅkhyēna grahaṇēna saṁskiyatē uta
catussaṁkhyā guṇabhūtā dvayōrgrahaṇayōriti saṁśayō'sti । tatra phalasaṁśayaṁ ṭīkākāraḥ karōti
---<b>aṣṭāvupabhr̥ti gr̥hṇātīti śrūyatē । atra saṁśayaḥ kiṁ dvē ētē caturgr̥hītē utāṣṭagr̥hīta-
mēkamēvēdamiti । nanu samānayanādhikaraṇē idamuk‍taṁ dvau prayājau yaṣ‍ṭumēkamidaṁ caturgr̥hītaṁ 
samānīyata iti । kayā yuktyā ? ēvaṁ ca dr̥ṣṭārthatā bhaviṣyatītyanayā yuktyētyarthaḥ
tadēvēdamākṣipyatē aṣṭasaṁkhyāśravaṇāt</b> । asyārthaḥ---yadi dvē caturgr̥hītē prayājānūyājārthē
upabhr̥ti syātāṁ tadā yadēvātra prayājārthaṁ tasyaiva tatsamānayanaṁ ca yadi bhavati tadā dr̥ṣṭārthatā
bhavati iti samānayanādhikaraṇasiddhāntō bhavati । yadā punaḥ aṣṭagr̥hītamēkamidaṁ tadā
yatsamānīyatē tanmātrasya prayājārthatā'navagatā । yāvataścāṣṭagr̥hītasyāvagatā na tāvatsamānī-
yata iti nōparitanaprayājārthamidaṁ samānayanaṁ syāt । nanvēvamadr̥ṣṭārthaṁ samānayanaṁ syādityatrāha
---<b>dr̥ṣṭārthatā ca samānayanasyōpapadyata ēva । ādhārē prācīnē prayājatrayē ca vyāpr̥tasya
jauhavasyājyasya svakāryaṁ pratyaśak‍tasyānugrahāya samānīyata iti । atō'tra</b>
<note>(1) Bh. P.1222</note>
﻿<pb n="r994"/>
<b>pūrvapakṣavādī śrutatvādaṣṭasaṅkhyākamēva grahaṇamiti manyatē । rāddhāntastu bhinnaviṣayatvāt
catussaṅkhyāṣṭasaṅkhyayōḥ nānyatarasyāprāptiḥ śakyatē varṇayitum</b> । asyārthaḥ---caturavattaṁ
juhōtīti hōmē catussaṅkhyā śrūyatē । <q>‘aṣṭāvupabhr̥ti gr̥hṇāti’</q> iti ca aṣṭasaṅkhyā grahaṇē ।
tēna bhinnaviṣayatvāt virōdhābhāvāt ubhayamapi viniyujyatē । na ca hōmārthatvād‍grahaṇasya
tulyārthatāṁ prāpya virōdhō vak‍tuṁ śakyatē, yasmāt grahaṇē'ṣṭasaṅkhyā śrutā hōmē catussaṅkhyā-
niṣpādakatayā śakyatē vak‍tumiti avirōdhāt nānyataratyāprāptiḥ । kathaṁ punaḥ aṣṭa-
saṅkhyā catussaṅkhyāṁ niṣpādayati । uttaraṁ---<b>hōmē yasmāt dvē ētē caturgr̥hītē saṁyōginī
prayājānūyājēbhya ityubhayārthatvēna viniyōgāt । ubhayōśca dvābhyāṁ caturgr̥hītābhyāṁ
prayōjanamaṣṭagrahaṇēna saṁpādyatē । aṣṭāvupabhr̥ti guhṇātīti । dvē ētē caturgr̥hītē iti
darśanaṁ ca pūrvavat samarthitaṁ bhavati</b> । yaddarśanaṁ caturgr̥hītabahutvasya yat tatsamarthitaṁ bhavati
prayōjanaṁ ca pūrvōṁk‍taṁ samānayanasya1 samarthitaṁ bhavati tataścāñjasamēba dr̥ṣṭārthatvaṁ bhavēt ।
<note>(1) G. samānayanaṁ ca</note>
﻿<pb n="r995"/>
anyathā kathañcit alpadravyānugrāhakatvēna syāt anūyājābhāvē cānūyājārthaikacaturgr̥hītābhāvē
caturgr̥hītadvayārthāyā aṣṭasaṅkhyāyā anupayōgācca । <b>caturgr̥hītānyājyāni bhavantīti hētuva-
nnigadaśca samarthitō bhavati</b> ।</p>
<trailer>iti śrīśālikanāthamiśrakr̥tāyāṁ r̥juvimalāyāṁ
pañcikāyāṁ caturthādhyāyasya
prathamaḥ pādaḥ</trailer>
﻿<pb n="r996"/>
</section>
<section>
<head>r̥juvimalāyāṁ</head>
</section>
<section>
<head>caturthādhyāyasya dvitīyaḥ pādaḥ</head>
<p><b>svarustvanēkaniṣpattiḥ</b> । nanvatra ēka ēva viṣayaḥ saṁśayō vicāraḥ nirṇayaḥ prayōjanaṁ
cādhikaraṇadvayē'pi dr̥śyata iti kathamadhikaraṇabhēdaḥ tatrāha---<b>ēkamatrādhikaraṇaṁ vākyāntarābhi-
prāyēṇa varṇitam । dvitīyastvēkavākyamaṅgīkr̥tya । yuktayastvēkavākyavicārē vākyāntarā-
pēkṣiṇyāṁ ca mīmāṁsāyāṁ tulyā iti pradarśitam</b> । asyārthaḥ---prathamē'dhikaraṇē <q>‘yūpasya
svaruṁ karōti’</q> iti <q>‘svaruṇā paśumanakti’</q> iti ca vākyadvayamudāhr̥tya cintitam । kiṁ kiṁ-
pūrvakamiti । kiṁ yūpasya svaruṁ karōtītyētatpūrvakamiṁda svaruṇā paśumanak‍tīti, atha vā
viparītamiti । tatra pūrvapakṣavādī yūpasya svaruṁ karōtītyētatpūrvakaṁ svaruṇā paśumanak‍tītyāha
---<b>yuktiśca śrutyā vidhānam</b> yadi svarukartavyatā vidhīyatē śrutyā vidhānaṁ bhavati itarathā
vākyēna vidhānaṁ syāt । yadā hi svaruṇā paśumanaktīti viniyōgaḥ pūrvabhāvī syāta tadā
añjanakāryakāritayaiva svaruśabdō vartatē tadā ca yūpasya svaruṁ karōtītyasya vacanasyāyamarthaḥ
saṁpadyatē---yō'sāvañjanakāryakāritayā prāptaḥ svaruḥ sa yūpasya grahītavya iti । ēvaṁ ca
yūpasaṁbandhavidhiparatvādvākyasya vākyēna vidhānaṁ syāt । śrutiśca vākyādbalīyasī tataśca
svarukartavyataiva vidhīyatē । yūpasyēti yūpakāṣṭhasya khadirādērityarthaḥ । tathā ca jō/?/ṣaṇādi-
kamapi svarūtpādakatayā saṁbadhyatē । nanvētadayuktam yasmāt <q>‘yūpaṁ jōṣayati’</q> <q>‘yūpaṁ chinatti’</q>
﻿<pb n="r997"/>
<q>‘yūpaṁ takṣati’</q> iti yūpasaṁbandha ēva jōṣaṇādēravagamyatē na svarusaṁbandhaḥ । ucyatē---yūpaṁ
jōṣayatītyādērayamarthaḥ khadirādi jōṣayati yūpaṁ kartuṁ iti, na punaḥ prāk‌siddhaṁ yūpaṁ jōṣayatīti ।
tatra ca nāparaṁ yūpaṁ kartumiti viśēṣaṇaṁ vivakṣituṁ nyāyyam vākyabhēdaprasaṅgāt । kintu kāryārtha-
tvātsaṁskārasya1 kāryadvayasya yūpasvarvātmakasyaikakaisya prakr̥titvāt tadarthamēva jōṣaṇādikaṁ
khadirādēravagamyatē । ataśca yūpaśabdaḥ prakr̥takāryapradarśanārtha ēva syāt । tēnāyamarthaḥ saṁpadyatē
---jōṣaṇādibhiḥ khadirādayō yūpībhavanti svarurbhavanti cēti । atra ca pakṣē viśiṣṭōtpatti-
nibandhanaḥ svaruśabdaḥ । tēna svaruḥ pr̥thagutpattiṁ prayōjayatīti manyatē । jātyantarāśaṅkā-
vacanamapyēvamēvōpapadyatē । tataśca yūpaśabdaḥ prakr̥takāryapradarśanārtha ēva syāt nānyathēti ।
siddhāntī tu svaruṇā paśumanaktītyētatpūrvakamidaṁ yūpasya svaruṁ karōtīti manyatē, yasmāt yūpasya
svaruṁ karōti iti yūpasaṁbandhaḥ svaruḥ śrūyatē । na ca yūpēna saha prakr̥tivikārabhāvō ghaṭatē
yūpanāśaprasaṅgāt । na ca yūpakārakāṇi khadirādīni yūpaśabdēna lakṣayitvā 2svaruprakr̥titā
yūpasyēti bhaviṣyatīti śakyatē vak‍tum । lakṣaṇāprasaṅgāt । tasmād‍yūpaśabdasya śrautānvaya-
paryālōcanayā svaruṇā paśumanaktīti viniyōgapūrvakamidaṁ yūpasya svaruṁ karōtīti । tatra ca pakṣē
añjanakāritayaiva svarutvasiddhēḥ svarustāvanna kartavyaḥ kintu kimīyēna añjanaṁ kartavyamityapēkṣāyāṁ
yūpasyēti vidhīyatē3 sa kathaṁ yūpasya bhavati yūpamanuniṣpadyata iti । tataśca svarukartavyatāyā-
macōditāyāṁ khadirādisaṁbandhaṁ ca4 jōṣaṇadikaṁ yūpasyaiva śēṣa iti yūpa ēva prayōjakaḥ svarustvaprayō-
jakaḥ । śakalaśrutēśca svarurēkadēśabhūtaḥ vidyamānē cāvayavini nāvayavinaṁ prayuṅk‍tē । asmiṁśca pakṣē
karōtiḥ upādānē vartatē upādānē ca karōtēḥ mukhyārthataiva yathā kāṣṭhān kurviti । tadēvamidamiha
vicāryatē---kiṁ śrutyarthavidhānabalēna lakṣaṇā'stu uta lakṣaṇāparihārāya vākyārthavidhānamiti ।
tatra pūrvapakṣavādī śrutividhānamēva balīyaḥ pratyakṣatvāt vākyasya vyavahitānvayē parōkṣaṁ kalpanīya-
mityāha । rāddhāntī tu syādētadēvaṁ yadi vyavahitānvayaḥ syāt । kintu bhāvārtha ēva
vidhiḥ prāptāprāptavivēkēna guṇavidhirityucyatē । tēna vākyārthavidhānēpi vyavahitānvayō
nāstīti lakṣaṇā na nyāyyēti manyatē । jātyantarāśaṅkā tu prāgētasmāt anuniṣpannagrahaṇa-
<note>(1) R. saṁskāryasya</note> <note>(2) G. svarūprakr̥ti</note> <note>(3) G. adds sa kathaṁ pūrvasyēti
vidhīyatē tayā</note> <note>(4) G. na jōṣaṇādikāryōtpattiḥ</note>
﻿<pb n="r998"/>
vidhistutayē । pratiyūpaṁ svarudarśanaṁ ca liṅgamuktam । dvitīyē tvadhikaraṇē svaruṇā paśuma-
naktītyētadēva vākyamudāhr̥tya cintitam । yō'yaṁ svaruḥ añjanē viniyujyatē sa kiṁ
utpādyaḥ utōpādēya iti । tatra tathaiva śrutividhānabalāt utpādya iti pūrvaḥ pakṣaḥ । tathaiva
yūpasaṁbandhasyōtpādakatayā'nupapattēḥ yūpakāṣṭhalakṣaṇāyāṁ ca lakṣaṇaiva dōṣaḥ । tasmādyūpānuniṣpanna-
ēvōpādēya iti rāddhāntaḥ । abhyuccayayuktayaśca pūrvōttarapakṣayōstā ēva । ādānē ca
karōtērapi pravr̥ttiriti tathaiva rāddhānta iti yuktam । yuktayastulyā ubhayōrapyadhikaraṇayōḥ ।
viṣayabhēdāt saṁśayaprakārabhēdāccādhikaraṇabhēdaḥ । ētaduktaṁ bhavati---yadi vākyadvayāṅgīkārēṇa
paurvāparyavimarśaḥ kriyatē tathāpi svaruraprayōjakaḥ । atha ēkavākyāśrayaṇēnōpādānavimarśaḥ
tathāpi svarōraprayōjakataivēti ।</p>
<p><b>śākhāyāṁ tatpradhānatvāt । kimarthamidamadhikaraṇamasmin prayōjakāprayōjaka-
lakṣaṇē ? nātra vidhitaḥ pūrvapakṣō rāddhāntō vā'vagamyatē</b> । asyārthaḥ---yadi prācīśabdō
digabhidhānaṁ yadi vā śākhābhidhānaṁ sarvathā nātraupādanikaṁ cintyatē । kintvabhidhānaṁ tēnāsaṅgata-
miti । <b>ucyatē---vidhita ēvēyaṁ cintā</b> । aupādānikānuṣṭhānaviśēṣacintēyamityarthaḥ । kīdr̥śī
sētyāha---<b>kiṁ vr̥kṣaprāgdēśāt śākhōpādānaṁ</b> siddhāntē hi śākhāvādē vr̥kṣasya prāgdēśamapēkṣya
śākhōpādānaṁ kāryaṁ prācyāśśākhāyā āharaṇīyatvāt vr̥kṣaprāgdēśāditīyaṁ lyablōpē pañcamī ।
<b>uta vihāraprāgdēśādānayanōpādānamiti</b> । pūrvapakṣē hi na śākhā prācītyucyatē kintu
vihāradēśasya prācī dik । tāṁ ca dēśadvārēṇa śākhā āhartavyā । tēna śākhānayanamēva
﻿<pb n="r999"/>
dēśaviśiṣṭamupādēyam । <b>viniyōgavadabhidhānamanuvartatē upādānamiti pūrvaḥ pakṣaḥ</b> । yathā-
viniyuktamēvōpādīyatē nānyat । tathā abhihitamēvōpādēyaṁ tasyaiva viniyuktatvāt । abhidhānaṁ
ca mukhyayā vr̥ttyā prācyā diśa ēva na śākhāyāḥ <b>rāddhāntastu aparihāryalakṣaṇamidama-
bhidhānamiti śākhaivōpādēyā 1prācīnānayanamēva dēśaviśiṣṭaṁ</b> asyārthaḥ---prācīmāha-
ratīti <b>na tāvat</b> digēvānētavyā <b>aśakyatvāt</b> । <b>diśaṁ</b> tu prati <b>kiñcidānēyam</b> ।
prācīmityakathitaṁ karmētyētadapi na saṁbhavati । na hi kiñcit sākṣāddiśaṁ pratyānīyatē । kintu
taddēśaṁ, tasmāddigānayanōpadēśasya dēśānayanānuṣṭhānaparatvāt lakṣaṇā āvaśyikī । digānayanaṁ tu
phalabhūtatvādanupadēśyam । tasmāttātparyavr̥ttyā pūrvapakṣē'pi lakṣaṇaivēyamiti sākṣātkarmabhūtāṁ
śākhāmēva prācīśabdō lakṣyatīti । <b>ayaṁ cāparō viśēṣaḥ avaśyōpalakṣayitavyā śākhā
pakṣadvayē'pītyayamēva pakṣō nyāyyaḥ na hi pradhānakarmaṇā vinā karaṇaṁ pratyētumēva śakyata
ityavaśyaṁ</b> pradhānakarma nirdēṣṭavyam । śaknōti prācīśabdaḥ prakr̥tāṁ prācīṁ śākhāṁ lakṣaṇayōpasthāpa-
yitum । ataḥ tatpara ēvāyaṁ prācīśabdaḥ । dēśastu dēvayajanasthasya2 yajamānasyādhi-
kr̥tatvāt labdha ityalakṣaṇīya ēvētyanavadyam ।</p>
<p><b>śākhāyāṁ tatpradhānatvāt</b> । atra bhāṣyaṁ parivāsanōpādānamēva kēvalaṁ cintayati ।
tadupalakṣaṇamātramiti darśayati---<b>atra parivāsanōpādānaṁ śākhōpādānaṁ vā cintyatē avi</b>-
<note>(1) G. prācīnatayā nānayanaṁ</note> <note>(2) G. dēvayajanasyādhikr̥tatvāt</note>
﻿<pb n="r1000"/>
<b>śēṣāt</b> । yadi hi parivāsana ubhābhyāṁ mūlāgrābhyāṁ prayujyatē tadā śākhāharaṇamapi
ubhābhyāṁ prayuktamēva । atha śākhōpādānaṁ ubhayaprayuk‍taṁ tadā parivāsanamapi ubhayaprayuktamēva ।
<b>kiṁ punaratra yuktam ? ubhayaṁ parivāsanasya prayōjakaṁ mūlamagraṁ va dvayōrapi śākhābhidhāna-
tvāt</b> । atrāyamabhiprāyaḥ-prācīmāharatīti yā'sau śākhā vr̥kṣādāhr̥tā sā tāvat mūlabhāgayuktaiva
śākhāśabdēnōcyatē । tasyāśca chēdanaṁ śrūyatē mūlataḥ śākhāṁ parivāsyōpavēṣaṁ karōti iti ।
chēdanēna ca na sā saṁskriyatē <b>kintu dvidhākr̥tya ānāyyatē1</b> । tēna śākhārthaṁ tāvanna chēdanaṁ,
kintu pr̥thagbhūtamūlāgrabhāgārtham । <b>na ca tayōrapi prayōjanaṁ nāsti mūlēna kapālōpadhānaṁ kariṣyatē</b>
agrēṇa vatsāpākaraṇādi । tasmādubhayārthatvādubhayaṁ prayōjakaṁ [yathā]parivāsanasya tathā
śākhāharaṇasyāpīti । ṭīkārthastu parivāsanasya śākhāyā vā mūlamagraṁ ca dvayamapi prayōjakam ।
prayōjakaṁ cāsti dvayōrapīti । avayavatvēnāvayavinyāṁ śākhāyāṁ sthitayōḥ sahitayōḥ śākhā-
śabdābhidhānāt iti । pūrvapakṣaṁ vivarītuṁ cōdyapūrvakamāha---<b>nanu ca kriyādvayamatra śrūyatē
parivāsayati karōtīti ca । tataḥ kiṁ ? idaṁ tataḥ । śākhā parivāsanasya karma,
karōtērupavēṣaḥ । tasmānnōpavēṣaḥ parivāsanasya prayōktā</b> । asyārthaḥ---parivāsanē
śākhāyāḥ karmatvāt tatsaṁskāramēva chēdanaṁ, na punarupavēṣārthamiti kathamupavēṣaḥ prayōk‍tēti ।
<b>ucyatē---śākhāśabdaḥ samūlamagramācaṣṭē ityuk‍tamasmābhiḥ । tatra mūlamupavēṣaṁ karōti
agramapi kāryāntarē viniyuktamiti dvayōḥ prayōk‍tr̥tvam</b> । asyārthaḥ---sa mūlāgrābhidhā-
<note>(1) R. nāśyatē</note>
﻿<pb n="r1001"/>
yitvācchākhāśabdasya tēnōddiśya parivāsanavidhānāt parivāsanēna cāvayavinō vināśāt na
tadarthatā cchēdanasya । kiṁtu tanniṣpādyārthatā niṣpādyayōścāstyēvōpayōgaḥ । tēnōbhayaṁ
prayōjakamiti pūrvōktamēva spaṣṭīkr̥tam । <b>atrōcyatē---syādētadēvaṁ yadi mūlamupavēṣaṁ
karōtīti saṁbandhaḥ । kathaṁ tarhi saṁbandhaḥ? upavēṣaṁ karōtīti mūlata iti</b> । anēnai-
tadāha---mūlataḥ śākhāṁ parivāsayatīti । śākhāparivāsanārthamēva mūlamupāttaṁ, avyavahi-
tatvāt na punaḥ mūlataḥ upavēṣaṁ karōtīti saṁbandhaḥ vyavahitānvayaprasaṅgāt । punaścōpavēṣaṁ
karōtītyatra kiṁ tadityapēkṣāyāṁ mūlaṁ saṁbadhyatē । anyārthamupāttamēva ēkahāyanīvat ।
<b>kimatō yadyēvaṁ ? ētadatō bhavati । anyatō niṣpannānmūlādupavēṣa iti</b> । atrāyamāṁ-
śayaḥ-1yadā'nuniṣpannamūlasādhya upavēṣastadā mūlastāvat na prayuṅa‍k‌tē anyata ēva labdhatvāt
svaruvat । mūlē cāprayuk‍tē tadarthaṁ chēdanaṁ śākhāharaṇaṁ ca na prayuṅk‍ta iti । upasaṁharati
---<b>tasmādyadyapi śākhāśabdēna samūlamagramucyatē tathāpi na parivāsanamupavēṣārthaṁ
iti siddham</b> । kintu agrārthamēva agrakarmānuniṣpannadravyasādhyatvāt । <b>kiñca
śākhāśabdābhidhānaṁ ca kāryāntarēṣu agra ēva prayuk‍taṁ śākhayā vatsānapākarōtīti । atō
viniyōgānmūlaparivāsanārthō'yamagrē śākhāśabdaḥ prayukta iti</b> । api ca yadi śākhā-
<note>(1) R. śākhōpādānānuniṣpanna</note>
﻿<pb n="r1002"/>
śabdaḥ samūlamagramabhidadhyāt tadā śākhāśabdacōditāni kāryāṇi na syuḥ । tathā'grē ca
śākhayā vatsānapākarōtīti mukhyārthaḥ śākhāśabdō na syāt । tathā chēdanēna śākhāvināśaśca
syāt । na caitadasti । tasmācchākhāśabdō'yamagrārtha ēva । tasyaiva cāyaṁ mūlacchēdanēna
saṁskāraḥ tadēva cāgraṁ vr̥kṣādānīyatē saṁpātāt‍tu mūlam । chēdanēna ca mūlabhāgādvibhajyata
iti tadarthamēva śākhāharaṇaṁ parivāsanaṁ ca । <b>tasmādupavēṣō'prayōjakaḥ prayōjanamuk‍taṁ</b>
paurṇamāsyāmupavēṣasyābhāva iti ।</p>
<p><b>haraṇē tu juhōtiḥ । nanu cēdaṁ haraṇaṁ prastarapratipattyarthamēvēti</b> pūrvapakṣamākṣipati ।
tatrāyamarthaḥ-haraṇaṁ pratipattiḥ, kathaṁ tatra śākhā guṇabhūtā bhaviṣyatīti । atrēdamākūtam-prastara-
pratipattyarthamēvēdaṁ haraṇaṁ prastarēṇa tulyayōginī ca śākhā tēna sāpi guṇabhūtā na yuktā ।
nanvētaddharaṇaṁ yāga ēvētyuktam । kathamētat pratipattiḥ ityētadabhyupagacchati---<b>yadyapīti</b> ।
abhyupagamyāpi yāgatāṁ pratipattitvamāha---<b>yadyapi haratiryajatiḥ māntravarṇikō dēvatāvidhiḥ
tathāpi pratipattikarmaivaitat yathōttamaḥ prayājaḥ</b> svāhākāraṁ yajatīti । uttamaśabdaḥ 1tripra-
bhr̥tīnāmantyamāha---<b>pratipattau ca na dravyasya guṇabhāvaḥ । nanu ca yathā uttamē prayājē ājyaṁ
(prati)pratipattāvapi guṇabhūtaṁ tathā'tra śākhāpi bhaviṣyatīti cēt</b> iti । atrāyaṁ
bhāvaḥ-sahayōganibandhanā tavadiyaṁ tr̥tīyā na bhavati । na hi śākhā prajñātapraharaṇasaṁbandhā
<note>(1) P. 1232</note> <note>(2) G. tatprabhr̥tīnāṁ</note>
﻿<pb n="r1003"/>
rājñā sahā''yāti rājñā saṅgataḥ, ityatra tu rājñā siddhēna1 saṁbandhaḥ । tasmātkārakavibhakti-
rityēvāśrayaṇīyamiti । <b>pariharati---naivaṁ dravyasyāpyatra pratipattiḥ</b> na ca dravyapratipattau
dravyasya guṇabhāvaḥ śakyatē pratipat‍tumiti pūrvōktamēvākūtam । <b>tatra punaḥ dēvatāsmaraṇārthō
yāga iti yuktō dravyasya guṇabhāvaḥ tatrētyuttamē</b> prayājē ityarthaḥ । atra yatpūrvapakṣavādinā
uktaṁ-nanu yathā uttamaprayājē ājyaṁ guṇabhūtaṁ pratipattāvapīti tatra pratipattiśabdaśravaṇāt dravya-
pratipattirūpatāpi vivakṣitaivēti matvā kaściccōdayati---<b>nanu ca uttamaḥ prayājō naiva pratipattiḥ ।
dravyaṁ hi yatra pratipādyatē 2tatpratipattikarma</b> tēna na pratipattirūpatēti । atrōttaraṁ
---<b>kēnēdamuk‍taṁ</b> pratipattitvaṁ ? nātra pratipattitvaṁ vivakṣitam । kintu kārakārthatā vivakṣitā na punaḥ
pratipattirūpatēti । <b>kārakārthō yāgaḥ pratipattikarmētyucyatē</b> । atra kārakārthatvē <b>kvaciddēśa-
virēcanāt saṁskāraḥ</b> prastarapraharaṇē । <b>kvacit smaraṇaṁ</b> uttamē prayājē iti । <b>prayōjana-
viśēṣā hyētē</b> । tasmānna dōṣaḥ । prakr̥tamākṣēpamupasaṁharati---<b>atō na śākhā guṇabhūtēti
śakyatē pūrvapakṣayitumiti । ucyatē---pratipattāvēva tr̥tīyāśravaṇāt guṇabhāvaṁ pūrva-
pakṣavādī manyatē । nāvaśyaṁ pratipattau sarvamēva pradhānaṁ bhavati । yadyathāṁ śrūyatē tattathaiva
bhavitumarhati yathā juhvā juhōtīti guṇabhūtaiva juhūḥ</b> । atrāyamabhiprāyaḥ-haraṇaṁ tāvat
<note>(1) R. adds ātmagamana</note> <note>(2) G. tatpratipattirūpamēvēti &amp; adds tēna etc.</note>
﻿<pb n="r1004"/>
prastarapratipattyarthamēvāvagata, tatra śākhayā sahēti1 śravaṇē pūrvāprasiddhatvēna sahārthē'nupapannayā
tr̥tīyayā kārakalakṣaṇayā śākhāyā guṇabhāva ēvōcyatē । sahaśabdaśca nipātatvāt
kathañcidanvayaṁ nēyaḥ । śākhā ca juhūvadvā, anyathā vā kathañcidguṇabhūtaivētyavagantavyam ।
<b>atrābhidhīyatē---bhavēdētadēvaṁ yadyatra sahaśabdō na śrūyatē । sahaśabdaśravaṇē tu tulyayōgitvaṁ
prastarēṇa saha śākhāyā avagamyata ēva । tasmācchākhāpi pratipādyata ēva । anyathā
hi tulyayōgō na syāt । ataśśākhāyāmapi dvitīyārtha ēva prastaravad‌draṣṭavyaḥ</b> ।
asyārthaḥ---sahaśabdastāvat tulyayōgitāṁ samabhivyāhriyamāṇayōrarthayōrāha । śākhāprastarau cēha
samabhivyāhriyētē iti tayōḥ praharaṇē tulyayōgitā । nanu ca tr̥tīyā nōpapadyatē । yadi
nōpapadyatē mōpapādi । vibhak‍tīnāṁ vyatyayasyāpi darśanāta । ēvaṁvidha ēva viṣayō vyatyayasya ।
sahaśabdasya tu nārthāntarē darśanamiti tasya balīyastvamiti । yadi śākhāyāmapi prastarēpi
[iva]dvitīyārtha ēva haraṇakarmatvāt tarhi dvitīyā prāpnōti tadāha---<b>kathaṁ tarhi tr̥tīyēti । na
cēyaṁ kārakalakṣaṇā kintarhi ? sahayōgalakṣaṇārthā</b> । asyāthaḥ---na kriyāpēkṣēyaṁ vibhaktiḥ
kiṁ tarhi ? sahayōgāpēkṣā । kathaṁ tarhi vibhaktivyatyayō bhāṣyakārēṇōktaḥ ? tatrāha
---<b>prasiddhēna ca sahayōgō lakṣyata iti vibhaktivyatyaya uktaḥ । prasiddhatvātprastarasya
praharaṇē</b> tathēdamapi draṣṭavyam । aprasiddhatvācchākhāyā iti । tēnēyaṁ vacanavyaktiḥ
prastarēṇa saha śākhāṁ praharatīti । <b>śēṣamuktam</b> । sak‍tuvaiṣamyaṁ prayōjanaṁ cēti ।</p>
<note>(1) G. śrūyamāṇayā</note>
﻿<pb n="r1005"/>
<p><b>utpattyasaṁyōgāt । apaḥ praṇayatīti kāryadvayāsaṁbandhamapāṁ praṇayanamutpannam ।
paścācca kāryadvayaṁ śrutamiti aviśēṣēṇa dvayōḥ prayōk‍tr̥tvaṁ manyatē</b> । asyārthaḥ---apāṁ
praṇayanōtpantau saṁyavanaṁ ninayanaṁ ca kāryaṁ na śrutaṁ paścāt‍tu dvayaṁ śrūyata iti dvayōrapi prayōjakatāṁ
manyatē pūrvapakṣavādī । <b>nanu ca <q>‘apō ninayati’</q> iti dvitīyā śrūyatē</b> । asyārthaḥ
---dvitīyāśravaṇādapāṁ prādhānyam । ninayanaṁ ca tatpratipattyarthamēva । saṁyavanē tr̥tīyāśravaṇāt
guṇabhāva ēvēti tadēva prayōjakamityabhiprāyaḥ । atrōttaraṁ---<b>anīpsitatvāt kārakamātrē
bhaviṣyatītyabhiprāyaḥ</b> iti । tathā yuktaṁ cānīṣsitamityanīpsitakarmaṇi dvitīyētyarthaḥ ।
kathaṁ punaranīpsitatvamucyatē sarbā ēvātra pratipattayaḥ udāharaṇam । tatrēdaṁ cintyatē kimupa-
yuktasyāpi dravyasya cikīrṣitatvaṁ saṁbhavati nēti । tatra pūrvapakṣavādī manyatē dravyaṁ hi kriyāyā
upakarōti iti cikīrṣitaṁ bhavati । yatpunaḥ kr̥taprayōjanaṁ tasya kimarthā cikīrṣā ।
tasmādarthakarmaivēdaṁ ninayanam । tatra cāpāṁ karaṇabhūtānāmapi kriyājanyaphalabhāgitā astīti
anīpsitakarmatayā tathāyuktamiti dvitīyēti । <b>atrōcyatē---nānīpsitatvē hēturasti
kr̥taprayōjanamapi hi tat pratipādyatayā iṣyata ēva</b> । atrābhiprāyaḥ---yadyapi pratipattiṣu
kr̥taprayōjanaṁ dravyaṁ tathāpi cikīrṣā ghaṭata ēva---kimidaṁ saṁprati kriyatāṁ ? upēkṣyatāṁ, yadi vā
taddēśāntarē tyajyatām ? iti । ētat‍tu lōkē'pi pratītamēva । tathā lōkavadvēdēpi vyavahāraḥ
tatra yadyasya śrūyatē tat 2tatsāpēkṣaṁ svīkriyatē । śrūyatē cātrāpāṁ tāvadantarvēdidēśaninayanam ।
<note>(1) P. 1235</note> <note>(2) G. tasyāpēkṣitaṁ</note>
﻿<pb n="r1006"/>
na ca tadanupayōgitayā2 na nirvahati, kr̥takr̥tyasaṁskārasyāpi lōkē dr̥ṣṭatvāt । yathā dēvadatta-
śirasō'vatāritāyāḥ srajaḥ śucidēśanidhānam । tatra ca dēvadattasaṁskāramēva laukikā
manyantē । tathēhāpi śēṣiṇaḥ saṁskārō bhaviṣyatīti kalpyatē । nanu cānīpsitē'pi
kriyājanyaphalasaṁbandhāvyabhicārāt tāvanmātramēva dvitīyārthō nyāyyaḥ nēpsitatvaṁ, vyabhicārāt ।
tataśca mukhyārthatvē kuta ētadavagamyatē anīpsitē karmaṇi nēyaṁ dvitīyēti tatrāha---<b>na cēpsitē
saṁbhavati anīpsitāśrayaṇamupapadyatē, tatpurassarāvagatēḥ</b> । yadyapyubhayatra dvitīyā mukhyārthā
tathāpi sarvatra kriyāyāḥ prayōjanākāṅkṣitvāt tādarthyaṁ tāvat kvacidvaktavyam । tatra yadēva
tajjanyaṁ dr̥śyatē tadēva prathamōpanipātīti prayōjanamavabhāti । yacca prayōjanaṁ tadēva tayā
kriyayēpsitamiti īpsitatvamēva pūrvāvagamyamānamapēkṣitatāṁ yātīti tattyāgēna nāparaṁ parikalpyatē
tasmāt tatpurassaraṁ prathamaṁ yasyāḥ 3tādr̥śyā avagatēḥ hētōrityarthaḥ । <b>tasmāt saṁyavanē
kr̥tārthānāmapāṁ pratipattirēva ninayanamiti siddhamaprayōk‍tr̥tvam</b> ।</p>
<p><b>prāsanavanmaitrāvaruṇasya । <q>‘maitrāvaruṇāya daṇḍaṁ prayacchati’</q> iti pratipattirapāmi-
vēti pūrvaḥ pakṣaḥ</b> । yajamānadhāraṇē kr̥tārthatvāt daṇḍasya maitrāvaruṇadhāraṇaṁ pratipattirēva daṇḍasya
dvitīyānirdēśāt । <b>nanu ca karmaṇā yamabhipraiti sa saṁpradānamiti siddhō guṇabhāvaḥ</b> ।
<note>(1) P. 1236</note> <note>(2) R. na vā instead of tayā</note> <note>(3) G. tasyāḥ
tādarthyāvagatēḥ</note>
﻿<pb n="r1007"/>
<b>sasaṁpradānakē karmaṇi । asyārthaḥ</b>---karmaṇēti karaṇabhāvasmaraṇāt yatra saṁpradānamasti tatra
karmaṇō guṇabhāvaḥ । tēna na prādhānyaṁ daṇḍasyēti nēyaṁ pratipattiḥ । atrōttaraṁ---<b>saṁpradānaga-
prītyutpādakatayaiva karmaṇō guṇabhāvaḥ । na punaḥ karmāntarasādhyatayā, karmabhāvānupapattēḥ</b> ।
asyārthaḥ---na dānaṁ pratīdaṁ karaṇaṁ kintu saṁpradānaprītyutpattau । yadi hi dānē'pi
karaṇatā syāt tadā karmabhāvō na bhavēt । tasmāt dānaṁ prati karmatvāt tatprati prādhānyāt
dānaṁ pratipattirēva yuk‍tēti karmāntaraṁ dīkṣitadhāraṇāt dānaṁ tatsādhyaṁ yasya tat tathōk‍taṁ tasya
bhāvastattā 1tayā punarna guṇabhāvaḥ । sthitē pūrvapakṣē cōdayati---<b>kathaṁ tarhi <q>‘daṇḍī praiṣānanvāha’</q>
ityēvamādidarśanam ?</b> atrāyamabhiprāyaḥ---yadīdaṁ maitrāvaruṇāya daṇḍadānaṁ syāt tadā
tādarthyamēva dānasya syāt । tacca tādarthyamēvaṁ bhavati yadi dīyamānō daṇḍaḥ kāryaṁ kurvāṇasya
sāhāyyē vartatē tēna 2yāvatpradhānaṁ dhāraṇamupapadyēta । daṇḍārthē tu dānē maitrāvaruṇagamanamātrēṇaiva
kr̥taḥ śāstrārthaḥ iti daṇḍō na dhāryēta tadā tatpraiṣēṣu daṇḍadarśanaṁ nōpapadyata iti । uttaraṁ
---<b>yadr̥cchayā prāptasyāyamanuvādaḥ</b> । yadr̥cchayā prayōjanāntaranirapēkṣaṁ kriyāmātraṁ lōkē bahula-
mupalabhyatē 3tathā dhr̥tasya daṇḍasyēdaṁ darśanaṁ bhaviṣyati । nyāyataḥ pratipattau sthitāyāmityarthaḥ ।
atrābhidhīyatē---<b>maitrāvaruṇāya daṇḍaṁ iti vyapadēśāt daṇḍī praiṣānanvāhēti ca darśanāt
arthakarmaivēdaṁ na pratipattiḥ</b> । atrābhiprāyaḥ---dvitīyātastāvat śabdārthatayā tādarthyamēva na
pratīyatē । kintu kriyājanyaphalabhāgitā । sāpi maitrāvaruṇāya daṇḍadānē na viruddhā ।
<note>(1) R. tatpratyayaḥ tēna na guṇabhāvaḥ</note> <note>(2) G. yāvatprāsanaṁ</note> <note>(3) G. tadvadētasyēdaṁ
daṇḍasya</note>
﻿<pb n="r1008"/>
prathamāvagatatvēna tādarthyasvīkāra ityuktam । sa cāpratipakṣē śabdē । atra tu maitrāvaruṇa-
ṇāya daṇḍa iti vyapadēśō virudhyatē । yasmādatra vyapadēśē maitrāvaruṇaprādhānyaṁ pratīyatē ।
itthaṁ ca tatprādhānyaṁ bhavati yadi tadarthaṁ dānaṁ, tathā ca pūrvōktanītyā daṇḍī praiṣāniti ca darśanāt
arthakarmatā'vasīyatē । tasmādanīpsitadvitīyēyamiti yuktam । <b>nanu ca yadr̥cchayā prāpta-
syāyamanuvāda ityuk‍tam । ayamēva dōṣaḥ pākṣikatvaprasaṅgāt</b> nityavacchravaṇavirōdhaḥ
syāt । <b>kathaṁ tarhi dvitīyā ? tathā yuk‍taṁ cānīpsitamityuktam । tadayuk‍tamiva prati-
bhāti । 1anupādēyaṁ hi tatrōdāhr̥tam</b> ahiṁ laṅghayati kaṇṭakān mr̥dnāti iti । upādēyaśca
daṇḍō dātuṁ yajamānēnaiva dhāryamāṇatvāt । pratipattāvēvānupādēyatvāt2 dvitīyōpapattiriti bhāvaḥ ।
<b>tathā ca sak‍tuṣu vibhaktivyatyaya uktaḥ upādēyatvāt anīpsitatvaṁ na bhavati</b> । upādēyaṁ
hi kriyāsidhyarthamīpsitamēvēti । ucyatē---3<b>suṣṭhūk‍taṁ sak‍tuṣu,</b> hōmārthaṁ hi tatrōpādānam
<b>iha tu na prayacchatyarthamupādānam । upāttamēva hi prayacchati । atastathāyuktamēvēdaṁ karma
nēpsitaṁ nāpi vibhaktyantarayōgyam</b> । yajamānadhāraṇārthamēva hi daṇḍa upāttaḥ pratīyata
ityanupādēyatā । ētacca parihāravibhabamātrēṇōktam । paramārthatastu yatra sūtrē anīpsita-
śabdēna kriyānirvartyamabhiprētaṁ na punastatkriyārthatvēna hyanupāttamanīpsitaṁ, na cātra kriyāyā
<note>(1) G. anuvādōyaṁ</note> <note>(2) yāvadupādēyatvāt</note> <note>(3) R. yuktaṁ</note>
﻿<pb n="r1009"/>
daṇḍa īpsitaḥ prayacchatērarthakarmatvāt । ata ēva gāṁ dadātīti 2gōrdānārthatvēnōpādānē'pi
dvitīyōpapattiḥ । atrāpi yadyapi ca daṇḍasyōpāddānaṁ na prayujyatē dhāraṇaṁ tvavaśyaṁ prayōktavyaṁ
ityupādēyatvamaparihāryam sak‍tuṣu tu tathā yuktatā nāstīti vyatyaya uktaḥ । yasmāt na
tasmin bhasmībhāvō hōmāt kintu upādhibhūtāsēṁcanāditi dvitīyē darśitam । <b>kiṁ punardhāraṇa
mēva prayujyatē utōtpattirapīti cintāntaramētat</b> । asti tāvat prayōk‍tr̥tvamiti
rāddhāntaḥ ।</p>
<p><b>utpattau yēna saṁyuktam । adhikaraṇāntaramuktamiti</b> । asyārthaḥ---idamadhikaraṇaṁ
bhāṣya ēvōktam । tatra ca siddhāntē kr̥tārthatvābhidhānāt pūrvapakṣē akr̥tārthatā'bhimatēti gagyatē ।
pūrvapakṣavādī ēvaṁ manyatē sakalaprayōgānta ēva kr̥tārthatā viṣāṇāyāḥ । prayōgamadhyē punaḥ
kaṇḍūyanasya saṁbhavāt akr̥tārthatayā na pratipattarhā । tēna cātvālaprāsanaṁ na pratipattiḥ
kintvarthakarmaivēdam । ucyatē---nītāsu dakṣiṇāsu cātvālē kr̥ṣṇāviṣāṇāṁ prāsyatīti śrutam ।
tēna prāgēva kaṇḍūyanaṁ kr̥ṣṇaviṣāṇayā kāryāmiti rāddhāntaḥ । nanu 3aviśēṣaśrutaṁ kathaṁ
viśēṣē'vatiṣṭhatē । pratipattividhānāditi cēt na, itarētarāśrayāpattēḥ । maivam ।
dvitīyāśravaṇēna pratipattēranyatassiddhēḥ ।</p>
<p><b>saumikē ca kr̥tārthatvāt</b> । pūrvapakṣamākṣipati---<b>kaḥ punaratra prayājaśēṣēṇa viśēṣaḥ ?</b>
yathā prayājaśēṣēṇētyasatyāmapi dvitīyāyāṁ prayājaśēṣasya pratipattiḥ । ēvamatrāpi yatkiñcitsōma-
liptaṁ tēnāvabhr̥thaṁ yantīti pratipattirēva yuktā । samādhānamāha---<b>nanu ca prayājaśēṣēṇēti</b>
<note>(1) P. 1238</note> <note>(2) G. gōdānamātrabōdhanē'pi</note> <note>(3) G. ananvayaśēṣaḥ śrutaḥ</note>
﻿<pb n="r1010"/>
<b>prayājārthatā'vagamyatē</b> । sōmaliptēnēti karmārthatā । <b>kimiti na viśēṣaḥ</b> । prayājaśēṣō
nāma prayājē vyāpr̥tasyājyasya śēṣaḥ । na cātadarthaṁ tatra vyāpr̥tamiti tādarthyaṁ tatrāvagamyatē ।
sōmaliptānāṁ tu sōmalēpanamātraṁ na tādarthyamākṣipatīti punarākṣēpamupōdbalayati । <b>ucyatē---sōma-
liptēnētyapi sōmayāgārthatayaiva sōmasaṁbandhaḥ</b> । yasya hi sōmayāgārthatā sa niyamēna
tatra vyāpriyamāṇaḥ sōmaliptō bhavati nānyat tēna prayājaśēṣatulyatēti । <b>ēvaṁ tarhi avabhr̥tha-
śrutēḥ karmāntarayōgaṁ sōmaliptasya manvānaḥ śēṣatāṁ manyatē</b> । asyārthaḥ---avabhr̥thaśabda-
stāvat prakr̥tatvādavabhr̥thasya nānyatra vartatē । tasya ca pradhānakarmatvāt abhidhāraṇavat
sōmaliptārthatā na saṁbhavati । na ca guṇapradhānabhāvamantarēṇa saṁbandhaḥ । tasmāt purōḍāśa-
kapālavat adhiṣṭhānalakṣaṇayā sōmaliptasyaivāvabhr̥thaśēṣabhāvēna viniyōgaḥ । ēvaṁ ca tr̥tīyā
yathārthaivēti । ēvaṁ caiṣa(ēvaṁ) vākyārthō bhavati---avabhr̥thaṁ kartuṁ yadapō'bhyavayanti tat
sōmaliptēnēti । <b>atrōcyatē---karmāntarayōgē'pi nānyaśēṣō'nyaśēṣatayā pratipat‍tuṁ śakyatē
anyatra vyāpr̥ta ivānyatra । tasmātkarmaśabdō lakṣaṇayaiva pratipattavyaḥ</b> । asyārthaḥ---śrauta-
sōmaliptārthagrahaṇē tāvat anyaśēṣaḥ sōmayāgaśēṣaḥ anyaśēṣatayā avabhr̥thaśēṣatayā pratipat‍tuṁ na
śakyatē(yathā) anyatra vyāpriyamāṇamivānyatra tēna ca lakṣaṇayā saṁbandhaḥ । tatrāpi cintā
---kiṁ sōmaliptaśabdaḥ adhiṣṭhānalakṣaṇayā varṇyatāṁ, utāvabhr̥thaśabdō dēśalakṣaṇayēti । śrutyartha-
﻿<pb n="r1011"/>
vidhānānugrahāya avabhr̥thaśabda ēva dēśalakṣaṇāparaḥ iti nyāyyam । <b>yantīti ca prakr̥tyarthō-
'ntarṇīṁtaṇijarthō vihitō bhavati । anyathā'nuvādamātraṁ dhātvarthasya syāt</b> ।
vākyēna ca sōmaliptavidhānaṁ bhavati । <b>tadidamuk‍taṁ</b> bhāṣyē---<b>śrutiśca vākyādbalīyasīti</b> ।
tēnāyamarthaḥ---sōmaliptamavabhr̥thadēśaṁ nayantīti ।</p>
<p><b>kartr̥dēśakālānāmacōdanam । nanu cānuvādapakṣē'pratipādakatvāt vākya-
syānarthakyamēva prāp‍nōti</b> । atrētthaṁ kēcit pūrvapakṣayanti---śaktasya kāryakaraṇāt aśaktasya
cākaraṇāt śaktirēva kāraṇaṁ na dravyaṁ vyabhicārāt । sā ca śaktiḥ kāryagamyā samādiṣvapya-
viśiṣṭaiva । saiva ca kriyāyāṁ kārakatvēna cōdayitavyā । sā ca nityaprāptaivētyanuvādāḥ
kārakaviniyōgā iti । tadabhiprāyēṇa pūrvapakṣākṣēpaparō'yaṁ granthaḥ । yadā hi śaktiḥ kārakaṁ
tadā samādīnāṁ kriyānvayō nāsti । ananvitasya ca na pratipādakatvaṁ ityapratiṣādakatā ।
apratipādakatvāccānarthakyamēva syāt anuvādapakṣē । <b>atrōttaraṁ---na brūmō viniyōgē
ānarthakyamiti । viniyōgē itthamēvānvitō vākyārthaḥ pratīyatē । prayōk‍tr̥tvaṁ tu na
saṁbhavati । kathaṁ na saṁbhavati ? nityaprāptatvāt kārakagrāmasya dravyasya hi atra niyamaḥ</b>
﻿<pb n="r1012"/>
<b>pratīyatē । na kārakāṇām na cākārakasya1 prayōk‍tr̥tvaṁ saṁbhavati । tasmāt viniyōga
ēvāyaṁ viṣayaviśēṣō'vagamyatē na prayōk‍tr̥vyāpāra iti pūrvaḥ pakṣaḥ</b> । atrāyamabhiprāyaḥ
---dravyamēva tāvat śaktimatkārakaṁ tadbhāvē kāryadarśanāt tadabhāvē cādarśanāt । ētāvacca kāraka-
lakṣaṇam । yadi(paraṁ) dravyamātramēva kārakaṁ kimiti tarhi mantrauṣadhādipratibandhē'pi na karōtīti
vyabhicārē parihārō vaktavyaḥ । tatrāpēkṣaṇīyaṁ kiñcidrūpamastīti yasmānmantrauṣadhādyapaharaṇīyamatīndriyaṁ
kimapi rūpamastīti śaktiḥ parikalpatē । na ca sā kārakam । kārakānugrāhikā hi
sā । na punaḥ svayamēva kārakam । tataśca śaktimad‌dravyamēva kārakamiti dravyasyaiva
kārakatvāt samādīnāṁ kriyārūpatvasaṁbhavāt anvitābhidhānōpapattiriti viniyōgēnā-
syānarthakyam । kintu prayōk‍tr̥vyāpārē upādānaparyālōcanayā anuvādakatvamucyatē । yasmā-
dviniyuktasyāpi yadupādānaṁ tatkārakatayaiva । kārakatā ca sarvēṣāmaviśiṣṭā । yadi paraṁ dravya-
mātratayā tadbhēdaḥ । na ca dravyamupādīyatē । tadrūpasya kriyāsaṁbandhābhāvaditi kārakatvēna
niyamābhāvādana2rthakamanuvāda ēvēti । tasmādviniyōgāvasthāyāmēvāyaṁ niyōgaviṣayasya yāgādēḥ
viśēṣō'vagamyatē nōpādānadaśāyāmiti pūrvaḥ pakṣaḥ । <b>atrōcyatē---yadi dravyādanyat
kārakatayā'vagamyatē tatō yathā bhavānāha । iha tu dravyamēva kārakatayā'vagamyatē
tasyābhidhānādvibhaktyutpattēḥ</b> । asyārthaḥ---samādaya ēva tāvat kriyāyāḥ kārakatayā-
'vagamyantē । tē ca bhinnā ēva kārakabhūtāḥ tānēva vidhirapyupādatta iti bhinnaviṣayaḥ
<note>(1) G. kārakasya prayōjyatvaṁ</note> <note>(2) G. dānarthakyam</note>
﻿<pb n="r1013"/>
<b>prayōk‍tr̥vyāpāraḥ</b> samādiviśēṣavyatirēkēṇānyasyāviniyōgāt । <b>ētadēva vivarītuṁ</b> cōdayati
---<b>nanu ca kārakaṁ hi kriyāprayuktyaiva prayujyatē । na ca kārakaśūnyaṁ karmāsti iti</b> ।
asyārthaḥ---kārakaprayuk‍tistāvat pr̥thak nāsti । <b>kintu kārakaśūnyā kriyā nāstīti</b>
kriyāprayuktyaiva kārakaṁ prayujyatē । tasya ca kārakarūpasyāviśēṣādaniyataviṣayamēvōpādānam ।
satyam na kārakaśūnyaṁ karma । na punaḥ sāmānyaṁ kiñcidasti kārakaṁ nāma । yadēva hi
vibhaktyā dravyaṁ guṇō vā samarpyatē tadēva kārakam । <b>tasmāt viniyōgavaśāt
prayōk‍tr̥tvē'pi</b> bhinnaṁ kārakamiti <b>prayuk‍tērniyamasaṁbhavaḥ</b> । nanu bhavatu viniyōgē niyamaḥ
upādānē tu kathamityāha---<b>uktaṁ tu viniyōgānuvartī niyōgaḥ sati saṁbhava iti</b> । yadēva hi
viniyōgatō niyōgasādhanatayā'vagataṁ tadēva niyōgasiddha‍yarthamupādēyam । anyōpādānē
sādhanābhāvānniyōgāsiddhiprasaṅgāt । ēvaṁ ca niyamārthō 2vidhirucyatē na punaranyathēti ।</p>
<p><b>tathā dravyēṣu</b> । nanu vibhaktibhiḥ guṇajātyōrapi kārakatvēna viniyōgāt kartrādivadēva
virdhiyuk‍tō nānuvādaḥ tatrāha---<b>yuktaṁ tāvat dravyasyōpādānaṁ vibhaktibhiḥ tasya kārakatayā-</b>
<note>(1) P. 1240</note> <note>(2) G. na vidhirucyatē</note>
﻿<pb n="r1014"/>
<b>'vagatēḥ । guṇastu tadviśēṣaṇamātramēva ś‍vētādiṣu । yatra punaḥ aruṇayēti vibhaktyaiva
kārakatvēnāvagatiḥ tatra pūrvādhikaraṇēnaivāvagatam । atō dravyōpādānārthatvāt guṇa-
jātyōravivakṣaivēti pūrvapakṣavādī manyatē</b> । asyārthaḥ---kārakavibhaktyanupāttē tadviśēṣaṇamātra-
tayaiva <q>‘śuklānāṁ vrīhīṇāṁ caruṁ’</q> iti śrutē guṇajātī ihōdāharaṇam । tatra sākṣāttayōḥ
kriyāṅgatvēnāśravaṇāt vibhaktyarthavacca dravyaviniyōgē (a)bhinnaprātipādikabōdhyatvēnāpi viniyōjya-
tvābhāvāt anuvādō'yam niyōgasaṁsparśābhāvēna ca niyamānupapattiḥ । atō dravyōpādā-
nārthamēvēdaṁ na guṇajātyupādānārthamiti । <b>atrōcyatē---satyaṁ dravyōpādānārthamidam ।
ētadēva hi dravyaṁ tadrahitaṁ na śakyatē tadviśiṣṭamupādātumiti guṇajātyōrapi dravyava-
dupādānasiddhiḥ</b> । asyārthaḥ---bhinnapadavācyatayā tāvat dravyaṁ tābhyāṁ viśēṣyatē । tacca viśiṣṭaṁ
2tatkriyāṅgamiti tathāvidhadravyasādhyō niyōgaḥ tadanyaguṇōpādānē tathāvidhadravyābhāvādaṅga-
vikalatayā na niyōgassidhyatīti tayōrapyupādānaṁ niyamēna kāryamiti niyamārthō vidhiḥ ।</p>
<p><b>saṁskārē ca tatpradhānatvāt । saṁskārē punaḥ kō viśēṣaḥ ? ayaṁ viśēṣaḥ atra ।
adhikāraśūnyō hi saṁskāravidhirbhavati saṁskāryārthatvātsaṁskārasya । nātrādhikr̥tārthaṁ</b>
<note>(1) P. 1241</note> <note>(2) G. tadyāgāṅga</note>
﻿<pb n="r1015"/>
<b>karmāvagamyatē । tasmādavivakṣaivēti pūrvābhyāṁ viśēṣaḥ</b> । asyārthaḥ---yaḥ khalu adhikāra-
niyōgaviṣayaḥ sō'dhikāraniyōgasaṁsparśādadhikāravidhinā upādīyatē । tatra na tāvat
saṁskārakriyā sākṣādvidhērviṣayaḥ, saṁskāryārthatvāt saṁskārasya । yasya hi niyōgasiddhirēva
kāryaṁ sa viṣaya iti viṣayajñāḥ । tasmādadhikāraviṣayatvābhāvānnātra adhikr̥tapuruṣārthatā
saṁskārāṇām । tasmānniyōgāsaṁsparśādatrāpi niyamānupapattēranuvāda iti । <b>atrōcyatē
---satyamadhikārō nāvagamyatē । adhikr̥tadravyārthatā tu pratīyatē । tataḥ kim ? idraṁ
tatō bhavati । saṁskāraviśiṣṭaṁ dravyaṁ adhikāraviṣayaviśēṣaṇatayā'vagamyatē । tataśca
guṇavat tadapyadhikāravidhinōpādīyata iti tadvadityucyatē</b> । asyārthaḥ---ēvaṁvidhadravya-
sādhyayāgasādhanatvānniyōgasya nānyadapi dravyamupādēyam । tēna vinā tathāvidhadravyābhāvēna
yāgābhāvānna niyōgasiddhiriti darśitam । yadidamadhikāraviṣayānupravēśāt puthagviṣayatvābhāvēnā-
bhinnaniyōgatvādanuvādakatvaṁ vrīhīnavahantītyādividhīnāṁ <b>tat pradarśitaṁ ēvaṁ satyaṅgavidhiranuvāda
iti</b> ।</p>
<p><b>yajaticōdanā dravyadēvatākriyam</b> । nanu asaṅgatamidaṁ padārthasvarūpamātrakathana-
masmin śās‍trē, kimutādhyāyē ityāśaṅkya saṅgatimāha---<b>kē punastē'dhikāraviṣayā2</b> yadanu-
pravēśēna kārakaṁ tadviśēṣaṇaṁ, tatsaṁskārā adhikāravidhyanupravēśinaḥ । kē punastē'dhikāravidhi-
<note>(1) P. 1241</note> <note>(2) G. viṣayaniyōgāḥ</note>
﻿<pb n="r1016"/>
viṣayāḥ ? iti pūrvōk‍tēna prasaṅgatiriti yāvat । <b>uttaraṁ---yāgādānahōmāḥ svargakāmō
yajēta, āyuṣkāmaḥ suvarṇaṁ dadyāt saubhāgyakāmō juhuyāt ityēvamādayaḥ । ētaccōpa-
lakṣaṇamātram । anyē'pi yē kāmaśrutisaṁyuktāḥ upavāsavratādayaḥ tapaśca । kaḥ punaḥ
svatvatyāgātmakatvē sati yāgadānahōmānāṁ parasparaṁ viśēṣaḥ ityāśaṅkānivr̥ttyarthaṁ svarūpavarṇana-
mityuktam</b> । asyārthaḥ---yāgō'pi dravyatyāgātmakaḥ hōmadānē api । kō viśēṣaḥ
ētēṣāmityāśaṅkā bhavati । tāṁ nivartayituṁ sūtrakārēṇa <b>svarūpaṁ varṇyatē</b> । <b>tēna sūtratrayēṇa
taduktamiti । dēvatōddēśēna dravyatyāgō yāgaḥ । sa ēvāsēcanādhikō hōmaḥ</b> । parasvatvā-
pādanātmakastyāga ēva dānamiti । ētaduk‍taṁ bhavati । śabdārthatāyāṁ 1viśēṣō'sti ।
upādhiviśēṣavaśēna śabdapravr̥ttēḥ । tyāgātmakatvē tu na kaścidviśēṣa iti । kathaṁ punarēvaṁ-
vidhē'rthē yāgaśabdasya vyutpattiḥ ? vācyabhūtaṁ pratītya saṁbandhinamarthaṁ(ca) avadhārya tatra
śabdasya śaktyadhyavasānam । na cāyamarthaḥ pramāṇāntarasamadhigamanīyaḥ । dēvatābhāvasya
pramāṇāntarēṇāvagantumaśakyatvāt tathēdamapi vācyam ।</p>
<p>kā punariyaṁ dēvatā nāma ? tathōddēśō'pi kimātmakaḥ tathātyāgō'pi kiṁrūpa iti ।
atrōcyatē---āgnēyādicōdanāvasitadēvatābhāvān agnyādīnuddiśya yadā purōḍāśādikaṁ
kaścittyajati tadā bālān <b>vr̥ddhāstatraivamāhuḥ</b>---agnyādīnayaṁ yajata iti । yadā sa
ēva svadravyatyāgamātraṁ karōti tadā yajati śabdaṁ na prayuñjatē । tēnānvayavyatirēkābhyāṁ
dēvatōddēśēna dravyatyāgō yāga iti yajyarthē vyutpattiḥ bālānāmanayaiva diśā ।
<note>(1) G. tāyāmaviśēṣō nāsti</note>
﻿<pb n="r1017"/>
tē'pi vr̥ddhāḥ bāladaśāyāṁ vyutpadyanta ityanāditayā vr̥ddhavyavahārasya na kiñcid‌duṣyati । nanu
kathaṁ dēvatārthē vyutpattiḥ ? ucyatē । āgnēyādihaviṣi sūk‍tē ca cōditē yadi kaścidagni-
muddiśya tyajati agniguṇavacanaṁ stōtraṁ śas‍traṁ vā prayuṅa‍k‌tē tatraivaṁ laukikāḥ prāhuḥ---agniratra
dēvatēti । tatra bālāḥ paribhāvayanti yamuddiśya havistyajyatē yaḥ str̥yatē, praśasyatē vā
sā dēvatēti । atrāpi vr̥ddhavyavahāraparamparānāditvāśrayaṇēna na kaściddōṣaḥ । tathaiva
vyutpannāḥ sāsya dēvatā ityadhikāravihitapratyayāntaśabdaśravaṇēna vēdē'pi dēvatābhāvaṁ pratipadyantē
yā ca tatra dēvatātvēna cōdyatē tatraiva tāṁ dēvatāmāhuḥ nānyāmuddiśyānyasmin haviṣi tyajya-
mānē'pi iti laukikavyavahārānusārēṇa cōditatvamapi dēvatāyā ēvētyadhyavasyanti । na caivaṁ
vācyaṁ vēdādēva dēvatārthaṁ pratipadya vyavaharamāṇēṣu vyutpattiriti vr̥ddhavyavahārapūrvakō dēvatārthapratyayō
na syāditi । yataḥ pūrvēṣāmapi vyutpattau vr̥ddhavyavahāra ēva hētuḥ । tatpurassarā tu vēdārtha1-
pratītiḥ । tatpūrvakaśca vyavahāra iti tatpūrvikā aparasya aparasyāpi vyutpattiriti । uddēśaśca
saṁpradānakārakasyaiva svaśabdēnābhidhānam yathā <q>‘agnaya’</q> iti । tyāgō'pi svāminaḥ audā-
sīnyasaṅkalpaḥ laukikatvācca svatvasya । yatraivaṁ svāminaḥ saṅkalpō bhavati <q>‘mamaitanna’</q> iti
tatraiva tasya svamidamasya svāmitvaṁ na bhavatīti laukikavyavahārāt saṅkalpamātrādēva svatvanivr̥tti-
rityanavadyam । tadēvaṁ yāgē vyutpattisaṁbhavāt hōmaśabdē'pi vyutpattērupapattiḥ । yatō yajati-
cōdanācōdita ēva yatra viśēṣadēśādhāradravyaprakṣēpōṣādhikō hōmaḥ śabdaprayōgādavagantuṁ śakyatē
ēva prakṣēpōpahitō hōma iti ।</p>
<p>nanu kimarthamuktaṁ parasvatvāpādanātmakaṁ iti dānaviśēṣaṇam । ucyatē---na
tyāgamātraṁ dānaṁ api tu saṁpradānakārakībhūtapuruṣasvīkārō'pi । sa caivaṁvidhō na
kēvalatyak‍tr̥puruṣamātrēṇa saṁpādyaḥ । api tu svīkartrāpi । na hi svīkāriṇaṁ vinā
svīkaraṇaṁ bhavati । tēna tyāgaḥ parasvīkaraṇarūpanirvr̥ttayē svīkartāramapēkṣatē । anyathā
hi tyāgamātramēva syāt । na caivaṁ prāk‌svāminā tyak‍tē yadi samakālamagrataḥ2 tyak‍turēva
kaścitsvīkarōti3 tadā tadīyamēva tatsyāt । maivamāśaṅkitavyam । avōcāmaivēdaṁ laukikaṁ
<note>(1) G. dēvatārtha</note> <note>(2) R. kālamagrataḥ</note> <note>(3) R. svīkārō'sti</note>
﻿<pb n="r1018"/>
svatvamiti । tatra yatsvatvāpattiparatayā svāmī tyajati tasya svīkaraṇē tadīyamēva syāt
nānyasyēti laukikavyavahāraḥ । nanu yatsvatvāpattiparatayā svāmī tyajati sa yadi na svīkarōti
tadā'pi tyak‍turdānāt phalaṁ syāt tyāgamātrasya tadva‍yāpāratvāta tasya ca tēna kr̥tatvāt iti ।
kēyaṁ mandatā bhavataḥ ? uktamasmābhirna tyāgamātraṁ dānamiti । kintu svīkaraṇarūpamapi ।
yathācōditānuṣṭhānē ca phalaṁ cōditārthasya । cōditārthaśca yamuddiśya tyāgaḥ tatsvīkaraṇamapīti
pratipattavyam । cōditaṁ yathā bhāvi tathā yatitavyam । tatra kaścit prasijighr̥kṣuḥ tyāgamātrē-
ṇaiva svīkarōti । kaścit prārthanādibhiḥ iti saṁpradānasvīkaraṇarūpāpattayē samāśrayaṇīyaḥ ।
svīkartā ca tadānīṁ r̥tvik‌sthānīya iti kr̥tamatibahunā ।</p>
<p><b>vidhēḥ karmāpavargitvāt</b> । atra bhāṣyaṁ viniyōgamēva cintayatītyasaṅgatimāśaṅkatē
---<b>kaḥ punarupādānalakṣaṇē'sya saṁbandhaḥ ? ēṣa saṁbandhaḥ kimupāttasyātithyārthaṁ dhāraṇa-
mātraṁ dvābhyāṁ</b> upasadagnīṣōmābhyāṁ <b>prayujyatē, uta niriṣṭakasya punarupādānam, uta
pr̥thagēvōpādānaṁ dharmamātrātidēśakamidē vacanam, utta sādhāraṇamēva upādānamiti</b> ।
idamēva cintayitukāmaḥ bhāṣyakāraḥ kāraṇasandēhaṁ kr̥tavānityabhiprāyaḥ । atra pūrvapakṣōtthāna-
bījaṁ yāvanti padāni śrūyantē tāvatāmēva tāvadanvayō vācyaḥ nāśrutapadāpēkṣayāpi । tatra
yadātithyāyāmityatra yacchabdaḥ śrūyatē । sa ca pūrvavr̥ttasaṁbandhyantarasavyapēkṣaḥ । ātithyā
cātra samabhivyāhriyatē । tēnātithyāpēkṣa ēvāsau varṇanīyaḥ । tēnaiṣa saṁbandhō bhavati yadā-
tithyāsaṁbandhibarhiriti । tatra yadyātithyōpāttatayaiva tatsaṁbandhitvaṁ tadā prathamaḥ pakṣaḥ । atha
vyāpr̥tatayā tadā dvitīyaḥ । atra rāddhāntamāha---<b>anyaśēṣasya</b> tāvanmukhyasya <b>anyatra</b>
﻿<pb n="r1019"/>
<b>viniyōgō nāsti । pratipattivirōdhāt yathā'nyatra vyāpr̥tasyānyatra vyāpāraḥ vastuvirōdhāt
ityuk‍taṁ</b> sōmaliptādhikaraṇē । <b>viniyōgānusārī cōpādānamitīdamapyuktam</b> ।
āmikṣādhikaraṇē । <b>tasmādvi</b>viniyuktatvāt ātithyāyāmiti <b>ātithyōpāttasya agnīṣō-
mōpasadbhayāṁ dhāraṇamātraṁ prayujyata iti na ghaṭatē । niriṣṭakōpadēśaśca śiṣṭācāra-
virōdhānna bhavati na hi</b> niriṣṭakēna śiṣṭā yāgamācaranti । <b>lakṣaṇāśrayaṇācca</b> prayōgāntē
ātithyāsaṁbandhasyābhāvāt sambandhē tēnāsaṁbandhirūpatā <b>lakṣaṇīyēti lakṣaṇaivēyamiti
nōpapadyatē । ēvaṁ dharmātidēśō'pi lakṣaṇābhayādēva</b> barhirdharmā lakṣaṇīyā iti <b>tyajyatē ।
tasmāt sādhāraṇāvagatirēva śrutyōpapannā bhavati</b> । tasmāt <b>sādhāraṇamēvōpādānamiti
siddham</b> । lavanasaṁbandhāpēkṣaśca yacchabdō draṣṭavyaḥ । lavanapūrvakatvādbarhiṣaḥ । yadidaṁ
barhirlūyatē tadātithyāyāḥ, tadupasadāṁ tadagnīṣōmīyasyētyavirōdhādvarṇanīyam ।</p>
<trailer>iti śrīśālikanāthamiśraviracitāyāṁ
r̥juvimalāyāṁ pañcikāyāṁ
caturthādhyāyasya
dvitīyaḥ pādaḥ</trailer>
﻿<pb n="r1020"/>
</section>
<section>
<head>r̥juvimalāyāṁ</head>
</section>
<section>
<head>caturthādhyāyasya tr̥tīyaḥ pādaḥ</head>
<p><b>dravyasaṁskārakarmasu</b> । nanu ca bhāṣyakāraḥ phalavidhyarthavādacintāṁ karōti sā
cāsaṅgatā punaruktā ca, arthavādādhikaraṇēna stutyarthatāyā uktatvāditi śaṅkāyāṁ nirākaraṇamāha
---uktamadhyāyādau <b>sarvatra niyōgavyāpāraścintyata iti । ihēdānīṁ phalasaṁbandhitayā
puruṣasya vidhivyāpārassaṁbhavati nēti cintyatē</b> । vidhivyāpāranibandhanaṁ phalavidhitva(pakṣa)
māśaṅkyānuvādakatvamucyata iti nāsaṅgatiḥ । punaruktatāpi nāsti । sthitē <b>puruṣaphala-
saṁbandhāsaṁbhavē</b>'sminnadhikaraṇē <b>kathaṁ prāmāṇyasaṁbhava iti pramāṇalakṣaṇē'</b>rthavādādhikaraṇē
<b>cintitam</b> । tēnaitatpūrvakō'sau vicāra iti yāvat । tathā <b>yō'pi tatra</b> pramāṇalakṣaṇē
audumbarādhikaraṇē <b>pūrvapakṣaḥ asāvapi kriyākārakasaṁbandhō'vagamyamānaḥ</b> phalasiddhikriyāyā
audumbarayūpakārakatvasya ca sādhyasādhanalakṣaṇassaṁbandhō'vagamyamānaḥ <b>kathaṁ kriyāntaraviṣayaṁ niyōgaṁ
pratipādayati</b> । udumbarēṇa yūpaḥ kartavya iti yūpakārakaviṣayaṁ niyōgaṁ <b>kathaṁ pratipādayati</b>
svayaṁ vihitatvābhāvāt vidhēyatvābhyupagamē ca 2vidhēyāntarānupravēśāt । na hi vidhēyadvayasyaika-
<note>(1) P. 1244</note> <note>(2) G. vidhānā</note>
﻿<pb n="r1021"/>
vākyatvaṁ saṁbhavati । ēkavākyatā cāvagamyatē । na cāvagamyamānā tyak‍tuṁ yuktā । tasmāt
pramāṇāntaramapēkṣaṇīyam । nacaitadasti ityaprāmāṇyaṁ syāditi । <b>asyārthasya nirākaraṇā-
yōktam</b> । tēna phalāṅgīkaraṇēnānyaccintitamiti na punaruktatā । pūrvapakṣaśca 1siddhāntōpō-
ddhātatayā cintyata iti matvā nirākāryanirākaraṇāya pūrvapakṣa ityuk‍tam । <b>iha tu svaviṣayō
niyōgō na saṁvatīti cintā । kathaṁ ? yasyētyēvamādīnāmadhikāriviśēṣaṇatayā'saṁbhavāt2</b> ।
asyārthaḥ---ihāpāpaślōkaśravaṇādīnāṁ parṇamayajuhvādīnāṁ ca sādhyasādhanasaṁbandha ēvanāstīti
pratipādyatē yasmāt <q>‘yasya parṇamayī juhūrbhavati na sa pāpaṁ ślōkaṁ śr̥ṇōti’</q> iti apāpaślōkaśravaṇa-
madhikāriviśēṣaṇatayā na śrūyatē । tēnātra phalāpahnava ēvādhikaraṇārthaḥ । tēnaudumbarādhi-
karaṇēnāpi na punaruktatā । <b>kathamasaṁbhavaḥ ?</b> ayamāśayō'tra pūrvapakṣavādinaḥ pr̥cchataḥ
---ēvaṁ vidhādvākyāllōkē sādhyasādhanabhāvō'vagamyatē । tadvadvēdēpyavagatiḥ 3avagamyatē cēt
4svavākyakārya ēva phalavattvāt svātantryamēva syāt । na ca sādhyasādhanabhāvō'dhikāri-
viśēṣaṇatvamantarēṇa saṁbhavatītyaupādānikō'dhikāriviśēṣaṇabhāvaḥ pratīyatē । uttaraṁ-<b>tatsaṁbandhasya
niyōgasyānupapattēḥ</b> iti । tēnaivāśayēna pr̥cchati---<b>kimiti</b> । uttaraṁ---<b>siddhavadupa-
dēśāditi । yathā dēvadattaḥ ōdanaṁ pacatīti puruṣōpalakṣaṇaṁ pratīyatē</b> ōdanapākaḥ ।
<b>na punaḥ puruṣēṇōdanaḥ paktavya iti</b> sādhyabhūtaḥ ōdanapākō na pratīyata ityarthaḥ ।
tathēhāpyapāpaślōkaśravaṇamapi vartamānāpadēśāt । upasaṁhāravyājēna pūrvapakṣaṁ nirākarōti-
<b>tasmānnāyaṁ śabdārthō yasya parṇamayī juhūrbhavati na sa pāpaṁ ślōkaṁ śr̥ṇōtīti । pratyayāntarā</b>-
<note>(1) G. siddhāntōtpannaḥ kēna</note> <note>(2) G. viśēṣaṇatayōḥ saṁ</note> <note>(3) G. avagatē ca</note> 
<note>(4) R. svavākya ēva</note>
﻿<pb n="r1022"/>
<b>gamyatvādasyārthasya</b> । anēna lōkavaiṣamyamāha । lōkē'pi yadēvaṁvidhāt vākyāt sādhyasādhana-
bhāvādhyavasānaṁ tat <b>tathāvidhasya vākyasya pramāṇāntarēṇa</b> tatparatvasya <b>niścitatvāt</b> । <b>na ca</b>
vēdavākyētātparyamanyatō'vagantuṁ śakyatē tadāha---<b>na ca tatpratyayāntaraṁ</b> tātparyāvadhāraṇakāraṇa-
masti iti prathama ēvādhyāyē arthavādādhikaraṇē yō'rtha uktaḥ stutirūpaḥ sa ēva nyāyya iti
sthitaṁ <b>ēvaṁ bhūtānāmā</b>pātamātrēṇa laukikavākyasāmānyatō darśanēna phalamiva samarpayatāṁ ālōcya-
mānē nimittaśūnyānā<b>marthavādatvamiti</b> ।</p>
<p><b>naimittikē vikāratvāt</b> । atra bhāṣyē ‘gōdōhanēna paśukāmasya praṇayēdityēvamādīnāṁ
vākyānāṁ kratvarthapuruṣārthātmakārthadvayapratipādakatayā pūrvapakṣitam । tadākṣipati---<b>kathaṁ punaratra
dva‍yarthaṁ vākyamupanyasyata iti</b> । asyārthaḥ---nēdamēkaṁ vākyamanēkārthaṁ yuk‍taṁ yasmāta padānāṁ
saṁbhūyakāritā vr̥ddhavyavahārāvagatā । tripadaṁ cēdaṁ vākyam । tatra na paśukāmapadaparityāgēna
arthaśśakyatē pratyētum । tatsvīkārē ca puruṣārthatvamēva na kratvarthatvamiti । athōcyēta
agr̥hyamāṇāviśēṣatayā'rthadvayamiti । tanna । paśukāmapadaprayōgēṇa viśēṣagrahaṇāt । yatrāpi
ca 2padāntarāvirōdhāt viśēṣō na gr̥hyatē tatrāpyēkārthataiva vākyasya । viśēṣagrahaṇaṁ tu
prakaraṇādibhiḥ । tadidamāha---<b>yatrāpītyādi</b> । athōcyēta kimiti vākyasyaiva dva‍yarthatā
<note>(1) P. 1248</note> <note>(2) G. padāntarānurōdhāt</note>
﻿<pb n="r1023"/>
na saṁbhavati tatrāha---<b>dva‍yarthatā1cābhidhānasya pramāṇalakṣaṇa ēva nirākr̥tā</b> । vājapēyādhi-
karaṇē vidhyanuvādajñātājñātatvāśravaṇāt । ēkadā caikatra tadasaṁbhavāt । ihāpi praṇayana-
saṁbandhō vidhēyaḥ kratvarthapakṣē; puruṣārthapakṣē(tvē)tvanuvāda iti । <b>tasmādasaṁbhavatpūrvapakṣamēvēdama-
dhikaraṇaṁ pratibhāti</b> । atrōcyatē---<b>ēvamēvaitat ēkārthatvamēva anvitābhidhānē</b> । vini-
yōgāvasthāyāṁ 2puruṣārthatvamēva, na kratvarthatvamityarthaḥ । <b>prayōjanadvayaṁ tvatra saṁbhavatīti
kratvarthatāmapi pūrvapakṣavādī manyatē</b> । asyārthaḥ---ēkasyāpi viniyōgasya prayōjanadvayaṁ
kratvarthapuruṣārthātmakaṁ saṁbhavatīti kratvarthatāpyuktā । kasmāt punaḥ prayōjanadvayasaṁbhava ityatrāha
---<b>saṁbandhānusāri cōpādānamityuktam</b> । cakārō hētau । yasmātsaṁbandhānusāryupādāna-
mityuktam । asti cātra praṇayanēnāpi saṁbandhaḥ tēna kratvarthatvē apaḥ praṇayatītyādinā
praṇayanādau vihitē <q>‘camasēnāpaḥ praṇayati’</q> ityādinā vihitē tatsādhanē kratvarthasādhanō-
pādānāvasthāyāṁ gōdōhanamēvōpādēyamityavagamyatē । anyasya saṁbandhānavagamāt । anyaparē'pi
vākyē saṁbandhāvagatirastītyētāvatā tadanusāryupādānavaśāt ēkatvādēriva kratvaṅgatayā viniyukta-
praṇayanasthatāvagatēḥ3 iti । <b>nanu viniyōgānusāryupādā</b>namityuktam ābhikṣādhikaraṇē na
<b>saṁbandhānusāri । naivam</b>, viniyōgō hi yasmāt <b>saṁbandhahētutayōktaḥ na punarviniyōga-</b>
<note>(1) G. dva‍yarthatālakṣaṇasya</note> <note>(2) G. puruṣārthamēvakāmyamityarthaḥ</note> <note>(3) sthatāpattēḥ</note>
﻿<pb n="r1024"/>
taivāśrīyatē1 yasmāt saṁbandhānusāryupādānamityuktam । tasmāt kāryadvayaṁ kratupuru-
ṣārthau gōdōhanādēḥ <b>upādāpakaṁ</b> upādānahētuḥ <b>saṁbandhadvayasya</b> kratupuruṣārthābhyāṁ
<b>sahāvagamāt</b> । yasmāt <b>kriyāsaṁbandhatyāgēna dravyādēḥpuruṣārthatā</b> na2 praṇayanakāraṇī-
bhūtādēva gōdōhanāt phalasiddhēḥ । <b>atrābhidhīyatē---naitadyak‍taṁ yaduk‍taṁ saṁbandhamātrānu-
sāryupādānamiti । kintu śabdōpapāditasaṁbandhānusāryupādānam । na saṁbandhamātrā-
nusārī । śabdācca puruṣārthatayaivānvayō'vagamyatē</b> । asyārthaḥ---tadēva vidhirupādāpayati
yēna vinā svayaṁ na sidhyati । tēna ca vinā na sidhyati yat tasya sādhanamavagatam । sādhanā-
vagamaśca śabdata ēva nānyataḥ । śabdō'pi ca niyōgasaṁbandhānapēkṣaṁ saṁbandhamātraṁ nābhidhattē ।
tēna śabdōpapāditasaṁbandhānusāryupādānam । yatpunaraviniyuktamādhānādyupādīyatē tadviniyuktā-
gnyupādānārthaṁmēva । atrāpi yadi viniyuktapraṇayanasidhyarthatayaivēpādānamāśrīyatē na tadā
niyamassidhyati anyēnāpi tatsiddhēḥ saṁbhavāt । agnīnāṁ tu alaukikatvādādhānamēvaika
upāyaḥ । <b>nanu kriyayāpyanvayō'vagamyata3 ēva । satyaṁ gamyatē puruṣārthaupayikatayā,</b>
na svārthaupayikatayā । atrāya bhāvaḥ---gōdōhanapraṇayanasaṁbandhō lōkata ēvāvagataḥ paśukāmaṁ prati
vidhīyatē । na punassa ēva śabdēna jñāpyatē yēna viniyōgaparyantō'sau saṁbandhō bhavēt । tēna
śabdāvagatasyāpi laukikatvāt tasya ca rūpasya dravyāntarēṣvapi saṁbhavāt na tadēva niyamēnō-
<note>(1) P. 1023</note> <note>(2) G. viniyōgata ēvābhidhīyatē</note> <note>(3) G. adds tatrāha</note>
<note>(4) G. anugamyatē</note>
﻿<pb n="r1025"/>
pādēyam । <b>tasmāttadēva niyamēnōpapādakaṁ2 yadarthamanvayāvagamaḥ</b> । puruṣārtha ēvōpapādaka3
ityarthaḥ । nanu bhāṣyakārēṇōk‍taṁ śabdēnaiva saṁbandhadvayaṁ 4pratipādyata iti atrāha---<b>yatpunaruk‍taṁ
bhāṣyakārēṇa viśēṣānavagamāt dviṣṭhaṁ vākyaṁ alambusānāṁ yātēti tat prakaraṇādyasambhavē
anirṇayāyaiva । na punaḥ śabdāt dvayamavagantuṁ śakyatē । iha tu viśēṣāvagamānnānirṇaya
ityarthaḥ</b> । satyaṁ pūrvapakṣadaśāyāmidamuktaṁ bhāṣyakārēṇa tanna siddhāntadaśāyāṁ bhavēt tatra
viśēṣānavagamādubhayārthatāvagatiḥ’ ityanēna bhāṣyēṇa prakaraṇādibhirviśēṣānavagamāt tatra,
lōkē bhavēdanirṇayaḥ5 ata ubhayārthāvagatiriti varṇitam । ētaduktaṁ bhavati---prakaraṇādyasaṁbhavē
bhavatu lōkē'nirṇaya iti na punaḥ śabdāt dvayamavagantuṁ śakyamityēvaṁparaṁ tat । iha tu
kāmipadaśravaṇāt nirṇaya ityarthastasya bhāṣyasya । nanvidamadhikaraṇaṁ kratvarthaṁ kiñcinnāstīti
kr̥tvācintayā prārabdha; tatra sāmānyavihitōpanyāsō nōpapadyatē tatrāha---<b><q>‘nanu na kiñcidvihita-
mastīti’</q> paricōdya sāmānyatō vidhānōpanyāsaḥ sāmasādhyastutyapēkṣayā nābhivartapara-
tayētyadōṣaḥ</b> । asyārthaḥ---nēdaṁ sāmānyavidhānamupanyastaṁ kintu stutisvabhāvēna
sāmasādhyatvēna kiñcidabhivartādikaṁ sāma bhaviṣyatītyēvaṁparaṁ tat na punarabhivartasvarūpamēva
vivakṣitam ।</p>
<p><b>ēkasya tūbhayatvē</b> । nanu cātra vākyadvayamasti <q>‘dadhnā juhōti’</q> ityēkaṁ kratvarthatayā
dadhividhāyakaṁ; aparaṁ ca <q>‘dadh‍nēndriyakāmasya’</q> iti puruṣārthāpādakaṁ kathamiha pūrvavat kēvala-
<note>(1) P. 1248</note> <note>(2) G. pādāpaka</note> <note>(3) pādāpakaḥ</note> <note>(4) G. dvayamupapadyata</note>
<note>(5) bhavēditi nirṇayaḥ</note>
﻿<pb n="r1026"/>
puruṣārthatvaśaṅkā; tadāha---<b>kaḥ punaḥ pūrvapakṣiṇa āśaṅkāhētuḥ iti । ayamastyāśaṅkāhētuḥ
yathā <q>‘agnihōtraṁ juhōti’</q> <q>‘agnihōtraṁ juhuyāt svargakāmaḥ’</q> iti ca na pr̥thak prayō-
k‍tr̥tvamasti svargakāmapadānvayē'pi hōmānvayāvagatēḥ ēvamatrāpi indriyakāmasaṁyōgē'pi
dadhihōmāvagatēḥ puruṣārthasya prayōk‍tr̥tvaṁ manyatē pūrvavādī</b> । <b>asyārthaḥ</b>---agnihōtraṁ
juhuyāt svargakāma ityasya vidhēḥ yadyapyadhikāripadaśravaṇēna utpattiniyōgādbhēdaḥ tathāpi
hōmārthānvitatvāt asyōtpattivākyasannihitahōmānvayāvagamāt tasya ca hōmasyābhēdāt adhikāra-
vidhinā ca tatprayuktau utpattiniyōgasyāpi siddhēḥ na pr̥thak prayōk‍tr̥tvam । tēnādhikārā-
pēkṣitōtpattiniyōgatayā tadanupravēśitvaṁ tathēhāpīndriyakāmānvayē'pi dadhisādhyahōmasaṁbandhāt
tatprayōjyatvāt tadanupravēśitaiva nyāyyā । na punaḥ prayōktrantarē kratusaṁbandhini anupravēśa iti ।
<b>ēvaṁ prāptē'bhidhīyatē</b>---naitad‍yuktam <b>kratōrapyatra prayōk‍tr̥tvamavasīyatē kraturapi hi sādhi-
kāraḥ</b> । asyārthaḥ---<q>‘dadh‍nā juhōti’</q> iti prakr̥tahōmānupravēśāt tasya ca sādhikāratvāt
tatprayuktyaiva prayuktisiddhēḥ na prayuktyantarākāṅkṣā'stīti na puruṣārthānupravēśitvam । kiñca
<b>guṇaphalasaṁbandhaḥ āśrayē hōmē yat dadhyādēraidamardhyaṁ tannāpēkṣitam</b> । anapēkṣitaṁ ca tat na
saṁbadhyatē iti nēndriyakāmādhikārānupravēśitvam । kratuniyōgastu kratvaidamarthyamapēkṣata
<note>(1) P. 1250</note>
﻿<pb n="r1027"/> 
iti yuktā tadadhikārānupravēśitā । <b>tasmāt <q>‘dadh‍nā juhōti’</q> iti kratvartha ēvāyaṁ viniyōgaḥ ।
dadh‍nēndriyakāmasyētyēva puruṣārthaḥ । yaduktaṁ <q>‘agnihōtraṁ juhōti’</q> <q>‘agnihōtraṁ juhuyāt
svargakāmaḥ’</q> ityēkaḥ prayōktēti---yuktamadhikārāntarāśravaṇāt</b> । <b>iha tu adhikāradvayaṁ nityaṁ
naimittikaṁ cāstīti yuktō viśēṣaḥ</b> ।</p>
<p><b>dravyāṇāṁ tu kriyārthānām</b> । kathamatra prakaraṇādhītasyāpi vratasya puruṣārthatāṁ
pūrvapakṣavādī manyatē ityāśaṅkyāha---<b>iha tu prāṇadhāraṇārthatvādvratasya puruṣārthatāṁ manyatē
pūrvapakṣavādī । niyamasyaiva prāṅmukhō'nnāni bhuñjītētivat pratigrahādiniyamavacca</b> ।
asyārthaḥ---prāṇadhāraṇārthatvādvratasya puruṣārthatāṁ manyatē pūrvapakṣavādī niyamēna(yasya)
tadarthinastatpravr̥ttisaṁbhavāt । tatra pravr̥ttasyaivādhikārāvagamāt । nādhikārāntarānupravēśō-
nyāyyaḥ । yathā bhōjanapravr̥ttasyādhikāriṇō labdhēḥ prāṅmukhatāniyamō nādhikārāntaramanu-
praviśati---<b>pratigrahādiniyamavacca</b> yathā pratigrahādiniyamaḥ arjanāya pravr̥ttasyādhikāriṇō
labdhēḥ nādhikārāntaramanupraviśati vrataniyamō'pi tadvat puruṣārtha ēvēti । nanu caivaṁ sati
prakaraṇaṁ bādhyēta । naiṣa dōṣaḥ । sāmarthyāddhi prakaraṇaṁ durbalamēva । vratasāmarthyālōcanayā
<note>(1) P. 1251</note>
﻿<pb n="r1028"/>
tatpravr̥ttasya kṣīrādiniyamaḥ pratibhāti । prakaraṇaparyālōcanayā ca kratvaṅgatā tasya । tatra
prakaraṇatāt sāmarthyaṁ liṅgarūpaṁ balīya iti tr̥tīyē darśitam । <b>atrōcyatē---nāyaṁ niyama-
niyōgō'dhikārakalpanāṁ sahatē । sannihitaśca kratvadhikāraḥ । sākṣācchratādhikāra-
sannidhau yadaśrūyamāṇadhikāraṁ tattadarthamēvābhidhānēna pratibhāti । tādarthyēnaiva ca niyamasya
niyōjyasaṁbandhalābhānnādhikārāntarāpēkṣā'sti</b> yēnārthādadhikāraḥ kalpyatē । tasmānniyama-
niyōgō'yaṁ kratvadhikārānupravēśitayaiva nyāyyaḥ । <b>yaduktaṁ pratigrahādiniyamavadbhavitumarhatīti । 
yuktaṁ tatrādhikārāśravaṇāt</b> । na tatra sannihitō'dhikāraḥ śrūyata ityarthaḥ । upādātuḥ
ārjayituḥ ārjanāya pravr̥ttasyādhikārakalpanēti । <b>iha punastadviparītaṁ</b> sākṣātsannihitā-
<b>dhikāraśravaṇāditi darśitamādau । ataḥ kratuprayōjya ēva dravyaniyama iti
sthitam</b> । nanvētadayuk‍tamuk‍taṁ yajiprayuk‍tatāpakṣaprasaṅgādityāha---<b>kratvadhikāraprayōjyamityuktaṁ
bhavatīti</b> ।</p>
<p><b>cōdanāyāṁ phalāśrutēḥ</b> । nanu viśvajidudāharaṇamatrāyuk‍tam । <b>ṣaṣṭhē satrāgōraṇavatō-</b>
<note>(1) P. 1252</note>
﻿<pb n="r1029"/>
'dhikārasya sthāpitatvāt tatrāha---<b>ihādhikāraśūnyā vidhaya udāharaṇam</b> । ayamāśayaḥ
---yadadhikāraśūnyaṁ tadihōdāharaṇam । tatra santamapyadhikāraṁ asantamiva kr̥tvā nyāyaścintyata
iti । <b>kiṁ tēṣāmadhikārakalpanā uta tāvatyēva paryavasānamiti saṁśayaḥ । nanu saphalaṁ
aphalamityatra sandēhō bhāṣyē śrūyatē । ucyatē---adhikārādr̥tē phalaṁ nāstīti svarga-
kāmādhikaraṇē1 tasmātsiddhō'dhikāra iti vadatā pradarśitam । anyathā hi siddhaṁ
svargasya prādhānyamityupasaṁhāraḥ syāt । tasmāt sādhikāraniradhikāracintaivēyam</b> ।
asyārthaḥ---phalasandēhō bhāṣyakārīyō'dhikāranibandhanaphalam । na punaḥ phalatayaiva, niyōgasya
vākyārthatvāt tasya ca phalānapēkṣatvāt । niyōjyaṁ niyōgō'pēkṣatē na phalam । kāminastu
niyōgaśravaṇāt phalamākṣipyata iti ṣaṣṭhē darśitam । ētacca bhāṣyakārēṇāpi darśitam svargasya
prādhānyaṁ sādhayitvā tasmāt siddhō'dhikāra ityupasaṁhārāt । yadā hyadhikārāpēkṣamēva phalaṁ
syāt tadā kāraṇabhūtaṁ tadēva pūrvamapi sādhayitavyam tatphalabhūtaṁ svargasya prādhānyaṁ sākṣāduktamiti
yujyētōpasaṁhāraḥ । tannirapēkṣatvē tu siddhaṁ svargasya prādhānyamityupasaṁhriyēta । <b>kiṁ tāva-
tprāptam ? yāvadvacanaṁ vacanamiti kartavyatāparyavasāyyēva niyōgō nādhikāraparyantō
bhavitumarhati</b> । pūrvapakṣamākṣipati---<b>nanu ca niyōga ēvādhikārādr̥tē na nirvartyatē</b> ।
<note>(1) G. adds svargakāmādhikārē vakṣyāmaḥ</note>
﻿<pb n="r1030"/>
yāvaddhi kaścit mamēdaṁ kāryamiti na pratipadyatē tāvat nānutiṣṭhēt । anuṣṭhānābhāvē ca
niyōgō <b>na niṣpadyatē</b> । samādadhāti---<b>kēna vōktamadhikārādr̥tē niyōgō na niṣpadyata iti</b> ।
yadi na niṣpadyatē kāmaṁ mā niṣpādi । <b>adhikr̥tasya niyōgaḥ</b> yō'dhikriyatē bhavatu
tasya niyōgaḥ <b>na punarniyōgō'</b>stītyētāvatā <b>adhikārō</b> vacanamantarēṇa bhavati । <b>nanu cādhi-
kārādr̥tē'nanuṣṭhēyatvāt niyōgāvagatirbādhyēta</b> । tavāyamabhiprāyaḥ । kāryarūpō vidhyarthaḥ
sō'dhikāriṇaṁ vinā'nuṣṭhīyamānaḥ 1kāryarūpō na bhavatītyavagatārthaśūnyatayā'vagatēḥ bādhaḥ syāt ।
atō'vagatisidhyarthamadhikāriṇaṁ kalpayiṣyāma iti । uttaraṁ---<b>nāvagatēḥ kaścidbādhaḥ anadhi-
kr̥tāstu na kurvatē kimāyātamabagatēḥ</b> । asyārthaḥ---avagatāvēva lōkē śabdā vyutpannāḥ
tairarthāvagatirbhūtaiva । tēna vyutpattibādhastāvannāsti । kintu avagatiḥ kācita tyak‍tārthā
bhavati kācinnēti । kimatra kriyatām । nahyavagatirarthavatīti rājājñā । vicāryamāṇā
cēdarthaśūnyā bhavati bhavatu । 2aprāmāṇyaṁ syāditi cēt astu । <b>taduktaṁ bhāṣyakārēṇa
---kṣēmyō'yaṁ panthāḥ gacchatu bhavāniti</b> । yathēdaṁ mithyā tathēdamapi bhavatītyarthaḥ ।
<b>tasmānnātra kasyacidadhikāraṁ paśyāmaḥ</b> । nanu lōkavyutpattyapēkṣayā vēdē śabdādarthāvagatiḥ
lōkē cādhyāhārēṇāpyavagatirasti <q>‘dvāraṁ’</q> <q>‘puraṁ’</q> ityādiṣu । tasmādatrāpyadhikāramadhyāhariṣyāmaḥ
iti atrāha---<b>adhyāhriyamāṇē cādhikārē kasyādhikārō'dhyāhriyatē yasmānna niyōgā-</b>
<note>(1) kāryatvaśūnyōbhavati</note> <note>(2) apramāṇaṁ</note>
﻿<pb n="r1031"/>
<b>dviśēṣākṣēpaḥ</b> । kiñca aparipūrṇē vākyē lōkē'dhyāhārō dr̥ṣṭaḥ aparipūrṇaṁ ca taducyatē
yadanvitamarthaṁ na śaknōti vaditum । adhyāhārē ca anvitābhidhānavyutpattyanupapattirēva1
kāraṇam । anadhyāhr̥tē'nvitābhidhānānupapattēḥ । <b>atra cāparipūrṇamiti na naḥ pramāṇamasti</b> ।
yataḥ dvayōrdvayōranvitābhidhānam । iha tu viṣayābhidhānēna tadupapattēraparipūrṇatā <b>nāstyēva</b>
yathā <b><q>‘paṭō bhavati’</q> ityētāvanmātrōccāraṇē vākyaṁ</b> paripūrṇam । yadā tu tatraiva raktapada-
muccāryatē tadā <b>raktaḥ paṭō bhavatītyapi bhavati</b> na punaḥ dvipadaṁ na vākyam । <b>tasmāt
padāntaraśravaṇanibandhana ēva vākyēṣu</b> padadvayamātrēṇōpapannēṣu <b>arthāntarāvagamaḥ</b> tēna
yatrādhikāripadaṁ śrūyatē bhavatu tatrādhikāryavagamaḥ । na punastadabhāvē aparipūrṇatēti tadāha
---<b>na punaḥ aśrūyamāṇa ēvārthāntarakalpanāpramāṇamasti</b> । yadi padadvayēnānvitābhidhā-
nōpapattēḥ paripūrṇatā'sti <b>kathaṁ tarhi <q>‘vasantāya kapiñjalānālabhatē’</q> grīṣmāya kalaviṅkān</b>
ityatrālamatyanuṣaṅgaḥ grīṣmāya kalaviṅkānityatra padadvayēnānvitābhidhānōpapattēḥ । vibhaktyarthasya
cāvagamyamānatayā karmatvāśravaṇēnāpyupapattēḥ । atrōttaraṁ---<b>agr̥hyamāṇaviśēṣatvāditi
tatrōktam</b> । sarvatra padadvayasya vidyamānatvāt vasantāya kapiñ‍jalān grīṣmāya kalaviṅkān
varṣābhyastittarīn iti । tēna sarvēṣāṁ padāntarāśravaṇōtthāpyākāṅkṣāvattvāt saṁbandhayōgyatvāccārthasya
[a]sajātīyapadavyavadhānābhāvācca sarvaissaṁbandhaḥ । <b>lōkē tarhi kathaṁ dvāraṁ iti padadvayaśravaṇē</b>
<note>(1) G. vyutpatti</note>
﻿<pb n="r1032"/>
satyadhyāhāraḥ । uttaraṁ---<b>yuk‍taṁ kārakāṇāṁ kriyāpēkṣatvāt</b> kārakapadānāṁ kriyāpadē-
'śrūyamāṇē'paripūrṇatvāt bhavatyadhyāhāraḥ । <b>na punarniyōgō'dhikāramapēkṣata ityuk‍tam</b> ।
tēna vināpi viṣayēṇa sahānvitābhidhānōpapattēriti । <b>tasmādyāvadvacanaṁ vacanaṁ</b> na puna-
radhyāhārāpēkṣamiti । <b>atrābhidhīyatē---kārakamiva kriyāpēkṣaṁ niyōgamapyadhikārāpēkṣaṁ
vadāmaḥ</b> । asyārthaḥ---yathā kārakasya kriyayā sahānvitābhidhānaṁ tathā niyōgasyāpi na
kēvalaṁ viṣayēṇa sahānvitābhidhānam । api tu niyōjyapadēnāpi । ubhayānubandhavyatirēkēṇa
anvita ēvābhidhātuṁ na śakyatē । yathā kriyā ēkēnāpi kārakēṇānvitā'bhidhīyatē dvābhyāṁ
bahubhirapi tathēha nāsti । sarvathā anubandhadvayānvitō'bhidhēyaḥ nānyathēti adhikāryanubandhā-
śravaṇē aparipūrṇatvādadhyāhārō yuktaḥ । ubhayānvita ēvābhidhēya iti kutaḥ ? <b>lōkē tathā
darśanāt । abhyāja gāṁ śuklāṁ’</b> ityētāvanmātramanapēkṣya niyōjyaviśēṣaṁ <b>vaktārō na bhavanti
yasmāta dēvadattaṁ yajñadattaṁ bā'dhikr̥tya liṅādayaḥ prayujyantē । nanu dēvadattādayaḥ kartr̥-
viśēṣaṇaṁ</b> tēna vināpi niyōjyēna lōkē prayōgō'stīti1 cōdyārthaḥ । <b>yathā kartr̥viśēṣaṇaṁ
na bhavati tathā ṣaṣṭhē vakṣyāmaḥ</b> । yasya hi viṣayānupravēśaḥ śabdavirōdhānna saṁbhavati sō'dhi-
kāriviśēṣaṇaṁ yathā svargakāma iti yāvajjīvamiti ca । atrāpi saṁbōdhanavibhaktiyōgaśca
kartr̥tvē nōpapadyata iti dēvadattādayō niyōjyaviśēṣaṇamēva । nanvārthama(na)dhikāriviśēṣaṇatva-
<note>(1) R. nāstīti</note>
﻿<pb n="r1033"/>
māśritya saṁbōdhanavibhaktiḥ । bhavatu ca kartr̥viśēṣaṇatvamēva śābdaṁ tatrāha---<b>adhikārāddhi kartr̥tvaṁ
sthāsyati1 na kartr̥tvādadhikāraḥ</b> । nārthamadhikāritvaṁ saṁbhavati ārthaṁ tu kartr̥tvaṁ saṁbhavati ।
<b>tasmāt śrutyēkadēśaḥ sa ucyatē । yatpunaratra bhaṣkārēṇōk‍taṁ ēvaṁ laukikō'dhyāhārā
prāpnōtīti । parihr̥taṁ ca vaidikamēvādhyāhariṣyāma iti tathā vyavadhānaṁ cāśaṅkya <q>‘api
paśyasi’</q> iti dr̥ṣṭāntābhidhānaṁ tatsarvamasamañjasamiva pratibhāti yanniyōgādavagamyatē</b>
adhyāhr̥tēnāpyadhikāriviśēṣaṇēna tāvat yatphalamavagamyatē <b>kathaṁ tadavaidikam</b> । sākṣācchruta
ivādhikārapadē । tatra hi niyōgata ēva phalam । <b>vyavadhānē ca kathamanuṣaṅgaḥ । yadapyuktaṁ
<q>‘api paśyasi dhāvantaṁ’</q> ityasaṁvandhipadavyavāyānnaivāyaṁ vyavāyaḥ</b> na hi dūrē jātamityā-
dīni padāni dr̥śinā saṁbadhyantē । tēna ca na dr̥śiṁ vyavadadhati <b>saṁbandhayōgyēna</b> hi sajātīyēna
<b>padēna saṁbaddhaṁ vyavahitamucyatē</b> । atrōcyatē---phalamadhyāhriyata ityuk‍tē kasyacidiyamāśaṅkā
syāt phalatayaivādhyāhāra ukta iti tadabhiprāyēṇa cōdyamēvaṁ laukikō'dhyāhāra iti ।
parihārastu niyōjyaviśēṣaṇādhyāhārēṇa niyōgāt phalamiti । tadētadāha---<b>atrōcyatē---vaidika-
mēvādhyāhariṣyāma iti । ētaduk‍taṁ bhavati । na kārakatayā'dhyāhriyatē</b> na kriyāyāḥ
<note>(1) G. sthāpyatē</note>
﻿<pb n="r1034"/>
karmakārakatayā <b>kiṁ tarhi adhikārimukhēnaiva</b> adhikāriviśēṣaṇalābhāyaivēti । <b>kārakatayā
hi phalasaṁbandhō laukikō bhavati pramāṇāntarāpēkṣatvāt</b> । kriyākārakabhāvō hi sarvatra
pramāṇāntaravēdya ēva । <b>dr̥ṣṭāntō'yi yathā na padabyavadhānamātrāt vyavahitaṁ bhavati kintu
yōgyapadasaṁbaddhaṁ vākyāntaravyavahitaṁ bhavati</b> tathā'trāpi yōgyapadasaṁbandhābhāvāt vyavadhānā-
bhāvaḥ । <b>tasmānnādhikārādhyāhārē vyavadhānam</b> । api paśyasi iti ca sūktam ।
<b>atō'śrūyamāṇādhikārāṇyapi sādhikārāṇīti siddham</b> ।</p>
<p><b>tatsarvārthamanādēśāt sa svargaḥ syāt</b> । atra sūtradvayamēkīkr̥tya paṭhataḥ ṭīkākāra-
syāyaṁ bhāvaḥ---svargakāmādhikāra2nirṇayaparyantamēkamidamadhikaraṇaṁ nānyathā'yamēva siddhāntō'vatiṣṭhatē
kalpitē'pi niyōjyē punaragr̥hyamāṇaviśēṣaṇatayā sarvārthināmadhikāraḥ syāt । na ca
paramārthatassarvēṣāmadhikāraḥ śakyatē'vagantum ēkēnaiva kr̥tārthatvāt । punastatrāpyagr̥hyamāṇa-
viśēṣatvāt viśēṣakalpanānupapattēḥ pūrvādhikaraṇabhaṅgō'pi syāt 3yāvanna viśēṣakalpanā syāt
tāvadasyaivāsiddhēriti । <b>sthitaṁ niyōgō nādhikāraśūnya iti</b> । anēnāvāntarasaṅgatimāha ।
sthitamiti cānēnātra pūrvapakṣē pūrvādhikaraṇasiddhāntaḥ sthitō'pi na nirvahatītyāha । <b>kēnādhi</b>-
<note>(1) P. 1255</note> <note>(2) G. ri</note> <note>(3) G. nanu vikalpaḥ syāt na, anvayasyaivāsiddhēḥ</note>
﻿<pb n="r1035"/>
<b>kārēṇēti na jñāyatē । atō'gr̥hyamāṇaviśēṣatayā sarvārthibhiḥ saṁbandha iti pūrvaḥ pakṣaḥ</b> ।
asyārthaḥ---yadyapyantaraṅgatayā avaśyaṁbhāvitayā ca jīvanamēvādhikāriviśēṣaṇaṁ yuktaṁ tathāpi
prayuktigauravaprasaṅgāt puruṣāṇāṁ ca kāmapravaṇapravr̥ttitvāt arthitaivādhikāriviśēṣaṇam । tatra ca
viśēṣō na gr̥hyata iti sarvārthināmadhikāra iti । <b>atrōcyatē---bahubhissaṁbandhē niyatamēkēna
saṁbandhaḥ । ēkēna cēdupapannō niyōgaḥ nādhikārāntarasabandhē pramāṇamasti</b> । 1tadēka
ēvātrādhikārīti yuktam । <b>nanu cāgr̥hyamāṇaviśēṣatvāt nāsau nirūpayituṁ śakyata
ityuktam । satyamuktaṁ yadi na gr̥hyatē viśēṣaḥ । iha tu sarvān pratyaviśiṣṭatvāt
svargakāmasyaivādhikārō'vagamyatē sāmānyakalpanāyāṁ hi viśēṣāvagamē hētvabhāvāt</b> ।
asyārthaḥ---kāminō hyadhikārē kalpyamānē duḥkhanivr̥ttikāmitā tāvannādhikāri-
viśēṣaṇaṁ āśrayaṇīyam । sukhakāmanāyāṁ puruṣāṇāmatyantōnmukhatvāt । 2sukhīti tāvata
svayaṁ sukhamanubhūyatē3 । duḥ khaṁ ca tadvirōdhādēva nānubhūyatē । duḥ khanivr̥ttimātrē ca
suṣuptidaśāyāṁ sukhānubhavō nāvaśyaṁ bhavati । tatra sukhē kāmyamānatayā'dhikāriviśēṣaṇē
sthitē tadviśēṣagrahaṇakāraṇābhāvāt anavacchinnaṁ sukhamātramēvāvaśiṣyatē । atassāmānya-
kalpanāyāṁ satyāṁ viśēṣāvagamē hētvabhāvāt sukhasāmānyamātraṁ svarga ēvādhikāriviśēṣaṇamiti ।
nanu sūtrakārassarvān pratyaviśiṣṭatvāditi yuktimāha---<b>tadidamuktaṁ---sa svargaḥ syāt sarvān</b>
<note>(1) G. tasmādēka</note> <note>(2) G. sukhē hi</note> <note>(3) adds duḥ khanivr̥ttimātraṁ
suṣup‍tyādidaśāyāṁ sukhānubhāvō nāvaśyaṁ bhavati ।</note>
﻿<pb n="r1036"/>
<b>pratyaviśiṣṭatvāt iti । anēna yadēvāsmābhiruk‍taṁ sarvān sukhaviśēṣāt prati</b> sukhasāmānya-
syāviśiṣṭatvaṁ tadēva sūtrakārēṇāpyuktamityarthaḥ ।</p>
<p><b>kratau phalārthavādam । sthitamaśrūyamāṇādhikārēṣu sarvān pratyaviśiṣṭatvāt
svargō'dhikārahēturiti</b> । anēnāvāsaṅgatiṁ <b>pūrvapakṣabījaṁ cāha</b> । atra bhāṣyakāraḥ phala-
vidhyarthavādacintāṁ karōti । sā cāyuktā । parṇamayyadhikaraṇē hi sarvēṣāmēvaṁjātīya-
kānāmarthavādatvamuktam phalapratipādakatvābhāvāditi । anayā śaṅkayā ṭīkākārō bhāṣyakārīya-
saṁśayābhiprāyaṁ darśayannāha---<b>yatra punarviśēṣaphalabhidhāyinō'rthavādāḥ śrūyantē tatra saṁśayaḥ
kiṁ tatrāpi svarga ēvādhikārahētuḥ athavā'rthavādābhihitaṁ vastu</b> iti । asyārthaḥ
---sthitamēvārthavādatvaṁ tathāpyēvaṁ cintyatē adhikāraśūnyavidhau kalpyamānē cādhikāriṇi
kimarthavādābhihitaphalakāmō'tra adhikārī kalpyatāṁ uta svargakāma ēvātrāpi bhavatu yatrāpi
viśēṣābhidhāyakō'rthavādō'stīti । tēna nāsti virōdhaḥ । <b>pūrvapakṣavādī niyōgādyadava-
gamyatē tadēva yuktamiti manyatē । arthavādastvarthavāda ēva</b> asyārthaḥ---sthitaṁ arthavādā-
stāvanna phalapratipādakā iti, yadi paraṁ niyōgasāmarthyamātrēṇa kalpanā sā viśvajidādiṣvivāviśiṣṭa
﻿<pb n="r1037"/>
iti svargakāmina ēvātrādhikārō yuktaḥ । <b>atrābhidhīyatē---arthavādābhihitamēva phalaṁ
yuktam, kutaḥ ? ēvamarthastutyaiva stutyartha upapannō bhavati</b> । asyārthaḥ---kalpanāpi
kriyamāṇā saiva yuktā yā sarvapadānuguṇā । iha ca svargē kalpyamānē arthavādasthapratiṣṭhādipadaṁ
stutyarthaṁ svargaparamiti kalpanīyam tatrāpi parōkṣārthavr̥ttirādaraṇīyā । pratiṣṭhāyāṁ tu adhikāri-
viśēṣaṇatayā kalpyamānāyāṁ tatphalatvāt karmaṇaḥ prayōjanastutyaiva stutyartha upapannō bhavati ।
tēna arthavādabhidhēyapratiṣṭhādikāma ēvādhikārī kalpayitavyaḥ । <b>nanu ca niyōgāt
svargārthataivāvagamyata ityukta । sandigdhē ca vākyaśēṣānnirṇaya uktaḥ</b> । na cēhāsti
saṁśayaḥ tēna svargakāma ēvādhikārī yuktaḥ । <b>ucyatē---satyaṁ saṁśayō nāsti</b> । kintu
jñānānutpattimātramēva yāvat । tadāha---<b>niścayō'pi naiva vidyatē । ataḥ 1svavākya-
śēṣādyō'rthō'vagamyatē sa ēva vākyārthaḥ</b> । vākyaśēṣēṇa saha vākyasyārthapratipādakatvāt
tadanuguṇa ēva vākyārthō nyāyyaḥ । yadi yāvatpadāntaranirapēkṣālliṅādiśabdāmātrādēva
niyōgō'vagamyatē tadā tadbalēna svargakāmō niścīyatē । na tvētadasti । tadāha---<b>na cā-
pratipannē vākyārthē kēvalānniyōgāt kiñcitpratipadyatē2 tasmātsūktamarthavādābhihitamēva
adhikārahēturiti</b> । nanvatrādhyāhāryamēvādhikāri3padamuktam । bhāṣyē ca arthavāda ēva
kalpitavidhāyakavibhaktiḥ phalavidhirbhavatu । yadi vā dhātvarthēna saha prayōgavacana ēva
<note>(1) R. svargavākya</note> <note>(2) pratipādyatēti</note> <note>(3) G. adhikārapada</note>
﻿<pb n="r1038"/>
vidhāsyatīti tadāha---<b>yatpunarbhāṣyakārēṇētyādi</b> । asyārthaḥ---nātra bhāṣyasya tātparyam ।
kintu arthavādābhihitaṁ 2tāvadatra phalam । sambandhaḥ, tadyathātathā vā'stu nātrābhinivēṣṭavyamiti
anāsthābhidhānaṁ3 cāmumēvārthaṁ prakaṭayati ।</p>
<p><b>kāmyē karmaṇi । nanu</b> cēdamadhikaraṇaṁ pūrvādhikaraṇēna dūrōtsāritam । yatrārthavāda-
sthēpi phalē svargō na kalpyatē tatra sutarāṁ vidhyuddēśagatē 4sākṣādadhikāriviśēṣaṇībhūtē itīmāmā-
śaṅkāmapanayannāha---<b>idamidānīṁ cintyatē yadi punarniyōgāt svargādhikāraḥ padāntara-
yōgāccōpādhayaḥ kalpyantē śākamapyāharētivat kō dōṣaḥ syāt</b> । ētaduk‍taṁ bhavati---tatra
hi kēvalasvargakāmādhikāritā niṣiddhā yatra sākṣātsvargakāmasya [pratiṣṭhākāmasya] śravaṇamasti
iha tu niyōgāt svargādhikāraḥ padāntarasya 5vidhyuddēśagatasyārthavādagatasya ca śravaṇāda-
nvācīyamānatayā brahmavarcasapratiṣṭhādikaṁ kalpyatāmiti āśaṅkēti na dūrōtsāraṇāta
kō dōṣaḥ iti vadan mandatāṁ pūrvapakṣasyāha । sākṣādapratītēḥ svargakāmasya svargakāmapadēna
<note>(1) P. 1258</note> <note>(2) R. tāvadatra yathā phalaṁ tathāstu</note> <note>(3) G. vā mu</note>
<note>(4) gatasākṣā</note> <note>(5) G. svargō'stu padārthasya</note>
﻿<pb n="r1039"/>
tasmādupādhikārā anvācīyēran । kō dōṣaḥ ? । rāddhāntamāha---<b>na khalu kaścit brahma-
hatyādidōṣaḥ kintu aniścitāt sāmānyādhikārāt viśēṣa upādhiriti 2duśśakaṁ vak‍tum
kāṣṭhasaṁyuktamiva3 śākāharaṇam</b> । asyārthaḥ---satyaṁ brahmavarcasādayaḥ upādhikārā anvācī-
yēran yadi sāmānyēna svargakāmamātrasyādhikārakalpanā niścitā syāt । nanu niyōgāt
kimiti na niścīyatē । maivaṁ । viśēṣaśravaṇē sati niyōgākṣēpasyaivānudayāt । nanu
viśēṣaśravaṇamupādhikārō'nvācayaḥ । maivam । 4itarētarāśrayaprasaṅgāt (na)sāmānyakalpanāyāṁ
niścitāyāṁ viśēṣaśravaṇamupādhikārō'nvācayaḥ upādhikārānvācayē ca niścitē sāmānyakalpa-
nēti । lōkē tu kāṣṭhāharaṇasya sākṣācchrutatvāt śākāharaṇamupādhikāra iti yuktam ।
kāṣṭhasaṁyuktamivēti vaidharmyadr̥ṣṭāntaḥ ।</p>
<p><b>sārvakāmyamaṅgakāmaiḥ pradharaṇāt । <q>‘sarvēbhyaḥ kāmēbhyō darśapūrṇabhāsau’</q> iti
kimayamanuvādaḥ atha vā ayamapyadhikāraniyōga</b> iti saṁśayē <b>prāptārthatayā'nuvāda iti
manyatē । kathaṁ prāptiḥ ? kiñcit aṅagadvārēṇa, kiñcit svata iti pūrvaḥ pakṣaḥ</b> ।
<note>(1) P. 1259</note> <note>(2) G. śakyatē vak‍tuṁ</note> <note>(3) saṁyuktādiva</note> <note>(4) G. viśēṣaṇauḥ
paripūrṇairvākyē punaradhyāhārānupapattēḥ nōpādhitvaṁ śakyatē kalpayituṁ athānvā-
cīyamānatayā na tāvanmātrēṇa nirākāṁkṣatēti । tadasat---anbācīyamānatayā
sākṣādapratītēḥ svargakāmabalēnānvācīyamānatvē itarētara ।</note>
﻿<pb n="r1040"/>
ayamabhiprāyaḥ---<b>sākṣāttāvadiha vidhirna śrūyatē</b> । sa kalpayitavyaḥ । kalpanāyāṁ ca
aprāptārthatā hētuḥ । na cāprāptārthatētyanuvāda ēvēti । <b>nanu pradhānasaṁbandhitayaivaitacchrūyatē ।
kathamaṅgāpēkṣō'nuvādaḥ</b> । asyārthaḥ---pradhānasya hi sarvaphalatōcyatē । sā kathamaṅgānāṁ
prāpnōti । pariharati---<b>aṅgadvāramapi hi 2pradhānēna vyapadiśyata ēva</b> । aṅgasaṁbandhaṁ
pradhānasyōcyatē । <b>yūpavat</b> yathā <q>‘vājapēyasya yūpa’</q> iti । <b>atrābhidhīyatē---pramāṇā-
ntaragamyamidaṁ yadutānyasaṁbandhi anyēna vyapadiśyata iti</b> । śabdāddhi 3sākṣātsabandha-
saṁbhavē paramparāśrayaṇamayuktam । yadā hyētadavagataṁ bhavati yathā saṁbandhasaṁbandhipratipādakamētaditi
tadā paramparāśrayaṇam । nanu anuvādakatvādēva pramāṇāntaragamyatā bhaviṣyati ityatrāha
---<b>siddhē cānuvādatvē pramāṇāntaragamyatā pramāṇāntaragamyatāyāṁ cānuvāda itītarētarā-
śrayatā tasmānnirapēkṣācchabdāt niyōga ēvēti manyāmahē । yūpē punararthāntarasya
saptadaśāratnitāyā vidhēyatvānna</b> yūpavidhānamityanuvādasiddhēḥ <b>pramāṇāntarapramēyatā</b> yūpa-
vājapēyasaṁbandhasyāśrayaṇīyēti ।</p>
<note>(1) P. 1251</note> <note>(2) G. prādhānyē</note> <note>(3) R. śabdādapi</note>
﻿<pb n="r1041"/>
<p><b>tatra sarvē'viśēṣāt</b> । yadā pūrvādhikaraṇē sthitaṁ vidhiriti tadā cintēyamupapadyatē
ityavāntarasaṅgatiṁ vadan saṁśayamāha---idamidānīṁ cintyatē---<b>kiṁ sakr̥t</b> prayōgē sarvēṣāṁ putra-
paśvādīnāṁ prāptiḥ <b>uta yāvatkāmaṁ prayōga iti</b> । yāvantaḥ kāmyamānāḥ tāvantaḥ prayōgā
iti । sarvēṣāṁ kāmyamānānāṁ phalānāṁ nimittatayā darśapūrṇamāsayōḥ śrutatvāt <b>prayōgē viśēṣā-
vadhāraṇaṁ na śakyatē vak‍tum</b> । asmātprayōgādanēna bhavitavyaṁ asmātprayōgādanēna iti
abhinnatvāddarśapūrṇamāsayōḥ । tau ca sarvēṣāṁ ca nimittabhūtau kr̥tau cēt kimiti tadīyaṁ
sarvamēva naimittikaṁ namavati । atha na bhavati kadācidapi tarhi tannimittaṁ na syāt ।
nimittābhāvē ca naimittikamāpi kadācinna syāt । punaḥ punaḥ karaṇē vihitau tāvēva iti tēna
sakr̥tkaraṇē sarvaphalāvāptiṁ pūrvapakṣavādī manyatē । <b>nanu ca sarvakāmō naiva kaścidastyadhi-
kārī anadhikārācca phalātpattērasaṁbhava</b> iti pūrvapakṣamākṣipati । asyārthaḥ---kāmyamāna-
phalamūtasarvaviṣayakāmanāyuktaḥ kaścitpuruṣaḥ nāsti kāmanānāṁ yugapadanutpādanāt1 । tādr̥śaścē-
dadhikārī nāsti phalamapi yugapanna saṁbhavati anadhikr̥tānāṁ jyōtiṣṭōmādiṣviva śr̥drādīnāṁ
phalābhāva iti । samādadhāti---<b>ucyatē---yadi kāmanā'ṅgaṁ syāt anutpannā satī nāṅgatayō-
papadyata iti bhavati kāmanānāmanutpādaḥ sakr̥tprayōgē sarvaphalānutpattau hētuḥ</b> । asyārthaḥ
---kāmanānāṁ tāvat 2niyōgōtpattau viniyōgābhāvāt nāṅgatā । kintu adhikārōtpattau tāvēva
<note>(1) G. anuvādāt</note> <note>(2) G. viniyōgōtpattau</note>
﻿<pb n="r1042"/>
kāraṇam । tatra kāmanānāṁ yadyapi yaugapadyaṁ nāsti tathāpyavaiguṇyāt sarvaphalāvāptiḥ ।
śūdrādīnāṁ tu vaiguṇyādēva sarvaphalānutpādaḥ । <b>iha punaḥ sarvaiḥ kāmairyuk‍tasya kāminō-
'dhikāraḥ iti na prayōgakālē kāmanōtpāda upayujyatē । tasmānna nimittē sati naimittikasya
vyāghātō bhavitumarhati । atrōcyatē---yāvatkāmaṁ prayōgaḥ iti । ēvamadhikāra-
siddhirupapannā1bhavati । na hyakāminaḥ phalādhikārō'stīti ṣaṣṭhē vakṣyāmaḥ</b> । atrāya-
mabhiprāyaḥ kāminō hyadhikāraśravaṇāt phalānutpādē ca tasyādhikārānupapattēḥ phalasādhakatvaṁ niyōga-
siddhipurassaraṁ yāgādēḥ kalpyatē । tatra yadā yaiva kāmanōtpannā tadā saivādhikāriviśēṣaṇam ।
yadā ca yatkāmyatē tadā tatsidhyaiva kāminō'dhikārasiddhirupapannā bhavatīti na phalāntarōtpādē
pramāṇamasti । nanūtpādakāviśēṣa ēva pramāṇaṁ syāt syādētadēvaṁ yadi 2niyōgō'rthalakṣaṇaṁ na
syāt; kṣaṇamaṅgini yāgē niyōgādēva kālāntarē phalamityasakr̥duktam । pratikāmaṁ cādhikāra-
niyōgā bhidyantē sādhyabhēdēna śāstrabhēdāt śāstrabhēdēna ca śāstrārthabhēdāt । tēna yadā
yaiva kāmanā tadā tatsaṁbandha ēva niyōgō niṣpadyatē nānya iti sarvaphalānutpādaḥ ।
nanu niyōgā api sādhanābhēdāt kimiti na niṣpadyantē । naivam । niyōga-
siddhāvadhikāriṇō'pi sādhanatvāt । tasya ca pratikāmaṁ bhinnatvāt sādhanābhēdānupapatti-
riti । imamēvābhiprāyaṁ cōdyapūrvakaṁ prakaṭayati---<b>nanu ca prayōgakālē kāmanōtpādō'naṅgatvā-
nnōpayujyata ityuk‍tam</b> । tēnānutpannāyāmapi kāmanāyāṁ avaiguṇyāt phalōtpādēna bhavitavya-
<note>(1) G. rutpannā</note> <note>(2) R. niyōgātphalaṁ</note>
﻿<pb n="r1043"/>
mityarthaḥ । <b>kēna vōk‍taṁ prayōgakālē utpādō hēturiti ? adhikārāvagatāvēva sarva-
kāmitā yugapanna saṁbhavatītyuktamasmābhiḥ</b> । yugapat kāmanānāma<b>saṁbhavē ca yugapat
sarvaniyōgānupapattiḥ</b> । sarvānniyōgān yugapat kāryatayā puruṣō nāvabudhyata ityarthaḥ ।
upasaṁharati---<b>tasmāt pratikāmamadhikāraḥ</b> । adhikāraparyantā ca phalasiddhiriti pratikāmaṁ
phalārthināṁ prayōgabhēdaḥ । atra bhāṣyakārēṇa <q>“yadyapi yugapatkāmā bhavanti tathāpi tēṣāṁ
sāhityamavivarkṣitaṁ uddēśyatvāt”</q> ityuktam । tatrēyamāśaṅkā bhavati yadyapyuddēśyatā tathāpyu-
pāttōddēśyatvāt kimiti viśēṣaṇavivakṣā na saṁbhavati iti । tatra ṭīkākārō bhāṣyārthaṁ tāvadāha
---1<b>yathōddiṣṭakāmābhiprāyaṁ vidhānaṁ iti bhāṣyakārēṇōktam</b> । yē pratikratvantaraṁ kāmā
uddiṣṭāḥ ēkaikēna ta ēvēha nirapēkṣā uddēśyā iti । nanu kasmāt yathōddiṣṭā ēva sarvaśabdē
nōcyantē ityatrāha---<b>anirdiṣṭānāmavagamābhāva ityabhiprāyaḥ</b> । yatō'nirdiṣṭānāmanavagatiḥ
<b>tēna nirdiṣṭāpēkṣī sarvaśabdaḥ <q>“sarvaṁ kr̥taṁ”</q> itivat</b> । yatō nirapēkṣāḥ kāmā adhikāra-
hētavaḥ ataḥ <b>pratikāmaṁ</b> adhikārabhēdāt yāvadadhikāraṁ <b>prayōyōgabhēda</b> iti । yata ēva
paryāyēṇa phalōtpādaḥ <b>ata ēva viruddhānāmapi</b> sarvasvāraphalamaraṇa, prājāpatyaphalāyuḥ prabhr̥tī-
nāmapi viruddhānāṁ <b>cādhikārassiddhō bhavati । sakr̥tprayōgē hi maraṇāyuṣōranupapattiḥ ।
tasmādyōgasiddhirvēti sūktam</b> ।</p>
<note>(1) yathōddiṣṭānāmavagamābhāva ityabhiprāyaḥ</note>
﻿<pb n="r1044"/>
<p><b>ēvaṁ vā</b> । nanu ca lakṣaṇasaṅgatirēvātra nāsti । kimitīha lōkē kāmā utāmuṣmi-
nnityāśaṅkāmapanayannāha---<b>asminnadhikaraṇē niyōgasya phalaṁ prati kiṁ śarīragrahaṇapūrvakaḥ
prayōjakabhāvaḥ uta yāvacchrūtaṁ prayōk‍tr̥tvamiti1</b> । adhyāhr̥tyaupaskāraḥ । asyārthaḥ
---ya ēkē iha lōkē gēgārhaphalāścitrādividhayaḥ kiṁ tē śarīraṁ bhōgāyatanaṁ vinā phalaṁ
bhōjayitumaśak‍nuvantaḥ śarīramākṣipyaiva phalamākṣipanti, yadi vā śarīrākṣēpaṁ vinā putrādyākṣēpa
ēvēti cintyatē । yadi śarīrākṣēṣaniyamaḥ tadā amuṣminnēva lōkē kāmāḥ; atha na
tadā'niyamaḥ iha vā'muṣmin vēti । <b>tatra pūrvapakṣavādī śarīragrahaṇasya kāraṇāntarā-
darśanāt paśvādīnāṁ ca kāraṇāntarēṇōpapattēḥ śarīragrahaṇapūrvakaḥ phalākṣēpa iti manyatē</b> ।
asyārthaḥ---śarīraṁ tāvadbhautikaṁ bhūtasaṁyōgajanyaṁ bhūtānāṁ ca sarva ēva saṁyōgō na śarīrārambhakaḥ
kintu kaścidēva, tatra bhavitavyaṁ kēna citkāraṇaviśēṣēṇānugrāhakēṇa । tatrānyasya tāvatkāraṇatvaṁ
na dr̥ṣṭam । karmavidhīnāṁ tu phalaprasavānyathānupapattēryuk‍taṁ tatra kāraṇatvam । tēna śarīrāraṁbha-
pūrvakaṁ phalaṁ vaidikāni karmāṇi dadatīti phalamāmuṣmikam । nanu aihikānāṁ paśvādīnāṁ kiṁ
nimittamityatrāha---<b>paśvādīnāṁ kāraṇaṁ pratigrahādi pratyakṣaṁ bhaviṣyatīti । rāddhāntavādī tu
yāvacchrutaṁ prayōk‍tr̥tvaṁ manyatē</b> । ityadhyāhārēṇōpaskāraḥ । kasmāt ? <b>kēvalaśravaṇāva-
gamyatvāt prayōk‍tr̥bhāvasya</b> । śabdaikasamadhigamya ēva niyōgasya prayōjakabhāvaḥ । sa cā-
<note>(1) G. adds cintyatē uttaraṁ saṁskārō'syārthaḥ ।</note>
﻿<pb n="r1045"/>
viśēṣēṇa gamyatē । <b>na hi gamyatē viśēṣaḥ ihaiva phalamamutraiva vēti</b> । kasmāt ?
<b>kāmaśrutisāmānyāt</b> । kāmasya cōbhayatrāpi saṁbhavāt । yat‍tu śarīrārambhasya kāraṇāntaraṁ
na dr̥śyatē iti । satyaṁ idamami na dr̥śyatē । phaladānaṁ tu kāraṇāntarōpāttēpi śarīrē
ghaṭata ēvēti naikāntataḥ kāraṇatāmupagacchati । tasmāt sahakāriviśēṣāpēkṣayā iha vā'nyatra
vā 1janmani phalaṁ prayacchatīti2 nānupapannam । <b>atra bhāṣyakārō'nantarādarśanamupanyasya
<q>‘pratyakṣānumānābhyāṁ nōpalabhāmahē śabdādavagamyatē’</q> ityuktavān । tadayuktam, śabdādapi
hi nānantaryamupalabhyata ityuktam</b> । atrōcyatē । <b>ayamabhiprāyō bhāṣyakārasya---sā-
mānyāvagamāt <q>‘iha’</q> <q>‘amuṣmin’</q> iti ca viśēṣānavagamāt śabdatō na pramāṇāntarābhāva
ānantaryaṁ vihantīti</b> । asyārthaḥ---yadyapyānantaryaṁ na dr̥śyatē tathāpi ēkāntataḥ
ānantaryaṁ na syāditi na śakyatē vak‍tuṁ pramāṇāntarādarśanēpi śabdādaniyamāvagatēḥ
kadācidanantaramapi kadācidanantaramapi phalaṁ syāditi । <b>liṅgaṁ pūrvapakṣavādyuktamuktam</b> ।
itthaṁ vyākhyātamityarthaḥ ।</p>
<p><b>samavāyē cōdanā</b> । nanu kathamatra pūrvapakṣaḥ yāvatā k‍tvāpratyayāt aṅgaprayōjana-
saṁbandha ēvāyamiti tatrāha---<b>vājapēyēnēṣṭā br̥haspatisavēna yajēta iti lakṣaṇē k‍tvāpratya</b>-
<note>(1) P. 1262</note> <note>(2) R. karmaṇi</note> <note>(3) G. bhavaṣyatīti</note>﻿<q>yōtpattau kālaśravaṇāt kālārthassaṁyōga iti pūrvaḥ pakṣaḥ</q> । asyārthaḥ---aṅgāṅgibhāvastāvat
ktvāpratyayōtpattau hētubhūtō lakṣaṇē na śrūyatē । pūrvakālatā tu tāvata śrūyata ēva tadvaśēnā-
nantarakālabhāvitāpyavagamyatē । atasta1dvidhānārthaṁ nūtana ēvāyaṁ viniyōgō'stviti pūrvaḥ pakṣaḥ ।
<q>samānakartr̥kayōrdhātvarthayōranvayāvagatērdhātusaṁbandha ēvāyam । sa cāṅgāṅgibhāvā-
dr̥tē na saṁbhavatīti aṅgāṅgitaivēti rāddhāntaḥ</q> । asyārthaḥ---satyaṁ lakṣaṇē śrūyatē pūrva-
kālatā tathāpi sā na dhātvarthagatā <q>‘saṁmīlya hasati’</q> ityādau vyabhicārāt । kintu pratīti-
gatā । upādhimātram । samānakartr̥tā tu dhātvarthagataiva । samānakartr̥tayā ca dvayōrdhātvarthayō-
ranvayapratītēḥ dhātusaṁbandha ēvāyaṁ <b>ktvā</b>pratyaya iti dhātusaṁbandhādhikārē vihitatvāt ।
sa ca dhātvarthasaṁbandhō dvayōrdhātvarthayōḥ anyathānupapattēḥ aṅgāṅgibhāvādr̥tē na saṁbhavatīti
aṅgāṅgitaivēti ।</p>
<p><b>ubhayārthamiti cēt । <q>‘paurṇamāsīṁ saṁsthāpya’</q> iti parisamāptivacanatvāt
saṁsthāśabdasya nāṅgāṅgibhāvaḥ paurṇamāsyāḥ saṁbhavati iti prakaraṇāt darśapūrṇamāsāṅgataiva
vaimr̥dhasyēti pūrvaḥ pakṣaḥ</b> । asyārthaḥ---saṁsthāśabdaḥ parisamāptivacanaḥ parisamāptiśca niśśē-
ṣānuṣṭhānam; tatra yadi saṁsthitā paurṇamāsī na tarhi tadaṅgamasti । atha tadaṅgamaparaṁ vaimr̥dhākhya-
miti na tarhi saṁsthāśabda upapadyatē । tasmānnātō vākyāttāvat aṅgāṅgibhāvō'vagamyatē ।
<note>(1) P. 1262</note> <note>(2) G. tadvidhipara ēvāyaṁ</note>
﻿<pb n="1047"/>
tēnāsaṁyuktatvāt prakaraṇādēvōbhayāṅgatā yuk‍tēti pūrvaḥ pakṣaḥ । atrōcyatē---<b>yadi samāpti-
vacanatvāt saṁsthāśabdastha nāṅgitvaṁ paurṇamāsyāḥ prakaraṇādapi nāṅgitvaṁ saṁbhavati</b> ।
asyārthaḥ---yadi niśśēṣapaurṇamāsīsamāptivacanādasaṁbandhō vaimr̥dhasya tarhi prakaraṇādapyaṅgatā na
syāt tasminnaṅgē'vaśiṣṭē niśśēṣasamāp‍tyanupapattēḥ । <b>atha saṁsthāpyēti pūrvavihitāṅgakalāpa-
parisamāp‍tyabhiprāyō'yaṁ saṁsthāśabdaḥ</b> । atha prākaraṇikāṅgasaṁbandhasiddha‍yarthaṁ saṁsthāśabdaḥ
āpēkṣikō'vakalpatē <b>ēvaṁ tarhi vākyāt paurṇamāsyaṅgataiva vaimr̥dhasya</b> । na caivaṁ vācyaṁ,
mābhūt prakaraṇāt vākyācca paurṇamāsyaṅgaṁ vaimr̥dhaḥ samāptivacanasyāpēkṣikatvē pramāṇābhāvāt paraṁ
amāvāsyāṅgamēva prakaraṇādastviti । tathā hi sati yaḥ paurṇamāsīsaṁbandhō'vagamyatē sa
ēkāntēna tyakta ēva syāt samāptērāpēkṣikatvēnāpyaṅgatōpapattau1 । <b>na ca niyōgaikyē kaści-
dviśēṣaḥ । asyāpyadhikārasaṁbandhāt</b> darśapūrṇamāsaniyōgaikyaṁ ca yadvaimr̥dhasyāvagamyatē tasya
kēvalapairṇamāsyarthatvēpi na virōdhaḥ paurṇamāsīdvārēṇāpi tadanupravēśāt । <b>atassiddhaṁ paurṇamā-
syaṅgaṁ vaimr̥dha iti</b> ।</p>
<p><b>anutpattau tu kālaḥ</b> । <q>‘agnimārutādūrdhvamanūyājaiścaranti’</q> iti kathamatrāṅgapradhāna-
saṁbandhaḥ ūrdhvaṁśabdasya kālavacanatvāt kālārtha ēvāyaṁ saṁbandha iti । <b>ucyatē</b> । yēṣāmēvaika-
prayōgatā prāptā tēṣāmēva yugapadanuṣṭhānāsaṁbhavāt paurvāparyāpēkṣāyāṁ kālārtha upadēśa iti yukta-
<note>(1) tvēnāp‍tyayōga</note>
﻿<pb n="1048"/>
matrāpyaṅgāṅgitvam । prahr̥tya <b>paridhīn</b> ityatra ktvāpratyayādaṅgapradhānaśaṅkā । nanu prakr̥tatvādēṣāṁ
nirjñātaparāṅgabhāvānāṁ kathamiyamāśaṅkēti । ucyatē---aṅgatvāvagamādēva taddharmakāṇi karmānta-
rāṇi bhaviṣyanti anyathā'ṅgatvānupapattēriti । atrōttaraṁ---<b>nirjñātaparāṅgabhāvayōrēva saṁbandhē
niyōgaḥ kālavidhānaparyavasāyyēvēti karmaṇaḥ pratyabhijñānāt</b> । asyārthaḥ---prakr̥tatvā
tkarmaṇaḥ pratyabhijñā tāvadasti । na ca pratyabhijñāyamānaṁ tadaṅgatayā śakyatē'vagantum । anavagarta
ca na vidhīyatē । tēnāṅgapradhānasaṁbandhō'tra na vidhēyaḥ । pāriśēṣyāt kālavidhiparamēvēdaṁ
vacanam । <b>tasmāt kālārthō niyōgaḥ</b> ।</p>
<p><b>utpattikālaviśayē । <q>‘darśapūrṇamāsābhyāmiṣṭvā sōmēna yajēta’</q> ityatrākarma-
vidhānāt kālārthō niyōga ityuktam</b> । anēna bhāṣyārthamanubhāṣya ākṣēpamāha---<b>tatpunarida-
mayuktam</b> । kasmāt ? <b><q>‘vājapēyēnēṣṭvā br̥haspatisavēna yajēta’</q> ityanēnāviśēṣāt</b>
br̥haspatisavaśabdādapi mukhyabr̥haspatisavāvagatirēva । <b>tēnātrāpi kālārthēna niyōgēna
bhavitavyam</b> । athāsannidhānādiha br̥haspatisavapratyabhijñā nāstīti karmāntaravidhānaṁ tatrāha
---<b>ubhayatra vā karmārthatvaṁ</b> karmavidhānārthatvaṁ <b>niyōgasya</b> । atrāpi karmaṇōḥ prakr̥tatvāt ।
﻿<pb n="1049"/>
<b>vak‍tavyō vā viśēṣaḥ । atra kaiścit anārabhya vidhānaṁ viśēṣa uktaḥ</b> <q>“darśapūrṇamā-
sābhyāmiṣṭvā sōmēna yajēta”</q> iti nēdaṁ kasyacitprakaraṇē vākyam । kaḥ <b>punaratnānārabhyavādēna
viśēṣō'vagamyatē । ayaṁ viśēṣaḥ । karmadvayavidhānaṁ tāvanna saṁbhavati anēnēṣṭvā anēna
yajētētyēvamādiṣu</b> । ayamabhiprāyaḥ---darśapūrṇamāsābhyāmityādiṣu nāmnā tāvatkarma dūrasthamapi
pratyabhijñāyatē । tathā sōmēna yajētētyapi dravyēṇa karma pratyabhijñāpyata ēva । <b>tēnaikamapi
karma vidhātuṁ na śakyatē । anārabhyavidhānē ca naikamapi karma prakr̥tamasti</b> । vājapēya-
prakaraṇē tu br̥haspatisavēnēti prakr̥tavājapēyādhikārasannidhānāt yajistāvat aṅgavidhipara
ēvābagamyatē । nāma ca tatparatayā na pratyabhijñāmāpādayituṁ śaknōti । yatra hi vidhēyatayā
dhātvarthaḥ pratibhāti tatra vidhēyasya bhinnatvāt tasmin prayuk‍taṁ nāmadhēyaṁ na pratyabhijñāmāpādayati ।
vidhitō dhātvarthasya prakaraṇāntaraṁ pratibhāti । adhikārāntaraṁ prati karmaṇō vidhīyamānatvāt ।
tathā yatrāpi guṇadvayaśravaṇaṁ tatrāpi karmavidhiḥ kārakaniyamārthamuktam । <b>tasmānnāmataḥ
prasiddhakarmōpādānaṁ kālaniyōgārtham---uk‍taṁ ca nāmadhēyamapi guṇaphalōpabandhēnārthavaditi ।
vājapēyē punaḥ prakr̥tatvāt karmāntaravidhānaṁ śrutyōpapadyatē । nāma ca taddharmātidēśakaṁ bhavi-
ṣyati । prakaraṇāntarē prayōjananyatvamiti nyāyāt । anārabhyavādē punaḥ prakaraṇāntarā-
bhāvāt ubhayōrapi karmāntaratvamayuktam</b> yatrāpi dūrasthaṁ karma phalē vidhīyatē tatrāpi phalasyā-
﻿<pb n="1050"/>
vidhēyatvāt karmaiva vidhēyam । anārabhyavādē yadadhikāraṁ prati karmavidhirnāsti tatkālaniyamārtha-
muktamapi <b>karmāntaratvamayuk‍tam</b> । tadētatsarvaṁ kr̥tavyākhyānam ।</p>
<p>ēvaṁ tāvat anārabhyavādamātraṁ yatra śākhāyāṁ tatra kālārthō niyōga1 uktaḥ ।
<b>yēṣāṁ punaḥ darśapūrṇamāsaprakaraṇa ēva paṭhyatē tatra kā kathā</b> । atrāyamabhiprāyaḥ---tatra na
dravyasaṁyōgāt pratyabhijñātuṁ śakyatē prakr̥tārthatvēna karmaṇō vidhēyatvāt । tēna tatra aṅgaprayōjana
saṁbandha ēva yuktaḥ tatrāha---<b>bhavatu tatrāṅgāṅgibhāvaḥ, kā nō bādhā ? anāra</b>bhyavādamātraṣarēṇai-
vādhikaraṇēna siddhāntōpapattēḥ । <b>atha vā parihr̥tamētadaṅgāṅgitvaṁ śākhāntarādhikaraṇē sarva-
śākhāpratyayamēkaṁ karmēti vadatā</b> । kathaṁ parihr̥taṁ ? yāvatā yasya yō'rthaḥ pratibhāti tasya
tēnaivārthēna bhavitavyamiti bhāvaḥ, tadēvēdaṁ śāstramiti vākyasya pratyabhijñāyamānatvāt ēkaṁ
śāstraṁ yuk‍taṁ na śāstrāntaramiti । atra pr̥cchati ।---<b>bhavatvēvaṁ tathāpi na vidmō'nārabhya-
vādasya yō'rthaḥ</b> kālārthōṁ niyōga iti <b>tēna śās‍traṁ pratyabhijñāyatāṁ</b>, sa ēva śāstrāntarē
prakaraṇāntarādhītēpi bhavatu, <b>uta prakaraṇēpi yō'rthō</b>'ṅgāṅgibhāvaḥ tēva śās‍traṁ pratyabhijñāyatāṁ sa
ēvānārabhyavādē'pi śākhāntarīyē bhavatu । uttaraṁ---<b>avirōdhādanārabhyavādēna pratyabhijñānaṁ
bhēdavidō manyantē</b> । anārabhvādhītasya yō'rthaḥ sa ēvārabhyādhītasyāpi avirōdhāt । anāra-
bhyabādārthē sarvatrāśrīyamāṇē nāmnā dravyēṇa ca yatpratyabhijñānaṁ na tasya virōdhaḥ prakaraṇādhītārthē tu
pratyabhijñānaṁ virudhyata iti । <b>tasmātsūk‍taṁ kālārthassaṁyōga iti । darśanamuk‍tam</b> ।</p>
<note>(1) R. saṁyōgaḥ</note>
﻿<pb n="1051"/>
<p><b>phalasaṁyōgastvacōditē । atra saṁśayaḥ kiṁ yasya niyōgaḥ</b> pituḥ tasya śāstrāt
<b>phalaṁ utānyasya niyōgaḥ anyasya phalamiti</b> । kathaṁ saṁśayaḥ ? arthavādē phalapadēna
brahmavarcasādinā anyasya putrasyānvayāt jātasya phalasaṁbandhāvagamāt । adhikāripadēna ca
<q>‘putrē jātē’</q> <b>ityanē</b>nānyasya pituranvayāt । nanvēvamapi pitā niyōjyō bhavatu; bhavatu ca
putra/?/sya phalamiti kō virōdhaḥ tatrāha---<b>adhikārī ca niyujyatē । yadarthaṁ karma sō'dhikārī</b> ।
yaścādhikārī <b>sa ēva niyujyatē</b> । parārthē hi karmaṇi na parasya niyōgō ghaṭatē । tatra
yadīdaṁ putraniḥ śrēyasāya karma syāt tadā nātra pituradhikāraḥ <b>syāt</b> । atadarthatvātkarmaṇaḥ ।
<b>anadhikārē ca pituḥ 1nāsya niyōjyatā syāt । tasmāt</b> pitari niyōjyē <b>bhavatyēva
saṁśayaḥ । kiṁ yuktaṁ ? niyōjyasya pituḥ phalamiti kutaḥ ? adhikārasidhyarthō hi</b>
yasmāt phalayōgō <b>na saṁbandhamātrāvagamyaḥ</b> puruṣasya yadaiśvaryaṁ adhikāriśabdavācyaṁ tatpuruṣasya
karmaṇi yathā syāt ityēvamarthaṁ phalayōgō'ṅgīkriyatē na punaḥ phalasaṁbandhō'vagamyata ityētāvanmātrēṇa ।
<b>tasmāt pituridaṁ phalam । putraphalānvayasya stutyā vā'nvayō bhavatu</b> । putrasyāpi tāvadidaṁ
phalamiti <b>lakṣaṇayā vā'dhikr̥taviśēṣaṇam</b> । putrapadēna piturēva lakṣaṇayā piturēva phalaṁ
viśēṣaṇamastu । sarvathā pitr̥niḥ śrēyasāyēdaṁ karmēti । <b>tathā ca kratusaṁbandhini nimittē</b>
<note>(1) G. nānyasya</note>
﻿<pb n="1052"/>
<b>yasmānniyōjyasyaiva</b> phalaṁ dr̥śyatē tēna kratunā saṁbadhyatē । ētaduk‍taṁ bhavati---asaṁbandhinyapi
nimittē yanniyōjyasyaiva phalaṁ śrūyatē yadi yatsaṁbandhinimittaṁ/?/ yathā putrasaṁbandhijanma tasyaiva
phalaṁ syāt tadā kratusaṁbandhamēva phalamuk‍taṁ syāt na ca tathōktamiti । <b>atrōcyatē---yasya
phalānvayaḥ putrasya tasyaiva phalaṁ nimittatayāpyadhikārasiddhēḥ itarasya putrajanmanā
nimittēnāpi</b> nimittādhikāraniyōganirvr̥ttyāpi <b>puruṣārthatā</b> karmaṇō'<b>stītyadhikārassiddha‍ya</b>-
tyaiśvaryalakṣaṇaḥ । tasmāt putragatā phalaśrutiryathārthaivāstu । yadi nimittatayāpyadhikārassidhyati
<b>kathaṁ tarhi phalapadaṁ ?</b> ēkagranthēnāha-<b>na karmaviśēṣaṇaṁ phalaṁ</b> na kārakāṁśōpanipāti ।
<b>nāpyadhikārāṁśōpanipāti</b> । nimittabalēnādhikāralābhāt । <b>ucyatē</b> । bhaviṣyatyadhi-
kārōpanipāti । <b>kathamēvaṁvidhasya</b> putragataphalakāmasya <b>putrajanmavatō'dhikāritvēna
śravaṇāt</b> । ayamāśayaḥ---nimittasyāpi tāvat sākṣādadhikāriviśēṣaṇatā na śrūyatē ।
kintu anuṣṭhānaṁ pratyēva nimittatā । adhikāraikanibandhanatvāccānuṣṭhānasyādhikārahētutā
kalpyētyadhikāriviśēṣaṇatā kalpyā । tathā'rthavādagatasyāpi phalasya kalpyamānatayā tulyatvāt
sammili/?/madhikāriviśēṣaṇaṁ upasaṁhāravyājēna prakārāntarēṇaiśvaryamāha <b>tasmādyasya niyōgaḥ tasya
phalamiti</b> । yadētadadhikārasāmarthyēna kalpyatē aviruddhamētat putraprītyā<b>pyadhikārasiddhēḥ</b> ।
putragāmiphalōtpādanimittaprītyupabhōgēna pituraiśvaryasiddhēḥ । <b>yaduk‍taṁ kratusaṁbandhē</b> nimittē
naimittikā<b>nniyōjyasyaiva phalamiti</b> pūrvōktamanubhāṣitam । pariharati---<b>yuk‍tamadhikārānu</b>-
﻿<pb n="1053"/>
<b>pravēśānnimittasyēti ṣaṣṭhē vakṣyāmaḥ</b> nimittaṁ hi balādadhikāriviśēṣaṇam । tēna
nimittasaṁyōgēna yaducyatē tatpuruṣasyaiva bhavatīti phalaṁ puruṣasyaivēti yuktam ।</p>
<p><b>ēvaṁ vā । <q>‘putrējātē’</q> iti śrūyatē । tatra saṁśayaḥ kiṁ jananānantaramēva naimittikaṁ
bhavatu, utāṅgōpasaṁhāramapēkṣatē prakr̥tivadabhiprāptamiti</b> । tatrākṣēpamāha---<b>yadyēvaṁ</b> saṁśayaḥ
<b>kriyatē---kimiti tarhi kumārasya prāṇadhāraṇasāmarthyamutkarṣahētutvēnōpanyasyatē</b> । ēka-
mēvēdamadhikaraṇamastu । <b>sāṅgasya</b> śaucakālāṅgayuktasya vaiśvānarayāmasya <b>naimittikatvāt</b>
na nimittānantaraṁ putrajanmānantaraṁ prayōgaḥ saṁbhavati । nityavatkālānupasaṁhārāpēkṣē ca
śaucānupasaṁhārāditi <b>svakāla ēva</b> paurṇamāsyādikē । upalakṣaṇaṁ caitat śucinā <b>kartavyō'yaṁ</b>
prayōgaḥ । ētacca naimittikasya prādhānyānnimittabādhamaṅgīkr̥tyōktam । <b>na cānantaryē'sati
paramārthatō nimittavyāghātō'sti bhūtapratyayayōgāt</b> jāta iti nimittasya <b>na ca pratīkṣaṇē
kālaśaucayōrbhūtatvamapaiti</b> । tasmāt prathamādhikaraṇaṁ[pr̥thagadhikaraṇaṁ]niṣprayōjanamiva pratibhāti ।
﻿<pb n="1054"/>
na ca tāvanmātrēṇa kālaśaucāpēkṣāpi sidhyati । putrē jātē kr̥tē ca jātakarmaṇi prayōgasyā-
śaṅkyamānatvāt । tatra sthitvāpi yadēva kāraṇaṁ vaktavyaṁ sāṅganaimittikānugrahātmakaṁ
paraṁ tadēva prathamamupanyasyatāmiti bhāvaḥ । <b>atrābhidhīyatē---nimittānantaraṁ naimit‍ti---
kamityautsargikō nyāyaḥ na ca kāraṇādr̥tē kālōtkarṣō'vagamyatē</b> । asyārthaḥ---nimittaṁ
taducyatē yasmin sati bhavati naimittikaṁ taccēnnimittamāgataṁ naimittikamapi tēna tadanantaramēva
yuk‍taṁ vilambakāraṇābhāvāt । <b>nanu ca kāraṇamuk‍taṁ sāṅgasya naimit‍tikatvam</b> । parihartu-
mupakramatē---<b>ētadēva na vidmaḥ kiṁ nimittakālē niyōgāvagamāt viniyōgāvagamyamaṅgaṁ
tyajyatāṁ uta niyōgakālasyōtkarṣa iti</b> । niyōgasya pradhānatvāt <b>niyōgārthatvācca
viniyōgasyāṅgatyāgē viniyōgavidō manyantē । yathā rajasvalādisparśanēna pūrvāhṇādi---
kālaḥ s‍nānāṅgatvēna vihita upēkṣyatē</b> । jīvanādikaṁ tu na nimittasaptamīnirdiṣṭam । iha
tu svabhāvālōcanayā jananānantaryaṁ niyōgasya pratibhāti । nimittasya hīdamēva nimittatvaṁ
yattasmin sati niyōgaḥ । nimittaṁ cēdbhūtaṁ niyatamanuṣṭhānaṁ prāpnōti niyōgārthatvādanuṣṭhānasya ।
ata ēvaiṣā prayuktirna śakyatē 1naimittikānugrahēṇa bādhitum । <b>ata ētadbādhanārthaṁ pūrvamadhi-
karaṇam</b> । kathaṁ bādhyēt ? ētadāha---<b>yadi hi niyōgakāla ēvānuṣṭhānaṁ kriyatē
yadarthō niyōgaḥ</b> kumāragataphalārthaḥ <b>tadēva hīyatē</b> । ayamabhiprāyaḥ---kāmyēṣu karmasu phalaṁ
<note>(1) naimit‍tikagrahēṇa</note>
﻿<pb n="1055"/>
prayōjakamanuṣṭhānasya na niyōgaḥ tēna phalābhāvē prayōjakābhāvādananuṣṭhānamiti । kathaṁ punaḥ
phalābhāvaḥ ? kumārasya prāṇaviyōgaprasaṅgāt । jātakarmaṇi kr̥tē stanapraṇidhānam । jñātakarma
ca pitrā kartavyam । sa cēdiṣṭau vyāpriyatē kathaṁ jātakarma kriyēta । akr̥tē ca
jātakarmaṇi stanadānaṁ nāsti । apītastanaḥ kathamiva dhārayētprāṇān । <b>tasmāñjātakarmānantaraṁ
phalābhāvādiṣṭōrniyōgakālavagatirēvōtkraṣṭavyā</b> । kathaṁ tarhi uttarādhikaraṇē rāddhāntaḥ ?
tatrāha---<b>utkr̥ṣṭā cēt svakālē nāṅgatyāgē pramāṇamasti iti dvitīyamadhikaraṇaṁ likhitam</b> ।
asyārthaḥ---nimittasvabhāvalabhyānantaraniyōgabalēna tāvadanantarānuṣṭhānaṁ nāstīti siddhē sāṅga-
mēvānuṣṭhēyaṁ kālē śucitā cēti ।</p>
<p><b>pradhānēnābhisayōgāt । vājapēyēnēṣṭvā br̥haspatisavēna yajētētyatra saṁśayaḥ---kimēkō
niyōga uta niyōgadvayamiti</b> । anēna bhāṣyakārīyaṁ saṁśayaṁ vyācaṣṭē । ētaduk‍taṁ bhavati
---kimēka ēvāyaṁ niyōga uta bhinna iti । ēkatvē ēkaprayōgatā bhinnatvē bhida iti । tatra
pūrvapakṣamāha---<b>nanu ca niyōgadvitvē</b> bhinnaniyōgābhisaṁbandhāt <b>aṅgāṅgitvaṁ na syāt</b> । ēka-
prayōgānupravēśanibandhanō hyaṅgāṅgibhāvaḥ । <b>asti cāṅgāṅgitvaṁ tasmānna prayōgabhēdaḥ</b> ।
rāddhāntamāha---<b>bāḍhamapapadyatē । viniyōgāddhi aṅgāṅgitā</b> । asti cātra viniyōgaḥ
﻿<pb n="1056"/>
<b>prayōgānyatvēna niyōgānyatvaṁ,</b> tēna dvayamapi bhavatu aṅgāṅgitvaṁ prayōgabhēdaśca । nanu ca
prayōgānyatvē niyōgānyatvā<b>cchās‍trabhēdaḥ prāpnōti</b> । abhinnē śāstrē śāstrārthabhūtaniyōgabhēdānu-
papattiḥ । <b>bhavatu prayōgāpēkṣayā na kaściddōṣaḥ । viniyōgāpēkṣayā tu ēkamēvēdaṁ śāstram
kathaṁ punarēkatvē śās‍trasya prayōgabhēdaḥ</b> । ēkaśāstratvamēkaśāstrārthatvē tathā ca prayōgabhēdō na
syāt । uttaraṁ---<b>kēna bāryatē vidhānabhēdavat anubandhanimittakam</b> । vidhānabhēdavat
prayōgavidhibhēdāt kālarūpānubandhabhēda nimittakaḥ । <b>yadyathā'nubadhvatē tattathā tantraṁ prayōgaṁ
bhinat‍ti</b> । yat kālādi yathā'nubadhyatē anubandhībhavati tattathā tantraṁ prayōgaṁ bhinatti ।
<b>iha ca prayōgānubandhabhēdē prayōgabhēdaḥ । tasmānna śāstrāntarāpat‍tiḥ kēvalaṁ prayōgabhēdaḥ ।
yathā ca prayōgabhēdaḥ tathā darśitam</b> । iṣṭēvati bājapēyābhinirvartitiḥ pr̥thagbhūtō br̥haspatisavaḥ
pratibhāti । tēna bhinnānuṣṭhānānubandhatvādanuṣṭhānabhēdaḥ । aṅgaṁ ca prakr̥takāmādhikāragr̥hīta-
tvāditi yuktam । tathā <q>‘agniṁ citvā’</q> ityagnisaṁskārabhūtacayanābhinirvr̥ttitaḥ pr̥thagbhūtā
sautrāmaṇī prayōgāvagamādaiṣṭikakāla ēva prayōga iti darśitaṁ bhāṣyē ।</p>
<trailer>iti śrīśālikanāthamiśraviracitāyāṁ r̥juvimalāyāṁ
pañjikāyāṁ caturthādhyāyasya
tr̥tīyaḥ pādaḥ</trailer>
﻿<pb n="1057"/>
</section>
<section>
<head>r̥juvimalāyāṁ</head>
</section>
<section>
<head>caturthādhyāyasya caturthaḥ pādaḥ</head>
<p><b>prakaraṇaśabdasāmānyāt</b> । atra bhāṣyakārō rājasūyaśabdasya sakalaprakr̥tōtpattivacana-
tayā anijyānāmapi prādhānyamāha । tadākṣipati---<b>nanu ca nāmadhēyavicārē yajisāmā---
nādhikaraṇyānnāma bhavatītyuktam । kathaṁ punarayajyarthasyāpyētadabhidhānaṁ śaṅkyatē । ataḥ
pūrvapakṣa ēvāyaṁ nōpapadyatē</b> । asyārthaḥ---rājasūyēna svārājyakāmō yajēta’ iti yāgastāva-
dvidhīyatē । tatra rājasūyaśabdō'pi yadyarthāntaravacanaḥ syāt tadā vākyabhēdō bhavēt । tēna 
yāgānāmēvēdaṁ vacanamiti niścīyatē । ēvaṁ ca yāgānāmētannāmēti yāgānāmēva prādhānyam ।
kathamayāgānāmapi prādhānyāśaṅkā । <b>ucyatē</b> । satyamēvam---<b>iha tu niyōgaikyāt yuga---
padabhidhānaṁ dhātvarthasya; niyōgaikyaṁ ca prakaraṇāyattamiti sarvaprakr̥tābhidhāyī dhāturiti
pūrvapakṣavādī manyatē</b> । asyārthaḥ---yajinā sarvē'pi yāgā yadvaktavyāstantrēṇa tatrāpyadhi-
kāraniyōgaikyamēva kāraṇam । adhikāraniyōgō hi prakr̥tatvāt sarvamēva svīkarōti । svīkr̥tāśca
yajinā adhikāraniyōgasya viṣayatayā samarpaṇīyā iti sarvēṣāmēva tantrābhidhānaṁ(niyōgaikyaṁ)
prakr̥tatvanibandhanam । tacca prakr̥tatvaṁ yajīnāmayajīnāṁ cāviśiṣṭamiti prakr̥tānubandhasamarpaṇē nirjñāta-
<note>(1) P. 1269</note>
﻿<pb n="1058"/>
tātparyō yajiḥ ayajiṣvapi daṇḍinyāyēna vartatē । na ca vācyaṁ---iti kartavyatayā cāyajināṁ
niyōgaikyam iti । yasmāt sākṣātsaṁbandhē sambhavati paramparāśrayaṇamayuktamēva । sākṣācca
sarvēṣāṁ niyōgārthatvē'vagatē tatsamarpaṇatayā nirjñātatātparyō yajiḥ lakṣaṇayā ayajiṣvapi
vartamānō nānupapannaḥ । ēvaṁ ca yajiśabdasāmānādhikaraṇyāt rājasūyaśabdō'pi sarvēṣāṁ vācaka
iti kāryabhūtaṁ bhāṣyakārēṇōktam । nāmadhēyavicāraśca dhātvabhihitō'rthō nāmnā'bhidhīyatē
ityētāvati paryavasitaḥ । tasmādupapadyatē pūrvapakṣāśaṅkā । <b>ēvaṁ prāptē'bhidhīyatē---satyaṁ
prakaraṇānniyōgaikyaṁ na punaḥ śrutānubandhaparityāgē kāraṇamasti</b> । asyārthaḥ---<q>‘rājasūyēna
svārājyakāmō yajēta’</q> iti yāgaviṣayastāvanniyōgaḥ prathamaṁ pratīyatē । paścāttu tathābhūtēna
niyōgēna sannihitāssarvē padārthā gr̥hyantē । tataśca kathaṁ kasyānvayaḥ ityapēkṣāyāṁ yāgānāṁ
karaṇatayā saṁbandhaḥ yāgānāṁ viṣayatvāt viṣayībhūtasya ca karaṇatvāt । tēna yāgānāmēva
karaṇatvam । ayāgānāṁ cētikartavyatātvamiti । <b>kathaṁ ?</b> itikartavyatātva ayāgānāṁ
niyōgakyāvirōdhābhiprāyēṇa pr̥cchati । atrōttaramāha---<b>itikartavyatāpi hi naiva niyōgaikyaṁ
niruṇaddhi । tathā bhūtōpadēśāditi vakṣyāmaḥ । atō yāgavyatiriktamaṅgamiti siddham</b> ।
ētaduk‍taṁ bhavati---utpattiśiṣṭyāgaviruddhē niyōgē karaṇatayā nivēśāsabhavāditikartavya-
tathaivānvayaḥ, anyatrāpi sādhyē darśanāditi ।</p>
<p><b>madhyasthaṁ yasya tanmadhyē । nanu cātrāpi kramāt prakaraṇaṁ balīya ityētadēvōdā-
hr̥tam</b> । asyārthaḥ---kramātprakaraṇaṁ balīya ityatrāpyadhikaraṇē tr̥tīyē ētadēvōdāhr̥tam ।
<note>(1) P. 1271</note>
﻿<pb n="1059"/>
yadīhōdāhr̥ta bhavatvēvaṁ tathāpi kimityāha---<b>sthitaṁ ca sarvārthatvaṁ</b>, ataḥ punaruktamiti ।
pariharati---<b>satyaṁ viniyōgāt sthitaṁ idānīṁ pr̥thak‌prayōjyatvāt abhiṣēcanīyaniyōgasya
tasya ca sannidhānāt tēnaivaikyaṁ yuk‍tamiti pūrvapakṣavādī manyatē</b> । asyārthaḥ---pr̥thak
prayōk‍tr̥tvēnābhiṣēcanīyasya tāvat prayuktibhēdō'ṅgīkāryaḥ tadīyaprayuktimadhyapatitāśca vidēvanādayaḥ
atassannidhānāt sa ēvāsya prayōjakō yuktaḥ । tataśca prayuktiparyantatvādviniyōgasya viniyōgō'pi
tatraivēti pūrvapakṣavādī manyatē । <b>na ca prakaraṇaviniyōgavirōdhaḥ</b> । abhiṣēcanīyāṅgatvēpi
<b>pratyēkasaṁbandhahētutvāt prakaraṇasya;</b> pratikaraṇaṁ itikartavyatayā saṁbandhāpādakatvādasyāpi
kāraṇatvāt । <b>atassannidhiviśēṣātikramō nōpapadyatē । atrōcyatē---sthitamaikaśabdyama-
dhikāravidhēḥ</b> । ēkādhikāraniyōgasya sādhyatvēnvayāttatsādhanatvēnāṅgapradhānōpadēśāt । ēkaṁ
śāstramaṅgapradhānātmakam । <b>tataḥ kim ? idaṁ tatō bhavati yasyaiva prayōgānubandhabhēdaḥ
tasyaiva pr̥thak prayōgō'vasīyatē svēnētikartavyatākalāpēna । yasya punaraṅgasyādhikāravidhi-
rēva prayōgaṁ jñāpayati na tasyāvāntaraprayōgānupravēśaḥ śakyatē'/?/gantum । tasmāt
kramāttaddēśasyaivānuṣṭhānamadhikāravidhisamadhigamyamēva</b> । asyārthaḥ---yathāviniyōga tāvat
prayuktiḥ viniyōgē ca sarvārthatvamēva । atō'dhikāravidhirēvāsya prayōjakaḥ na punaravāntara-
﻿<pb n="1060"/>
niyōgaḥ, tadarthatvēna viniyōgābhāvāt tatsannidhānāstu tatraivānuṣṭhēyamadhikāravidhinaiva prayujyata
iti viniyōgāt prayuk‍tēśca sarvārthatvamēva । <b>prakaraṇāvirōdhastvayaivōk‍taḥ</b> । asminnaiva pakṣē
prakaraṇāvirōdhō yathā bhavati tathā tvayaivōktaḥ pratyēkasaṁbandhahētuḥ prakaraṇamiti vadatā । tacca
prakaraṇaṁ pratyēkasaṁbandhē ēva na virudhyatē । niyataikasaṁbandhē tu prakaraṇaṁ sarvasaṁbandhāpādakaṁ
virudhyata ēva । tasmāt prakaraṇāvirōdhāt sarvārthamiti ।</p>
<p><b>prakaraṇāvibhāgē । ākṣipati-kaḥ khalu āgnimārutādūrdhvamanūyājaiścarantīsyanēnāsya
viśēṣaḥ</b> । purastādupasadābhityanēna purastāditi kālasya śravaṇāt kālārtha ēva saṁyōgō yukta iti
yāvat । <b>na khalu kaścidi</b>tyādi subōdham । <b>ayaṁ tarhi viśēṣaḥ । prakaraṇāt sarvasya prādhānyaṁ
itikartavyatāvyaṁ vā rājasūyē । asaṁyuk‍taṁ ca prakaraṇādityuk‍tam</b> । yatsarvasya prādhānyaṁ
itikartavyatātvaṁ vā sarvān prati rājasūyē uktaṁ tat prakaraṇāt । adhikāravidhyaṅgatayā 1ca
prakr̥tagrahaṇātmakaṁ prakaraṇamihābhiprētam । rājasūyē cānabhivyaktarūpatvāt viṣayībhūtasya yāgasya
rūpavadyāgāpēkṣā bhavati । tathētikartavyatāpēkṣāpi । tatra yajatayō viṣayānupravēśinaḥ pradhānāḥ
ayajatayaścētikartavyatā । asaṁyuktaṁ ca prakaraṇādviniyujyata ityuk‍taṁ tr̥tīyē । saṁyuk‍tāśca
<note>(1) P. 1272</note> <note>(2) R. vidhyākāṅkṣāyāṁ</note>
﻿<pb n="1061"/>
saumyādayaḥ upasadbhirvākyēna । ēvaṁ hi pūrvapakṣī manyatē---upasadāṁ saumyēnēti saṁbandhaḥ
na cānyathā saumyādayaḥ upasadbhissaṁbandhinaḥ ityaṅgāṅgitā । 1śēṣaṣaṣṭhyēvēyaṁ yuktā nōpapadaṣaṣṭhī ।
prādhānyē cōpasadāṁ ṣaṣṭhī । tēna sāpēkṣatvāt upasadāṁ saumyēnēti saṁbandhaḥ purastāditi tu
saṁbandhāpēkṣaḥ । paścāt prakr̥tatvāt upasadapēkṣamēva bhaviṣyatīti । <b>tasmāt vākyādupasa-
daṅgatēti pūrvapakṣiṇō'bhiprāyaḥ । api ca sannidhānaviśēṣēṇōpasadaṅgataiva yuk‍tā, adhi-
kāraniyōgāt</b> । asyārthaḥ---upasadāṁ purastādityapi saṁbandhē upasatsannidhānaviśēṣāt
saumyādīnāmadhikāraniyōgādapi buddhāvanusandhānāt tadaṅgataiva yuk‍tēti pūrvaḥ pakṣaḥ ।
<b>atrābhidhīyatē---na tāvadupasadāṁ prakaraṇamasti</b> । na ca buddhisannidhimātraṁ prakaraṇam ।
kutaḥ । <b>adhikāranibandhanatvāt prakaraṇasya</b> । asyārthaḥ-sādhikārō hi niyōgō'nvitā-
bhidhānanirvāhakaḥ kāryarūpaḥ pratīyatē na niradhikāraḥ tēna sarvaṁ tadarthamēvēti paścāt tadadhi-
kārānupravēśāt 2tadadhikārānupravēśāya nādhikārāntaramapēkṣatē tēnaivānvitābhidhānasiddhēḥ niradhi-
kārāṇāṁ kāryāvagamē'pi3 4viniyōjakaśaktirnāstīti na prakaraṇaṁ tēṣāmasti । <b>nanu ca
vākyādupasadaṅgatvamityuktam, nōbhayapadasaṁbandhābhāvāt vākyaṁ saṁbhavati</b> । asyārthaḥ
---na saṁbhavati vākyārthaḥ upasacchabdasya saumyapurastātpadābhyāṁ saha sakr̥duccāraṇē saha saṁbandhā-
bhāvāt । <b>tasmādēka</b>padasaṁbandhē sthitē <b>purastādupasadāmityēva saṁbandhaḥ । atha kasmādupasadāṁ
saumyēnētyēṣa saṁbandhaḥ na bhavati ? purastādityananvayaḥ prāpnōti</b> । asyārthaḥ---purastā-
<note>(1) G. śēṣaśēṣitayaiva</note> <note>(2) R. tadadhikārānvayalābhāya</note> <note>(3) G. kāryavigamēpi</note>
<note>(4) R. viniyōnyaṁkiñjinnāstīti</note>
﻿<pb n="1062"/>
cchabdō'yaṁ nityasāpēkṣavacanatvāt upasadbhirasaṁbadhyamānō nārthamavabōdhayati । tēna purastādityanēna
saha tāvadananvayē abōdhakamēva vākyamāpadyēta । na ca vācyaṁ paścāt prakr̥tatvādupasadā saṁbadhyata
iti, yasmādavaśyāpēkṣaṇīyasaṁbandha ēva tāvan‍nyāyyaḥ । itarathā hyapratipādakamēva syāt ।
purastādityanēna tu <b>saṁbandhē</b> śēṣiṇā vināpi kasyacidapi padasyānupapattyasaṁbhavāt purastāditi
<b>kālavidhānāt saumyēna carantītyaviruddham । tasmādidamapi1 <q>‘āgnimārutadūrdhvamanū-
pājaiścaranti’</q> ityanēnāviśiṣṭam</b> ।</p>
<p><b>phalavadvōktahētutvāt</b> । nanu ca kathaṁ samapradhānabhāva āśaṅkyatē yāvatā sāṅgrahaṇyā
ēvādhikārayōgāt prādhānyam । anadhikārāṇāṁ vāmanahōmānāmaṅgataivēti tatrāha---<b>sāṅgrahaṇyāṁ
tu phalavatsannidhau aphalaṁ tadaṅgamiti siddhēpyanuṣaṅganivr̥ttyarthamidamadhikaraṇam । darśitaṁ ca</b> ।
satyaṁ niradhikāraṁ sādhikārasyāṅgaṁ; āmanahōmāstu sādhikārā ēva, adhikārapadasya tēṣvapyanuṣaṅga-
saṁbhavāt । na ca paridhimantrā vyavadhāyakāḥ asamānajātīyatvāt । samānajātīyakaṁ hi
vyavadhāyakaṁ bhavati yathā---<q>‘saṁtē vāyurvātēna gacchatāṁ ityatra gacchatāmiti śabdō'vyāhr̥tēna
saṁyajatrairaṅgāni’</q> ityatra gacchantāmiti kriyāpadāntarēṇa <q>‘saṁ yajñapatirāśiṣā’</q> ityatra vyavadhīyatē ।
na cādhikāraparasya mantrapadāni samānajātīyānītīmāśaṅkāmapanētumidamadhikaraṇam । siddhānta-
yuktiśca paridhintrairvyavahitatvāt nānuṣaṅga iti । vyavadadhati ca paridhimantrāḥ adhikāra-
saṁbandhāyōgyatvāt । adhikārabuddhivicchēdakatvamēva vyavadhāyakatvam । tadyathā samānajātīyasya
<note>(1) P. 1272</note> <note>(2) G. ihāpi</note>
﻿<pb n="1063"/>
tathā vijātīyasyāpi tatsavandhāyōgyasya । asaṁbandhi hi vyavadadhāti tatrāpi tadbuddha‍yanutpā-
danāt iti ।</p>
<p><b>dadhigrahō naimittikaṁ</b> । nanu nimittāsaṁyōgēna cōdyamānamidaṁ kathaṁ naimittikamityāśaṅka-
yāha---<b>anityadōṣanirharaṇārthasaṅkīrtanāt naimittikaṁ manyatē pūrvapakṣavādī</b> । asyārthaḥ---yadyapi
nimittaṁ na śrūyatē tathāpi dadhigrahasya dvārāpēkṣāyāṁ dēvatāntarāyavaiguṇyasamādhānamēvārthavādasaṅkī-
titamapi kāryaṁ yuktam । tataśca phalatō naimittikatvaṁ <b>khādiravadubhayārthatāmācāryadēśīyaḥ</b> ।
siddhāntaikadēśī tu dōṣanirharaṇārthamētadadr̥ṣṭēna dvārēṇa kratūpakārārthaṁ dadhigrahaṇaṁ khādirayūpavanmanyatē
kā yuktirityāha---<b>nityatvē sati jyēṣṭhaśabdōpapattiriti manyatē</b> । praśasyatvājjyēṣṭhatā
bhavati । praśasyatā 2cōbhayarūpayōgitayā'bhyadhikārthatvāditarēbhyaḥ । <b>rāddhāntastu nimitta-
saṁyōgābhāvānna dōṣanirharaṇārthatayā naimittikatvaṁ śakyatē kalpayitum । kimiti na
śakyaṁtē ?</b> ēkagranthēnāha---<b>naimittikadōṣanirharaṇānyathānupapattyā tasyāpi naimittikatvaṁ
bhavitumarhati</b> । na hi nityasyānityadōṣanirghātārthatā na saṁbhavati iti । tasmādasāvapyanitya
iti । <b>satyaṁ yadyanyathā nōpapadyatē । arthavādatayā tūpapadyata ēvēti na kalpanāmarhati</b> ।
<note>(1) 1273</note> <note>(2) R. ubhayōpayō</note>
﻿<pb n="1064"/>
asyārthaḥ---svarūpēṇa tāvat na nimittaśravaṇābhāvānnaimittikamatra pratibhāti । na cānityakārya-
balēnāpyanityatā kalpanāmarhati । nityānityasaṁyōgāvirōdhēnānityakāryakalpanānupapattēḥ ।
na hi nityaṁ kartavyamanityaṁ dōṣaṁ nirhartumiti yujyatē tathāpi tāvat tadēva kāryamiti kalpyēta
yadi dōṣanirharaṇaśravaṇamanyathā nōpapadyēta । tacca stutyarthatvēnārthavādatvēnāpyupapadyatē iti na
prayōjanakalpanāmarhati । <b>sārūpyād‍yuk‍taṁ</b> bhāṣyē ।</p>
<p><b>vaiśvānaraśca nityaḥ syāt । anityadōṣanirharaṇārthatayāpyupapadyata iti yadyatyēta</b>
vaiśvānarē'pi nityatā <b>bhavatīti pūrvapakṣavādinō'bhimānaḥ</b> । ukhāyāmasambharaṇanimittadōṣa-
nirharaṇamarthavādatayāpyupapatasyatē pūrvavaditi pūrvapakṣavādinō'bhimānamātramiti abhimānaśabdēna
mandatāmāha pūrvapakṣasya । <b>rāddhāntastu na brūmō dōṣanirharaṇānnaimittikatvaṁ nimittasaṁyōga</b>
ēvātra śrūyatē । <q>“yō vai saṁvatsaramukhyamabhr̥tvā'gniṁ cinutē savaiśvānaraṁ nirvapēt”</q> iti
abhr̥tōkhyapuruṣādhikāraśravaṇāt naimittikatvamēvātra sākṣācachrutam । atō nityānityasaṁyōga-
virōdhābhāvāt na dōṣanirharaṇārthavādatvēna varṇayituṁ nyāyyam । <b>na ca nimittaśrutirartha-
vādatayā śakyatē vyākhyātum । śrutyarthē saṁbhavati nārthāntarakalpanōpapadyatē</b> yataḥ ।
dadhigrahē tu puruṣasaṁyōgō nāstīti । nityatva<b>darśanamuktam</b> ।</p>
﻿<pb n="1065"/>
<p><b>ṣaṭ‌citiḥ pūrvavattvāt</b> । <q>“saṁvatsara ēvainaṁ pratiṣṭhāyai nudatē yō'gniṁ citvā na
pratitiṣṭhati । atha ṣaṣṭhīṁ citiṁ cinutē”</q> ityakr̥tapratiṣṭhapuruṣasaṁyōgānnaimittikataivēti kathaṁ
nityatā śaṅkyatē ityatrāha---<b>ṣaṣṭhīṁ citimiti pūraṇārthapratyavāvagamānnimittaśrutirarthavādatayaiva
varṇayituṁ nyāyyēti pūrvapakṣavādinō'bhiprāyaḥ</b> । ṣaṣṭhīśabdaḥ pūraṇārthapratyayāntaḥ । tēna ṣaṭ
saṅkhyā yayā pūryatē cityā sā citiḥ ṣaṣṭhī । na ca pañcasu nityāsu iyaṁ naimittikī citiḥ ṣaṭ‍saṅkhyāṁ
pūrayati । ēkāvacchēdānupravēśāt dvitvādisaṅkhyōtpattiḥ । tasmādiyamapi nityā । nityānāṁ
ca nimittaśrutirāñjasyēnānuṣapannā kathañcit arthavādatvēna varṇayitavyēti । nanu ca
nimittaśrutibalāt ṣaṣṭhīśabda ēva kimityanyathā vyākhyātavyaḥ ityanēnābhiprāyēṇa pr̥cchati
---<b>kuta iti ? vidhēyānurōdhādadhikārakalpanā nyāyyēti manyatē</b> । yathāviniyōgaṁ niyōga
iti tiryagadhikaraṇē siddhatvāt । <b>rāddhāntastu satyamēvaṁ yadi virōdhaḥ syāt na tvatra virōdhaḥ</b>
kasmāt ? <b>upadēśavivakṣayāpi</b> pūraṇarūpa<b>pratyayārthōpapattēḥ</b> 2ēkāpadēśakriyānupravēśāta
ṣaṭ‍saṅkhyāsaṁbhavāt <b>nāvaśyamanuṣṭhānāpēkṣayaiva bhagavataḥ pāṇinēḥ pūraṇasūtraṁ śakyatē varṇa-
yitum</b> । yadi hyanuṣṭhānāpēkṣayā saṅkhyānivēśābhiprāyēṇa sūtraṁ bhagavatā pāṇininā praṇītamiti
niścayaḥ syāt tadā upadēśāpēkṣayā ṣaṣṭhīśabdō na ghaṭēta na tvēnadasti । tasmādvidhēyasyā-
<note>(1) P.1276</note> <note>(2) R. ēkadēśa</note>
﻿<pb n="1066"/>
virōdhaḥ । vidhēyāvirōdhē ca na nimittaśrutistyak‍tuṁ pāryatē । tasmānnaimittikatva-
siddhiḥ । darśanōpanyāsaparihārāvuktau ।
2pitr̥yajñaḥ svakālatvāt । nanu <q>“amāvāsyāyāmaparahṇē piṇḍapitr̥yajñēna caranti”</q>
iti kālōpadēśō'yam । kathamaṅgitvamamāvāsyākarmaṇaḥ śakyatē vak‍tum । na ca lakṣaṇayā
amāvāsyāśabdēna karmāvagamādaṅgatvāśaṅkā, śrautakālatyāgē kāraṇābhāvāt ityāśaṅkyāha
---<q>phalakalpanātō varaṁ lakṣaṇēti pūrvapakṣavādinō'bhiprāyaḥ ।</q> asyārthaḥ---kimadhikārā-
dhyāhāraḥ kriyatāṁ uta lōkaprasiddhalakṣaṇākhyadvitīyavr̥ttyantarēṇāmāvāsyāśabdaṁ varṇayitvā darśādhi-
kārānupravēśa ēvāśrīyatāmiti । tatrāśrutakalpanāyā vr̥ttyantarakalpanā laghvīti pūrvapakṣa-
vādinō'bhiprāyaḥ । <q>darśādhikārānupravēśē sati nādhikārāntaraṁ</q> svatantraṁ kalpayituṁ
<q>śakyata ityuktaṁ bhavati ।</q> tasmādēkādhikāraniyōgānupravēśitaivāmāvāsyākarmaṇā saha piṇḍapitr̥-
yajñasyēti । <q>atrōcyatē---naikaniyōgatā saṁbhavati । amāvāsyāyāmiva kālasaṁyōgā-</q>
<note>(1) P. 1275</note> <note>(2) P. 1277</note>
﻿<pb n="1067"/>
<b>viśēṣāt piṇḍapitr̥vajñasya । nāmāvāsyāyāṁ śrautaḥ piṇḍapitr̥yajñē ca lakṣaṇēti viśēṣō'va-
gamyatē । ubhayatra kālayōgasya saṁbhavāt</b> । asyārthaḥ-yadi darśōpadēśapūrvakaḥ piṇḍapitr̥-
yajñōpadēśaḥ syāt tadā darśasyāmāvāsyākāla1 saṁbandhāvagamāt kālaśabdaḥ pūrvāvagatasaṁbandhānu-
sārēṇa lakṣaṇayā varṇyēta । yadā punaḥ parasparanirapēkṣamidamupadēśadvayaṁ tadā ubhayatrāpi pūrvāvagata-
saṁbandhābhāvānna lakṣaṇā varṇayituṁ nyāyyā । na ca kālōpadēśaḥ piṇḍapitr̥yajñē na saṁbhavati ।
itarētarāśrayatāṣattēḥ । amāvāsyākarmāṅgatvē pradhānakālatvādaṅgānāṁ amāvāsyākālaḥ prāpnōtīti
nōpadēśaḥ syāt । kālānupadēśakē cāmāvāsyāśabdē śēṣisamarpakē sati amāvāsyāṅgatēti ।
<b>tasmāt pūrvāparaśrutistatkālalakṣaṇētyavirōdhaḥ</b> । anēna cōpasaṁhāravyājēna paricōdanāntaraṁ
nirākarōti । ēvaṁ hi cōdyatē---arthavādēna hi(na)paurvāparyaṁ piṇḍapitr̥yajñasya darśasya ca
śrūyatē । taccaikaprayōgānupravēśanibandhanam । ēkaprayōgapravēśitvaṁ cāṅgāṅgibhāvē sati । tasmāda-
ṅgataivāvabhātīti paricōdanā sā ēvaṁ parihriyatē---yadā'ṅgatvakhyāpakaṁ pramāṇaṁ nāsti tadā yā
pūrvāparaśrutiḥ sā svatantrayōrēva karmaṇōḥ kālalakṣaṇāmāvāsyāyāṁ2 darśasya piṇḍapitr̥yajñaḥ3
pratipadi iṣṭiriti । tasmādarthavādēnāpyavirōdhaḥ । <b>prayōjanamuktam</b> । paurṇamāsyupakramatvā-
ddarśapūrṇamāsayōḥ paurṇamāsyāṁ kr̥tādhānasya amāvāsyāyāmāgatāyāmapi darśō na kāryaḥ । tatra
siddhāntē piṇḍapitr̥yajñō bhavati itarathā pradhānābhāvē na kriyēta । kuṇḍapāyināmayanē cānaṅga-
tvānnātidiśyatē piṇḍapitr̥yajñaḥ ।</p>
<p><b>paśvaṅgaṁ raśanā</b> । nanu <q>‘trivr̥tā yūpaṁ parivīya’</q> iti parivyāṇaṁ tāvat dvitīyāśrutyā
yūpāṅgam । trivr̥tēti ca vākyēna raśanāpi parivyāṇāṅgam । tataśca parivyāṇamukhēna
<note>(1) G. kālakhaṇḍāva</note> <note>(2) R. omits darśasya</note> <note>(3) G. yajñasyēti</note>
﻿<pb n="1068"/>
raśanāpi yūpasyāṅgamaruṇādaya iva sōmasyēti kathaṁ paśvaṅgatāśaṅkā ? ityatrāha---<b>atrāpi
ktvāpratyayasya kriyāntarāpēkṣitvāt ēkaniyōgatāṁ pūrvapakṣavādī manyatē</b> । asyārthaḥ
---<q>‘paśumupākarōti’</q> iti tāvadupākaraṇasya paśvaṅgatvaṁ pratīyatē । tathā parivyāṇamapi
ktvāpratyayēnōpākaraṇasamānakartr̥kam । samānakartr̥katā caikaprayōganibandhanā । ēkaprayōgatā
cāṅgāṅgibhāvēnētyupākaraṇāṅgamēva parivyāṇam । <b>nanu yadyapi ktvāpratyayādaṅgāṅgitā</b> bhavati ।
tathāpi viparītaṁ kasmānna bhavatītyatrāha---<b>tatra ca paśvarthataiva prāpnōti yūpasyāpi tadarthatvāt</b> ।
asyārthaḥ---nōpākaraṇaṁ parivyāṇārthaṁ tathā hi sati yūpārthataiva sarvasya syāt । sā cāyuktā
yūṣasyāpi paśvaṅgatvāt । tasmāt paśvaṅgamēva raśanēti । <b>siddhāntavādī tu samānakartr̥katā-
mātraṁ ktvāpratyayādavasīyatē na niyōgaikyamiti yūpasya dvitīyātaḥ prādhānyaṁ yuktamiti
siddhāntitavān</b> । asyārthaḥ---yathā dvitīyātaḥ <b>prādhānyāvagamaḥ</b> na tathā ktvāpratyayāt,
kintu vimarśāntarāpēkṣa iti 1dvitīyāvaśēna yūpārthaparivyāṇānupravēśinī raśanāpi yūpārthā ।
<b>nanu caikaniyōgādr̥tē samānakartr̥kataiva na saṁbhavati</b> । dvitīyātvanīpsitārthāpi saṁbhavati ।
<b>satyaṁ na saṁbhavati kintu adhikāraikyāt siddhaṁ samāna kartr̥katvam</b> nanu tarhi kiṁ ktvā-
pratyayēna, ēvamucyatāṁ---<q>‘trivr̥tā yūpaṁ parivyayati’</q> iti । <b>ucyatē</b>---kālārthā ktvāśrutiḥ ।
<note>(1) G. dvitīyārthāpannā</note>
﻿<pb n="1069"/>
atrāha---<b>nanu kālalakṣaṇā atra naiva saṁbhavati । uccāraṇakālavibhāgō hi ktvāpratya-
yōtpattau hēturityuktam</b> । asyārthaḥ---nānuṣṭhānakālapūrvatā ktvāpratyayōtpattau hētuḥ । kintu
uccāraṇapūrvakālatā । ataḥ kathamanuṣṭhānē pūrvakālatōpadēśaḥ syāditi । <b>satyamuktam sa
ēvōccāraṇakālō'nuṣṭhānē'pi lakṣaṇayōcyatē</b> । asyārthaḥ---ktvāpratyayasyānanyaparatvāt
uccāraṇagatō'pi kālō lakṣaṇatayā'nuṣṭhānē vidhīyatē । <b>sarvatra kālavidhāviyamēva pratipattiḥ
lōkē vēdē ca</b> । tatrāyaṁ viśēṣaḥ <b>samānakartr̥katāpi naiva tatrādriyatē kālaniṣṭhatvā-
nniyōgasya</b> । yata ēva kālavidhiparē vākyē samānakartr̥katā'vagamyamānāpi na vivakṣitā
ēkatvavat । <b>ata ēva ca <q>‘darśapūrṇamāsābhyāmiṣṭvā sōmēna yajēta’</q> iti samānakartr̥-
katācōdyaṁ parihr̥taṁ bhavati । prayōjanamuktam</b> ।</p>
<p><b>svaruścāpyēkadēśatvāt</b> । <q>‘yūṣasya svaruṁ karōti’</q> iti śrūyatē । kathaṁ yūpārthatā
svarōrāśaṅkyatē । na hi ṣaṣṭhī tādarthyamāha, tatrāha---<b><q>‘yūpasya svaruṁ’</q> iti svarumān yūpa iti
matvarthaḥ pratīyatē gōmānitivat tādarthyaṁ manyatē pūrvapakṣavādī । dr̥ṣṭō hi tādarthyē sati</b>
<note>(1) P. 1271</note>
﻿<pb n="1070"/>
<b>matvarthaḥ । ēvamatrāpītyabhiprāyaḥ</b> । asyārthaḥ---<q>‘yūpasya svaruṁ karōti’</q> iti svarōstāvat
kalpayitavyaṁ tādarthyam । <q>‘yūpasya svaruṁ’</q> ityatra svarumān yūpa iti matvarthaḥ pratīyatē ।
matvarthaśca prāyēṇa tādarthyē sati dr̥ṣṭa iti tatraiva tādarthyakalpanā yuktā । tēnōtpattivākyē
prayōjanāvagamāt yūpārtha ēva svaruḥ । svaruṇā yūpamanak‍tīti ca tasyaivāñjanēna pratipattiḥ ।
<b>rāddhāntavādī tu yavamatītyēvamādiṣu anaikānyāt paśumanak‍tīti ca dvitīyānirdēśāt
dr̥ṣṭārthatvācca paśvarthataivēti</b> manyatē iti vyavahitēna <b>saṁbandhaḥ</b> । asyārthaḥ---na tāvanma-
tuvarthasya niyamaḥ yavamatītyēvamādiṣu vyabhicārāt । paśumiti ca dvitīyayā añjanasyāpi
kāryāntaraśravaṇāt । añjanā(tā)rthatvē ca svarōḥ kriyānirvr̥ttyā dr̥ṣṭārthatvāccāñ‍janārtha ēva svaruḥ
<b>ṣaṣṭhī tu utpa1ttisaṁyōgēpyupapannaivētyadōṣaḥ</b> । asyārthaḥ---pratīyamānō'pi tāvanmatvarthaḥ śēṣa-
tāvyabhicārī prāyikādapi kathā nānupapannā । añjanē vākyēna viniyōgāt । nacāñjanamēva
pratipattiḥ paśuṁ ityañjanasyāpi dvitīyayā kāryāntaraśravaṇāt । añjanārthatvē ca svarōḥ kriyā-
nirvr̥ttiśca dr̥ṣṭō'rthaḥ । na/?/ ca ṣaṣṭhī matvarthamapyēkāntatō'vagamayati utpattisaṁyōgēnāpi yūpārthānu---
niṣpannatayā ca ghaṭamānatvāt । <b>prayōjanamuk‍tam</b> ।</p>
<p><b>darśapūrṇamāsayōrijyāḥ prādhānyaviśēṣāt</b> । paurṇamāsyadhikaraṇē <q>‘ya ēvaṁ vidvān
paurṇamāsīṁ yajatē’</q> <q>‘ya ēvaṁ vidvānamāvāsyāṁ yajatē’</q> iti samudāyānuvādāviti sthitam ।
tathā'nuvādapakṣēpi kālasaṁbandhitayā śravaṇādutpattikālayōgināmēvānuvādaḥ na sarvēṣāṁ rūpavatā-
<note>(1) G. utpanna</note>
﻿<pb n="1071"/>
miti sthitam । idānīmadhikāravākyagataṁ yajiśabdaṁ prati cintā kiṁ sarvē yāgā adhikāra
prati vidhīyantē utānūditā ēvēti । nanu ca yathākālamēvādhikārasaṁbandhō nyāyaḥ । upapadānu-
rōdhāt 1tēṣāmēvādhikārasaṁbandhō nyāyyaḥ kālasaṁbandhasya vidyamānatvāt samudāyānuvādavākyavat ।
tasmāt kathamatra pūrvapakṣē sarvayāgānāṁ samapradhānatāśaṅkā ityatrāha---<b>sthitaṁ rājasūyādhikaraṇē
'nijyā vyudasyantē yajiśabdasaṁyōgēnādhikāraśravaṇāt yatraiva ca dhāturvartatē tatraivōpapadaṁ
nāmatayā vartata iti nāmadhēyavicārē sthitam । ataḥ pūrvapakṣavādī yāgamātravacanō'yaṁ
yajiḥ । yatra yajiḥ tatravōpapadaṁ vartata iti manvānō dvivacanāntasarūpamēvēdamabhidhānaṁ
manyatē</b> । asyārthaḥ---yajirayaṁ yāgamātravacanaḥ na kālayōgiyāgasamudāyavacanaḥ kāla-
saṁbaddhāśca yāgā bahavaḥ tēṣu dvivacanāntamupapadaṁ nāñjasyēna vartitumarhati । anāñjasē ca
dvivacanē kālayōgiṣvēva darśapūrṇamāsapadaṁ nākhyātādbhēdēna vartatē । kintu sanni-
hitākhyātābhihitayāgamātra ēva2 । na ca samuditakālāvayabadvayayōgaḥ kasya-
cidapi karmaṇō'stīti 3tēnōpadēśēna viśēṣē yajimavasthāpayitumalam । atō
rājasūyavat anijyaiva paramaṅgam । tasmāt sarvayāgānāṁ prakr̥tānāmadhikāra-
saṁbandhaḥ । tatsāmānādhikaraṇyācca darśapūrṇamāsaśabdō'pi sarvēṣāmapi nāmadhēyam
darśapūrṇamāsābhyāmiti na dvivacanaṁ kintu tatpratirūpakam । dvivacanaṁ vā vibhaktivyatyayēna
bahuvacanārthē । ēkayajyabhidhānatayā vā tadanūditasamudāyābhiprāyamēkabacanārthē
draṣṭavyamiti । <b>yatpunaḥ <q>‘prayājē prayājē kr̥ṣṇalaṁ juhōti’</q> iti vikr̥tiṣu darśanaṁ tatkatha---</b>
<note>(1) G. kēṣācidēva</note> <note>(2) samudita ēva</note> <note>(3) R. tatrōpapadaṁ na</note>
﻿<pb n="1072"/>
<b>masmin pakṣē bhaviṣyati ?</b> yadi sarvē yāgāḥ pradhānabhūtāḥ tadā prayājānāṁ pradhānatvāt
pradhānasya ca <q>‘1karmaṇastvapravr̥ttatvāt’</q> iti vikr̥tiṣvatidēśanirākaraṇāt । asati ca prayājē
tadguṇavidhānāsaṁbhavāt । uttaraṁ tu prayājaprāptisiddha‍yarthaṁ atidēśādanyat <b>pramāṇāntaraṁ
mr̥gyam । <q>‘yatra’</q> iti vacana</b>midamutkarṣaṇīyam---yatra prayājāḥ tatra nētavyam । prāp‍tya-
bhāvēna prāptidarśanaṁ <b>vyāmōhō vā</b> kalpanīyaḥ । <b>karmāntarāṇi vā</b> । nāmataśca dharma-
grahaṇaṁ bhaviṣyati । na cēt prākr̥tāḥ prayājāḥ2 kimiti vikr̥tāvēva karmāntarāṇi na
vidhīyantē । prayājaśabdaśca dharmātidēśakō bhaviṣyati । sarvathā atidēśābhāvē
yā kācidgartibhaviṣyati । nyāyastāvadayamuktaḥ sarvēyāgāḥ pradhānabhūtā iti ।
<b>yatpunaḥ <q>‘ya ēvaṁ vidvānamāvāsyāṁ yajatē’</q> <q>‘ya ēvaṁ vidvān paurṇamāsīṁ yajatē’</q>
iti tatprakr̥tasamudāyadvayaṁ kimiti na parigr̥hyatē dvivacanayōgāt</b> । tatra kālayōgyupapada-
gataṁ dvivacanaṁ nāyathārthaṁ bhavatītyuktamēva । uttaraṁ---<b>uk‍taṁ ca dhātvarthānusāryupapadamiti</b> ।
asyārthaḥ---dhāturayaṁ tāvat yāgamāha । na yāgasamudāyam3 । na ca yāgadvayaṁ kāladvayayōgi
prakr̥tam । kintu bahavastē yāgāḥ prakr̥tāḥ । tēṣu cāgr̥hyamāṇaviśēṣatvāt sarvēṣu yajirvartatē tē
ca bahava iti dvivacanaṁ na ghaṭatē dvivacanānupapattau satyāṁ na bhēdēna nāma vartatē । na cōbhayapadānu-
rōdhī kaścidyāgō'sti iti nōpapadānusārī yajiḥ । kiṁ tarhi yajyanusāryupapadamiti ।
<b>darśaśabdāccānyatvāvagatēḥ</b> darśaśabdavācyō'yaṁ amāvāsyāśabdavācyatayā na dr̥śyatē lōkē ।
tēnāmāvāsyākālānuvādō nāvagamyatē । tēnānyatvamadhikāraviṣayasyāvagamyatē । tēna <b>rāyajasūya-
vadanijyaivātrāṅgamiti sthitam । atrōcyatē---satyamidaṁ dhātvarthānusāryupapadamiti</b>
<note>(1) pū. mī. 8-1-20</note> <note>(2) G. yāgā.</note> <note>(3) G. kālasamudāyaṁ</note>
﻿<pb n="1073"/>
<b>tathāpi samudāyadvayasya prakr̥tatvāt dvivacanasya cārthāntarānupapattēḥ । saṁbhavati ca
svārthē sarūpakalpanāyā asaṁbhavāt</b> । asyārthaḥ---dhātvarthānusāryupapadamiti satyaṁ tathāpi
samudāyadvayē ayaṁ yajirvartata iti kimiti na bhavati samudāyadvayasya prakr̥tatvāt । tataśca
samudāyadvayasyaivādhikārasaṁbandhaḥ । kutaḥ ? dvivacanasyārthāntarānupapattēḥ । saṁbhavati ca dvivacanē
dvivacanasarūpamiti kalpanānupapattēḥ । nanu samudāyavacanō'yaṁ yajiḥ na bhavatītyuktam ।
satyamuktam । samudāyāvasthāpannayāgavacanō bhaviṣyati । tathā ca sati dvivacanamāñjasyēna
bhaviṣyati । tadāha---<b>dhātvarthānusāritāyāṁ cāvirōdha upapadasya</b> । syāt । <b>kathama</b>-
virōdhaḥ ? <b>yasmāt naivēdamupapadaṁ adhātvarthē pravr̥ttam</b> । kintu dhātvartha ēva kiñca
<b>dhātvarthapravr̥ttau satyāṁ nām‍nō nārthaparityāga upapadyatē</b> । kālasaṁbaddhamidamupapadam । tatra
kālayōgināmēva anuvādavākyē nāmatayā jñātaṁ---adhikāravākyēpi tēṣāmēva grahaṇē tasyārthasya
tyāgō na bhavati tasyārthaḥ---prakr̥tasamudāyadvayavacanādēva upapannai nārthāntarakalpanē pramāṇamasti
tadā'tiparōkṣavr̥ttyāśrayaṇamupapadasya kr̥taṁ na bhaviṣyati । <b>kaścāsyārthaḥ ? prakr̥tasamudāyadvaya
vacanatā । ēvaṁ tadanusāritvē upapannē nārthāntarakalpanāyāṁ pramāṇamasti । nanu ca
prakr̥tayāgaparityāgē nāsti pramāṇaṁ dhātōḥ । kēna vōktamaparityāgē pramāṇamastīti ।
kintupapadārthavirōdhābhidhānē nāsti pramāṇamityuktamasmābhiḥ</b> । ētaduk‍taṁ bhavati---na
prakr̥taṁ parityajyatē yajētēti yajiḥ prakr̥ta ēva vartatē । kintupapadānuguṇyāt kālayōgiṣu
﻿<pb n="1074"/>
āpannasamudāyabhāvēṣu vartata iti । <b>yacca darśaśabdaśravaṇānna prakr̥tapratyabhijñā'stīti
parihr̥taṁ</b> tat <b>vākyaśēṣēṣvēkārthatvadarśanāditi । śakyatvācca</b> darśaśabdēnāpi
<b>tadarthābhidhānasya</b> candrādarśanēna viparītalakṣaṇayā darśaśabdēna tadarthābhidhānasya
amāvāsyābhidhānasya । <b>tasmāt sūk‍taṁ phalavatsannidhāvaphalaṁ tadaṅgamiti । yatpunarida-
muk‍taṁ kasmānnānuṣaṅgō bhavaṣyatīti cōdyaṁ parihr̥taṁ tat anuṣaṅgatō vara-
bhitikartavyatākāṅkṣāparipūraṇamiti । anyathā hyanavasthaivākāṅkṣāyā iti</b> । yadyavaṁ
yadītikartavyatākāṅkṣāpūrakatvē saṁbhavati nānuṣaṅga । <b>kimiti</b> vyavāyānnānuṣajyēta iti
sāṅgrahaṇyāṁ <b>darśitam tatrāpyayamēva nyāyō yuktaḥ । vaktavyō vā viśēṣaḥ</b> ।</p>
<p>ayama<b>bhidhīyatē । yuk‍taṁ tatra sāṅgrahaṇyāṁ vikr̥titvēna prakr̥tivaditikartavya-
tāyāṁ sthitāyāṁ nirākāṅkṣatvāt</b> । atidēśēnākāṅkṣāparipūraṇasaṁbhavāt । atastatra
<b>vyavāyādēvānuṣaṅganiṣēdhaḥ । iha punaḥ aparyavasitatvāt itikartavyatārthitāyāṁ</b> sthitā/?/
﻿<pb n="1075"/>
<b>prakr̥titvāt tatpūraṇēnaivaikani</b>yōgatvaṁ <b>na punaradhikārāntarakalpanēti sūktam । aṅgavatstu-
tayaḥ</b> cakṣuṣī vā ityādayaḥ । <b>darśanāni ca</b> vikr̥tiṣu prayājā<b>dīnyuk‍tāni</b> ।</p>
<p><b>jyōtiṣṭōmē tulyāni</b> । nanu jyōtīṁṣi stōmā asyēti bahuvrīhiṇā sōmayāga
ēva pradhānō'vagamyatē । athōcyēta satyaṁ stōmavattā sōmayāgānāṁ kintu jyōtiṣṭōmatā nāstīti
bahuvrīhyartha ēvātra nōpapadyatē iti ananvitasvārthatvāt yajimātrasyāpi kārakasaṁbandha1 iti ।
tanna vākyaśēṣē trivr̥dādistōtrāṇāṁ jyōtiṣṭvakīrtanāt । arthavādakīrtitēnāpi vyapadēśō
dr̥śyatē2 ēva <q>‘āgnēyō vai brāhmaṇaḥ’</q> itivat । tasmāta kathamatra pūrvapakṣa ityatrāha---<b>iha tu
dvivacanādyabhāvāt na yāgamātrapratipattiḥ śakyatē vārayitum</b> । asyārthaḥ---yathā
darśapūrṇamāsābhyāmiti dvivacanānurōdhānna sarvayōgēṣu vr̥ttiḥ tathēha nāsti kiñcit । tasmānna
yāgamātrē vr̥ttiḥ śakyatē vārayitum । nanu jyōtiṣṭōmaprātipadikādēva vārayituṁ śakyatē
tatrāha---<b>jyōtiṣṭōmaśabdasya ca nāmadhēyatvāt pravr̥ttau nimittamabhidhēyaṁ nānvayītyuk‍taṁ
nāmadhēyavicārē</b>। asyārthaḥ---<b>na jyōtiṣṭē maśabdō yajēḥ viśēṣakaḥ kiṁ tarhi,</b> nāmamātram ।
<b>na</b> hi vidhīyamānasya viśēṣaṇaṁ <b>vivakṣituṁ nyāyyam</b> । na ca aruṇaikahāyanīnyāyaḥ saṁbhavati ।
jyōtiṣṭōmaśabdasyārthāntarābhāvāt <b>bhāvārthamātrasya ca niyōgēna</b> sākṣātsaṁbandhāt । tasmāda-
viśiṣṭaṁ yajimātramatra pradhānaṁ <b>ayajirēvātrāpyaṅgaṁ, rājasūyavat nāmāpi tadvat</b> । atrōcyatē
<note>(1) G. sya kārakasambandhaḥ</note> <note>(2) G. gr̥hyatē</note>
﻿<pb n="1076"/>
---yadi nāmatvādananvayitvamuktamasmābhiḥ syādētadēvaṁ, yadi yadyannāma tattat kāryānvayi bhavatī-
tyuktamasmābhiḥ tadā bhavēdētadēvaṁ, tatra punarananvayādēvānanvayitvamuktam । na hi kathaścit
udbhidādayaḥ kāryē'nvayavantaḥ । tēna kāryē'nanvayinaḥ uktāḥ, na satyanvayē nāmatvādananva-
yitvam । iha tvananvayō'vagamyamānō yajiviśēṣōpasthāpakatayā na nāmatayā vārayituṁ
śakyatē । <b>nanu ca nāmataivātra hrīyatē viśēṣaṇapadamēvaitat tadā bhavati</b> । tacca na-
yuktamiti bhāvaḥ । <b>kiṁ naśchinnam</b> tathāpi rāddhāntassiddha ēva । ētaccābhyupagamyavāda-
mātram । <b>kintu viśēṣaṇapadamapyētannāmaiva, arthāntarānupapattēḥ । yajyarthasya viśēṣa-
mātrāvagamahētutvāt । atō'nvitamapi viśēṣaṇamātraniṣṭhamiti nāmaiva arthāntarānupādā-
nāt</b> । asyārthaḥ---nēdaṁ nīlādivadviśēṣaṇaṁ, kintu ētannāmānuguṇyēna yajirēva
viśiṣṭē yāgē vartatē । yadi hi yāgamātrē vartēta tadā nām‍nō ['rthānvayaśca yāgē syāt ।
tasya ca sōmayāgavacanatvāt । tēnaitadanurōddhaṁ viśiṣṭē yāgē yajirēva vartatē]
'tiparōkṣā vr̥ttirāśrayaṇīyā tēnaitadvirōdhādviśiṣṭē yāgē vartatē yajirēva । jyōtiṣṭō-
mapadamapi tatraiva nāmatayā vartatē arthāntarānupasthāpakatvāt । nanvēvaṁ vaiśvadēvēna
yajētētyatrāpi kimiti vaiśvadēvapadānurōdhāt yajiḥ vaiśvadēvyāmikṣāsādhyēyāga ēva na vartatē ।
tataśca vaiśvadēvapadamapi tasyaiva nāmāstu na sarvēṣām ।</p>
﻿<pb n="1077"/>
<p>atrōcyatē---1dvividhaṁ hi nāma, kiñcit pravr̥ttaṁ, kiñcicca pravartyaṁ, yatra vākyāntarālō-
canayā yāgē pravr̥ttiravadhāritā, tatpravr̥ttaṁ nāma । yathā darśapūrṇamāsau iti । kālavacanayō-
rapyanayōḥ anutpādāt āgnēyādivacanatā । tathā jyōtiṣṭōmaśabdō'pi pravr̥ttanāma ।
arthavādālōcanayā yāgē pravr̥ttyavagatēḥ । pravr̥ttēna ca nāmnā vākyāntarēṇa yajirviśēṣē'vasthāpyatē
tannirapēkṣanāmatvāvagatēḥ । rājasūyaśabdastu yadyapi rājā sōmaḥ sūyatē'sminniti vyutpattyā
sōmābhiṣavasaṁbandhāt sōmayāgē pravr̥ttanāma tathāpi na yajiṁ viśēṣē'vasthāpayitumalam, svārājya-
phalatvātkarmaṇaḥ । rājā sūyatē asmāditi vyutpattyantasaṁbhavāt । yasya nānyatō yāgē pravr̥tti-
ravagatā, kintu svavākyagatayajisāmānādhikaraṇyēnaiva kalpyā tat pravartyaṁ nāma । yathā
vaiśvadēvaśabdaḥ । sa hi sūktahaviṣōriti niyamāt sūktahaviṣōrēva vartatē na yāgē । tēna
vaiśvadēvēna yajētēti yajisāmānādhikaraṇyāt asya nāmatā kalpyā । tataśca pūrvaprakr̥tayāgavartinaṁ
yajiṁ na viśēṣē'vasthāpayitumalamiti siddham । anuvādavākyagataśca yajirēva yathōtpattikāla-
yōgiṣvēva tava vartatē tēṣāmēvāmāvāsyāpaurṇamāsīśabdau nāmanī tathā paurṇamāsyadhikaraṇē
uktamiti । iti nāmacatuṣṭayavivēkaḥ ।</p>
<trailer>iti śālikanāthamiśraviracitāyāṁ r̥juvimalāyāṁ
pañcikāyāṁ caturthasya
caturthaḥ pādaḥ</trailer>
<note>(1) G. atrōcyatē---vaiśvadēvaśabdō'pi yajisāmānādhikaraṇyāt
prayujyatē । yajiśca prākr̥tēṣu sarvēṣu yāgēṣu । na cāsauvēśvadēva-
śabdēna viśēṣē'vasthāpayituṁ śakyatē । api tu sarvēṣu vr̥ttisaṁbhavāt
viśvadēvaśabdēna yāgē vaiśvadēvaśabdō vartatē viś‍vēṣāṁ dēvānāmiti । na ca
saṁbandhaḥ viś‍vairdēvaiḥ vihitairvā syāt vidhīyamānairvā । tatra vidhīyamānatā
tāvat na saṁbhavati āmikṣāyā vihitatvāt । anyatra cāśakyatvāt ।
avidhīyamānatayā tu sarvēṣāmapi vyapadēśō ghaṭatē daṇḍivat yathaikapuruṣavarti-
nāpi daṇḍēna sarva ēva daṇḍhinō'bhidhīyantē । tēna vyapadēśamātrasidhyarthē
vyapadēśānna vidhirāśrayaṇīyaḥ । vyapadēśaścēdupapannō yajiṁ saṅkōca-
yitumarhati ।</note>
﻿<pb n="1078"/>
<note>nanvēvamatrāpi jyōtiṣṭōmaśabdō'pi sōmayāgasāhacaryāt yāgāntarē vartēta ।
ucyatē---adhikāravākyē sāṅgō yāgō vidhīyatē । nānūdyatē । tēna jyōti-
ṣṭōmaśabdavācyayāgaviṣayō niyōgaḥ pratīyatē । na ca svārthatayā sarvān
yāgān gr̥hṇāti । gr̥hītānāṁ ca kathaṁ syādanvaya iti cintāyāṁ na sarvē yāgāḥ
karaṇatayā'nvayaṁ yānti nāmnō'tiparōkṣapravr̥ttyāpattēḥ । tēna sōmayāgā
ēva sarvē karaṇatayā'nvayaṁ yānti । tadā na ca nām‍nō'tiparōkṣavr̥ttiprasaṅgaḥ ।
tēna sōmayāgasyēva prādhānyaṁ vaiśvadēvēnētītyanuvādaḥ । sa ca prakr̥tāpēkṣī ।
prakr̥tāpēkṣitvē ca sarvēṣāmanuvādaḥ । nanvēvaṁ ya ēvaṁ vidvān paurṇamāsīṁ yajatē
ityanuvādaḥ syāt nākālasaṁbandhanibandhanēnānuvādaḥ tathā tatraivōk‍tam ।
ataḥ kālayōgināmēvānuvādaḥ rājasūyaśabdē tu sarvayāgānāṁ karaṇābhāvēna
nām‍nō na kācitkṣatiḥ । yasmādrājāsūyatē yasmin karmaṇīti phala-
nibandhanamēva nāmēti ।</note>
<trailer>iti r̥juvimalāyāṁ caturthasya 
caturthaḥ pādaḥ</trailer>
﻿<pb n="1079"/>
</section>
<section>
<head>atha r̥juvimalāyāṁ</head>
</section>
<section>
<head>pañcamādhyāyasya prathamaḥ pādaḥ</head>
<p><b>śrutilakṣaṇamānupūrvyaṁ</b> । atra bhāṣyakārēṇa prayōjakāprayōjakalakṣaṇaṁ vr̥ttamityuktam ।
tadākṣipati---<b>nanu kratvarthapuruṣārthacintāpi tatra vr̥ttā । kimidaṁ prayōjakāprayōjakalakṣaṇaṁ
vr̥ttamiti</b> । asyārthaḥ---yadi tāvat saṁkṣēpēṇādhyāyārthaḥ kīrtyatē tadēvaṁ kīrtanīyam ।
aupadānikaṁ vastuvr̥ttamiti । atha vistarēṇa tataḥ kratvarthapuruṣārthāṅgapradhānaphalavidhyarthavādā
api kīrtanīyāḥ । kimiti prayōjakāprayōjakamēva kīrtyatē । tēṣāmapi caturthē cinti-
tatvāditi । <b>ucyatē---kramacintāyāmasyaivōpayōgāt</b> । prayōjakāprayōjakalakṣaṇamēva
kramacintāyāmupayōgi yasmāt tasmāttadēva kīrtyatē nāparam anupayōgitvāt । <b>vakṣyamāṇaupa-
yikaṁ hi vr̥ttaṁ kīrtyatē</b> । yasya hi vakṣyamāṇamarthaṁ pratyupāyabhāvaḥ tadēvātra kīrtyatē । <b>na
vr̥ttatayā</b> vr̥ttamityētāvatā na vr̥ttaṁ saṅkīrtanīyam । kathamupāyatvaṁ kramacintāyāṁ prayōjakā-
prayōjakalakṣaṇasyētyāha---<b>ēkaprayōgaprayuktānāṁ hi kramō bhavati nāprayuktānāmiti prayōjakā-
prayōjakasaṅkīrtanam</b> । ēkēna prayōgēṇa prayōgavidhinā prayōjyānāṁ svasidhyarthamākṣiptānuṣṭhānā-
nāṁ padārthānāṁ anuṣṭhānavitānarūpaḥ kramō bhavati । nāprayuktānām । tēna prayōjakatvē jñātē
<note>(1) P. 1284</note>
﻿<pb n="1080"/>
kramajñānamutpadyatē anuṣṭhānavaitatyēna ca prayōgaparyantaprayōjakatvaṁ nirvahatīti parasparāpēkṣitayā'sti
saṁbandha iti yuk‍taṁ prayōjakāprayōjakasaṅkīrtanam । <b>yadi prayuktānāṁ kramaścintyatē avidhēya-
starhi kramaḥ</b> । yadi prayuktānāṁ satāmuttarakālaṁ kramaścintyatē avidhēyastarhi kramaḥ । tataśca
pratītimātrēṇa kramasvīkārē pratītānāṁ tadāśaṅkā na yuk‍tēti bhāvaḥ । kathaṁ punaḥ prayuktyuttara-
kālabhāvitvēnāvidhēyatvamityatrāha---<b>vihitaṁ hi prayujyatē nāprayuktasya vidhānamiti</b> ।
asyārthaḥ---tat vidhēyamityucyatē yadvidhinā svasiddha‍yarthamupādīyatē । tathā cōktaṁ śyēnagranthē
---<q>“yattu siddha‍yarthamupādīyatē tadvidhēyamiti tantrē vyavahāraḥ”</q> iti । tēna vidhēyatvaṁ prayuktatvēna
vyāptam । taddarśayati---yadvihitaṁ tatprayujyatē । yatpunarna prayujyatē tadvidhēyamapi na bhavati iti
vyāpakabhūtaprayuktinivr̥ttau vyāpyabhūtasya vidhēyatvasya nivr̥ttiriti । pariharati
---<b>kēna vōktaṁ kramō vidhīyata iti</b> । nanu yadyavidhēyaḥ kimiti tarhi cintyatē vidhēyatvē
hi kramasya siddhāntē kiṁ kramō vidhīyatē na vēti cintā yuk‍tētyāśaṅkya cintāviṣayaṁ svarūpaṁ
cāha---<b>na vihitavitānamēvātra cintyatē । kiṁ yathā pratipannavihitavitānamanuṣṭhēyaṁ
utāniyamēnēti</b> । vihitā yē padārthāstēṣāṁ prayōgāvasthāyāṁ yō'yaṁ vitānaḥ sa ēvātra cintyatē ।
yō'yaṁ śrutyādibhiḥ pratipannō vihitavitānaḥ kiṁ tamananikramyānuṣṭhēyaṁ anuṣṭhānaṁ kartavya utāniya-
mēnēti । pratipannaścāsau vihitavitānaścēti karmadhārayaṁ kr̥tvā paścādyathāśabdēna sahāvyayī-
bhāvaḥ । <b>ēvaṁ ca vadatā</b> asminnadhikaraṇē sarva ēva śrutyādyavagamyaḥ kramaḥ kimādaraṇīyaḥ
uta nēti cintyata iti pradarśitam । pradarśanamātratayā tu śrutikrama udāhr̥taḥ । <b>kathaṁ punari-
tyatrāyamāśayaḥ</b>---pratītamātrēṇa kramādarē pratītānādarāśaṅkā'nupapannā । 1vidhēyatayā svīkārē tu
<note>(1) G. vidhēyayōḥ</note>
﻿<pb n="1081"/>
pratītasyāpyavidhēyatā yuk‍tēti । pariharati---<b>viniyōgaśūnyatvāt vihitavitānāvagamasya</b> ।
yathāpratipatti anuṣṭhānamāśaṅkyatē iti pūrvēṇa saṁbandhaḥ । asyārthaḥ---vitānābhidhāyakaḥ
śabdaḥ kaścinnāsti । yaśca nābhidhīyatē nāsau viniyujyatē tārtīyaiḥ pramāṇaiḥ । nāpi
caikatvādivat viniyōgēnāpyupādānaśēṣī kriyatē । tēna tārtīyacāturthikaviniyōgarahitatvāt
vitānapratyayasyādaraṇīyatā nāsti । avidhēyatvē'pi kramasyēyamēva yuktiḥ abhidhānaśūnya
tayā1 viniyōgābhāvēnānaṅgatvāt । vidhinā ca svasiddha‍yarthatvēnāprayuk‍tēriti । <b>nāntarīyakō
hi vidhēyāvagatau vitānapratyayaḥ</b> bahuṣu padārthēṣu ēkēna kartrā prayujyamānēṣu nāntarīyakō'yaṁ
vitāna(vat prayōgaḥ prayōga) pratyayō nābhidhānika ityarthaḥ । upasaṁharati---<b>yaścārthādarthō na sa
cōdanārtha iti manvānaḥ pūrvapakṣavādī aniyamaṁ manyatē</b> । tēna pratītamātrēṇāpi kramasvīkārē
anādarāśaṅkā upapadyata ēvēti samarthitam । <b>nanu ca <q>‘adhvaryurgr̥hapatiṁ dīkṣayitvā’</q> ityatra
kramavidhānamēvōpanyastaṁ bhāṣyakārēṇa</b> । dīkṣāṇāṁ prāptatvāt ityanēna granthēna <b>vidhēyāntarā-
bhāvāt</b> kramavidhānārthaiva śrutiriti <b>vadatā</b> । tēnāvidhēyatvābhidhānaṁ bhāṣyaviruddhamiti
vadati । idānīṁ pariharati---<b>yadyēvaṁ yadi</b> vidhēyāntarābhāvēna kramavidhānamayuktaṁ tarhi yasmāda-
<b>styēvātra vidhēyāntaraṁ anēnāmī dīkṣitavyā iti kartr̥viśēṣavidhānām</b> । adhvaryvādi-
dīkṣāsu pratiprasthātrādikartr̥viśēṣavidhānamapyatra pratīyatē । nanu <q>‘adhvaryurgr̥hapatiṁ’</q> ityatra tarhi
<note>(1) G. tayāpi</note>
﻿<pb n="1082"/>
vidhēyāntaraṁ nāsti adhvaryōścōdakata ēva prāptatvāt, atrāha---<b>adhvaryuvidhāvapi niyamaḥ</b> yē
yajamānāsta r̥tvija ityanēna vākyēna yajamānā ēvārtvijēṣu viniyuktāḥ । tēnādhvaryustāva-
nnivartitaḥ । kintu kēnacidyajamānēna kēcidyajamānā dīkṣayitavyāḥ । tatra r̥tvikkarma-
karatayā tē yajamānā ēva tēna tēnartvigviśēṣavācinā adhvaryvādiśabdēnōcyantē । tatra
yēnaiva kiñcidādhvaryavaṁ kr̥tavatā adhvaryuvyapadēśō labdhaḥ tēnaivāparamapyādhvaryavaṁ kartavyamiti nāsti
niyāmakaṁ pramāṇaṁ ata āha---<b>adhvaryuvidhāvapi niyama iti</b> । tēna pratiprasthātrādi-
vidhirapi niyamārtha ēvēti mantavyam । <b>kiṁ hēyamēvēdaṁ bhāṣyaṁ ?</b> yadi dīkṣāṇāṁ prāptatvēna
kramavidhānārthaiva śrutirityāha---<b>tadbhāṣyaṁ kiṁ hēyamēva</b> । nēti vadāmaḥ । <b>yadidaṁ ktvēti
paurvāparyamabhidhānē gamyatē kartr̥vidhau tadanuṣṭhānaupayikatayaiva kartr̥vidhāvupayujyatē na
saṁbandhividhāviti tanniṣṭhā śrutirityuktam</b> । asyārthaḥ---na ktvāpratyayastāvat anuṣṭhānagataṁ
paurvāparyamāha । kintu samānakartr̥katāmēva । prayōgagatāṁ tu pūrvakālatāṁ upādhitvēna
svīkarōti । tēna ktvāntaṁ pūrvaṁ prayōktavyaṁ; yacca pūrvaṁ prayujyatē tadarthaḥ pūrvamavagamyatē ।
yacca pūrvamavagamyatē tatpūrvamanuṣṭhīyatē aparaṁ ca paścāt । tēna prayōgavitativiśēṣō'vagamyatē
tēva ktvāśrutibalēna vitānāvagatēḥ śrautō'yaṁ kramaḥ । atha kasmāt pāṭhakramēṇāyaṁ kramaniyamō
na bhavatīti cēnna । dīkṣāṇāṁ cōdakataḥ prāptatvāt vākyasya ca kartr̥viśēṣavidhānārthatvāt
yadi dīkṣaiva yāvadvidhīyatē tadōtpattivākyēkramēṇānuṣṭhānamapi bhavēt । yēnaiva kramēṇōtpatti-
vākyānyuccāryantē tēnaiva tadarthāvagatiḥ avagatikramēṇa cānuṣṭhānē kramō'pi bhavati, avagati-
nibandhanatvādanuṣṭhānakramasya । cōdakaprāptā tu dīkṣā na vākyēnāvagamyatē iti na tatra
pāṭhakramēṇa kramāvagatiḥ kiṁ tarhi ktvāśrutita ēvēti । akṣarayōjanātu---yadidaṁ ktvēti
śrutērupādhibhūtaṁ paurvāparyamabhidhānē śabdaprayōgē'vagamyatē kartr̥vidhau tat kartr̥vidhāvanuṣṭhānaupayika-
﻿<pb n="1083"/>
tayaivōpayujyatē vitativiśēṣāvagamaṁ vinānuṣṭhānābhāvāt । anuṣṭhānaupayikakramāvagamahētutvādanu-
ṣṭhānaupayikaṁ paurvāparyam । kartr̥vidhānapakṣē tu dīkṣāṇāmavidhēyatvānna pāṭhataḥ kramaḥ api tu
śrutēḥ । saṁbandhividhau tu kramasaṁbandhidīkṣāvidhau tu pāṭhata ēvānuṣṭhānē'pi kramāvagatēḥ nānu-
ṣṭhānaupayikatayōpayujyatē । kintu śabdasādhutāmātrēṇēti hētōstanniṣṭhā kramaniṣṭhāśrutirityuk‍taṁ
bhāṣyakārēṇa । tēna bhāṣyākṣarāṇyēvaṁ yōjyāni । dīkṣāṇāṁ prāptatvādiha vākyē tāsāma-
vidhēyatvāt pāṭhataḥ kramānavagatēḥ ktvāśrutirēva kramavidhānārthā kramāvagatyarthēti yāvat ।
vidhānavācōyuktistu gauṇī vidhēyavatkramē'pi tātparyaśrutēḥ iti darśayitum । tēna śrutilakṣaṇamānu-
pūvyamiti sūtraṁ adhvaryurbrahmāṇaṁ ityatra śrauta ēva kramō na pāṭhakrama iti darśayituṁ sūtrakārēṇa
praṇītamiti darśitaṁ bhāṣyakārēṇa । tēnāyē vicāraḥ---kiṁ ‘adhvaryurityādivākyē śrutikramō'yaṁ
uta pāṭhakrama iti । tatra pūrvapakṣavādī avadānavākyavat pāṭhakramō'yamityāha । rāddhāntavādī
tu cōdakata ēva dīkṣāṇāṁ prāptatvāt utpattau nāsti dīkṣāṇāṁ pāṭhakrama iti nāyaṁ pāṭhakramaḥ ।
kintu śrutikrama ēvāyamiti । cintāprayōjanaṁ tu yatra cōdakataḥ prāptēṣu anyaparē vākyē
śrutirnāsti tatra pāṭhata ēva kramō nādaraṇīyaḥ iti । ēvaṁ ca varṇakadvayamatra । prathamavarṇakē
sarvakramādarānādaravicāraḥ । dvitīyē tu kimayaṁ śrautakramaḥ uta pāṭhakrama iti vicāraḥ । ayaṁ
ca tr̥tīyaḥ punaruktiparihāraḥ । dvitīyētu punaruktyāśaṅkāparihārē kramādarānādaravicārēṇa
ēkamēva varṇakamiti mantavyam । prathamastu parihāraḥ paramatēnōktaḥ । ata ēvāparitōṣēṇa
parihārāntaramuktam । tr̥tīyaparihārastu viṣayavyāp‍tyartha iti । kasmāt punaḥ kramasya
vidhēyatvamēva paramārthatō nāṅgīkriyatē yēna vidhēya iva tanniṣṭhatāmātrēṇa gauṇō vidhēyavyapadēśō
varṇyata ityatrāha---<b>aprayuk‍tasyāvidhēyatvamēva hēturuk‍taḥ</b> । asyārthaḥ---yadi hyaprayuktasyāpi
vidhēyatvaṁ syāt tadā kramō'pi paramārthata ēva vidhēyaḥ syāt na tvidamastīti । yadi
śrutyavagatapaurvāparyabalāyātaḥ kramaḥ śrautō bhavati <b>ēvaṁ tarhi hr̥dayasyāgrē'vadyatyatha jihvāyā atha
vakṣasa ityētadapyudāharaṇamatra syāt</b> । atrāpyagrāthaśabdābhyāṁ paurvāparyabalēna kramāvagatēḥ ।
﻿<pb n="1084"/>
<b>nēti brūmaḥ</b> । naitadudāharaṇamiti brūmaḥ <b>pāṭhādavagatasyāyamathaśabdō'nuvādaḥ</b> । idaṁ vākya-
mavadānavidhāyakaṁ tēnōtpattivākyēna kramāvadhāraṇaṁ pāṭhata ēva । <b>kartr̥viśēṣavidhau punartānyataḥ
kramō'vagantuṁ śakyatē'nyadataḥ ktvāpratyayāt । kartr̥vidhirayaṁ na dīkṣāvidhiḥ । tēna</b>
dīkṣāṇāṁ nāyamutpattiścōdanālakṣaṇa iti nānyataḥ pāṭhādayaṁ kramō'vagantuṁ śakyatē । ataḥ ktvā-
pratyayādvinā'nyaḥ śabdō'pi [vitā]nārthē vartata iti sūk‍taṁ prayōjakāprayōjakalakṣaṇasaṅkīrtanam ।
saṁprati pūrvapakṣamāha---<b>kiṁ punaḥ kāraṇaṁ nāntarīyakō'yaṁ niyama ādriyatē । na hyacōdanā-
lakṣaṇasya cōdanālakṣaṇaniyōganirvr̥ttāvaṅgatōpapadyatē</b> । yatkhalu acōdanālakṣaṇaṁ na tasya
cōdanālakṣaṇaniyōganirvr̥ttāvaṅgatōpapadyatē । taduk‍taṁ---‘na cāvihitamaṅgaṁ bhavati” iti ।
yaccāṅgaṁ na tanniyamēnādaraṇīyam । siddhāntamāha-<b>satyaṁ nōpapadyatē</b> । satyamaṅgatā nōpapadyatē
yata ēvāṅgaṁ kramō na bhavati ata ēva ca nānuṣṭhīyatē । nāpyupādīyatē padārthāstvanuṣṭhīyantē
na kramaḥ, kintu anuṣṭhīyamānēṣu bahuṣu padārthēṣu ēkakartr̥kēṣvarthāt kramō vitatirūpa āpatati ।
yadyanaṅgaṁ kramaḥ kimiti tarhi tanniyamādaraṇaṁ tatrāha---<b>kintu arthaprāptaṁ kramāntaraṁ niruṇaddhi ।
tasyānavagamādityucyatē śrutyādibhiḥ</b> । kramē hyavagatē kramāntarāvagatirēva nōdēti । yathā-
vagati cānuṣṭhānaṁ buddhipūrvakāriṇāmiti kramaniyamānādaraḥ । <b>atō'napēkṣatvamivāvidhīya-
mānamapyupakārāyaiva bhavatīti na dōṣaḥ</b> । asyārthaḥ---yathā'napēkṣatvaṁ na vidhīyatē
1tathānuṣṭhānōpakāri bhavati tathā yadyapi kramō na vidhīyatē tathāpyanuṣṭhānōpayōgi bhavati kramarahita-
<note>(1) G. athavā'nuṣṭhānōpakārā bhavanti</note>
﻿<pb n="1085"/>
syānuṣṭhānāsaṁbhavāditi na dōṣaḥ । <b>punaruktyādyāśaṅkā tūktā</b> । prathamaṁ punaruk‍tatāśaṅkā ।
punaścāptasmaraṇē prayōjanē darśitē vr̥ttikārēṇa tatkāryamityāśaṅkā darśitā bhāṣyē uktā ।</p>
<p><b>arthācca । ēvaṁ tāvadananyaparā(rthā)kṣaratayā niyamitaḥ kramaḥ idānīṁ kāryānu-
rōdhēna kramō'pi niyamyatē tatparatvāt padārthānuṣṭhānasya</b> । pūrvaṁ tāvat ktvākṣarāṇāmananya-
paratayā kramaniyamamātraparatvāt kramaniyamō2varṇitaḥ । adhunā yadyapi kramaparāṇyakṣarāṇi na
santi tathāpi kāryānurōdhēna kramō niyamyatē । yēna kālayōgēna kāryaṁ saṁpadyatē tēna tāvat
paurvāparyamāśrayaṇīyam । tadvaśēna yā vitatiḥ saivādaraṇīyā kāryaparatvātpadārthānuṣṭhānasya, kāryaṁ
nirvartsyatīti padārthā anuṣṭhīyantē । tēna tadanurōdhēnaiva 3kālaviśēṣaparigrahaḥ tannāntarīyakaśca
kramō'pyāśrayaṇīyaḥ । atra pūrvapakṣāśaṅkētyantamuktvā anananyaparākṣatarayā śrutyā kramāvagamaḥ,
arthē tu na kiñcit avagatau pramāṇamasti prayōjanamātratvāt prayōjanasya । rāddhāntastu
prayōjanamapi bhavati anuṣṭhānakālabhēdāvagamadvārēṇa kramāvagatau kāraṇamiti---<b>tatra ca pradarśitānyu-
dāharaṇāni । kiṁ pāṭhakramasyāyaṁ bādhaḥ</b> । <q>‘agnihōtraṁ juhōti’</q> <q>‘yavāgūṁ pacati’</q> iti
pāṭhādanyādr̥śaḥ kramaḥ । arthāccānyādr̥śaḥ । tatra pāṭhakramaṁ bādhitvā'rthakramaḥ svīkriyata
iti bruvan bhāṣyakārō bādhamiva darśayati । taccāyuktam । kramakōpādhikaraṇēna punaruktatvā-
dityāśayaḥ । <b>nēti brūmaḥ idamapi kramaniyamahētukāraṇaṁ na kasyacidvirōdhitayā pradarśyatē</b> ।
<note>(1) P. 1290</note> <note>(2) G. niyamō'vatīrṇaḥ</note> <note>(3) kārya</note>
﻿<pb n="1086"/>
idamapyarthākhyaṁ kramaniyamasya yō hētuḥ kālaviśēṣaḥ tasya kāraṇaṁ pradarśyatē । na kasya
cidvirōdhitayā । <b>balābalacantāyāṁ tu virōdhē balīyastvaṁ ca</b> pradarśyatē kramakōpīdhi-
karaṇē । <b>iha punaḥ</b> arthākhyapramāṇa<b>svarūpapratipattyarthamēvēdaṁ vacanamupanyastam</b> ।</p>
<p><b>aniyamō'nyatra । yatra kramaniyamapramāṇamuk‍taṁ</b> śrutyarthātmakaṁ <b>vakṣyamāṇaṁ ca
pāṭhādikaṁ nāsti tatrāniyama ēva</b> । anuṣṭhānasvabhāvēna kramamātrāvagatēḥ । kimudāharaṇaṁ
tatrāha---<b>yathā śākhāntarīyāṅgavidhānaṁ śākhāntara upasaṁhriyamāṇaṁ,</b> tatra hi pāṭhatō'pi
kramaniyamō nāstīti pratyudāharaṇamātramidam ।</p>
<p><b>kramēṇa vā niyamyēta । yatra punastātparyamakṣarāṇāṁ nāsti, yathā ‘adhvaryuḥ, ityādau;
na ca kāryatō virōdhaḥ yathā</b> yavāgūpākē yathāpāṭhamanuṣṭhīyamānē । <b>tatra kā kathā</b>
kramaniyamasya । yathā <q>‘samidhō yajati, tanūnapātaṁ yajati’</q> iti । uttaraṁ---<b>tatrāpi</b>
<note>(1) P. 1290</note> <note>(2) P. 1291</note>
﻿<pb n="1087"/>
<b>pāṭhānniyamaḥ</b> yatkramaḥ pāṭhaḥ prayōgō'pi tatkramaka ēva bhavati । <b>nanu ca pāṭhakramāvagati-
rnimūlā । na tasyāḥ kiñcinnimittamasti । 1padānāṁ 2vākyārthāvagatihētutvāt</b>
yadi pratyastamitapadāvibhāgadvākyādēva vākyārthaḥ pratīyatē tadā vācakapadābhāvē'pi vākyādēvēya-
marthāvagatiḥ ityavadhāryēta । na caitadasti । <b>nirmūlā cāvagatirna pramāṇam । pūrvō dhāvatītyatra
(parānvayaikyē)parānvayāvagatiriva</b>pūrvasaṁbandhamūlā cāparāvagatiḥ syāt, nānvitāvagatiḥ ।
<b>tasmādyathēṣṭamatra kramaparigrahaṁ nyāyyaṁ manyatē । maivaṁ vōcaḥ । vākyakrama iva vākyārtha-
kramō'pi śabdanibandhana ēva</b> । yādr̥śō vākyakramaḥ tādr̥śō vākyārthakramaḥ sō'pi śabda-
nibandhana ēva । yathā <b>na śabdādr̥tē śabdakramō'vagamyatē</b> na śrutyā vinā śrutikramō'vagamyata
ityarthaḥ । <b>arthādr̥tē nārthakramaḥ । yasmiṁśca satyēva yadavagamyatē avyabhicārāt tasya
tannimittamiti vadāmaḥ</b> । nanu ca padānāṁ vākyārthapratipattinimittatvāt pādabhāvē
kramāvagatiriyamudīyamānāpi pratibhā, na pramāṇaṁ bhavitumarhati । ucyatē---yathā'tra śabdasya
nimittatā tathōcyatē । yattāvat prathamaṁ paṭhyatē tattāvat prathamamavagamyatē tathā
prayōgakālē prathamaṁ smaryatē yathāsmaraṇamanuṣṭhanamiti tasyānuṣṭhānamapi prathamamavagamyatē ।
tadanantarāvagatasya (smr̥tasya) tadanantaramēvānuṣṭhānam । ēvaṁ ca prayōgavitatiravagamyata
iti । yata ēva pāṭhakramēṇānuṣṭhānakramō'vagamyatē । <b>ata ēva ca niyatakramamadhyayanaṁ</b>
<note>(1) R. padārthānāṁ</note> <note>(2) G. vākyāvagati</note>
﻿<pb n="1088"/>
<b>dr̥ṣṭārthamēva bhavati । anyatra kāryaviśēṣāt</b> yatra kāryaviśēṣō'vagamyatē yathā yāvagūpākē
tatra hi niyatakramamadhyayanaṁ dr̥ṣṭārthaṁ na bhavati । yathaiva pāṭhādapi kramāvagatirbhavati
<b>ata ēva ca lōkikāḥ pāṭhakramēṇa dhūpādiṣu kramē'vagatē vyutkramābhidhānē pratiṣēdhaṁ
kurvatē । adr̥ṣṭārthēṣvapi taddarśitam</b> । dr̥ṣṭārthēṣu hi prayōjanavaśēnāpi kramō'vagamyatē । adr̥-
ṣṭārthēṣvapi tu yō'yaṁ laukikānāṁ kramādaraḥ saḥ pāṭhakramēṇānuṣṭhānakramō'vagamyata ityētannibandhanaḥ ।
ētaddarśitaṁ bhāṣyē । upasaṁharati-<b>tasmādatrāpi na kramāntarakalpanā yuktēti yuk‍tam</b> । yata ēva
avagati nimittamātrasaṁbhavēnāvagatimātrēṇa kramasvīkāraḥ <b>ata ēva <q>‘adhvayurgr̥hapatiṁ dīkṣayitvā’</q>
ityēvamādiṣu tātparyamātrāt kramasiddhiḥ</b> । ktvākṣaratāptaryamātrēṇa kramasiddhiḥ । mātra-
grahaṇēna ktvāpratyayēnāvidhānamanabhidhānaṁ cāsya kramasya darśitam । anabhidhēyē ca tātparyamaviruddhaṁ
lakṣaṇāyāmiva । kasmātpunavidhēyatvābhāvēpi tātparyamātrēṇa kramasiddhiḥ tatrāha---<b>nimittamātraṁ hi</b>
atra parigr̥hyatē na punarvidhayaparābhidhānamēva pratipattau hētuḥ । avagatimātrēṇa svīkārō yasya
tasyāvagatihētumātraṁ parigr̥hyatē na punarvidhēya ēva yō'vagatihētuḥ avagatimātrēṇa kramasvīkāra
ityuktamupasaṁharati---<b>tasmāt sanimittā pratipattiḥ1 pramāṇamityuk‍taṁ pramāṇaparīkṣāyām ।
atō yāvatī sanimittā pratītiḥ sā sarvaiva kramāvadhāraṇē anyatra vā vēdārthānuṣṭhānō---
pakāriṇī pramāṇamiti mantavyam । darśanamuktam</b> ।</p>
<note>(1) G. pratītiḥ</note>
﻿<pb n="1089"/>
<p><b>pravr̥ttyā tulyakālānām । kimaparaṁ kramaniyamē kāraṇamiti</b> । praśnēnaivōpakramaḥ ।
uttaraṁ---<b>pravr̥ttiriti brūmaḥ pravr̥ttyāpi hi kramabuddhirupajāyatē</b> । pravr̥ttiranuṣṭhānaṁ tēnāpyapara-
smin padārthē'nuṣṭhēyarūpakramabuddhirupajāyatē । yatkramakaṁ pūrvapadārthānuṣṭhānaṁ tatkramakamēvōttarapadārthānu-
ṣṭhānamapi pratīyata iti । <b>kathaṁ punarvaidikatvaṁ pravr̥ttikramasya</b> । nāyaṁ vēdādavagamyat iti
bhāvaḥ । uttaraṁ---<b>tadarthāśrayāt</b> । tadarthaṁ vēdārthamāśrayati yatō vēdādanuṣṭhānam prathama-
padārthasaṁbandhyavagamyatē । tataśca dvitīyādipadārthakrama iti pāramparyēṇāsti vaidikatvam ।
<b>tasmātpravr̥ttirapi niyamahētubhūtā । yatpunaridaṁ bhāṣyakārēṇōktaṁ <q>‘ēvaṁ pradhānapratyāsatti-
rbhavati’</q> iti tathā sauryādibhiśca sāmyamāśaṅkya punaḥ vaiṣamyābhidhānaṁ kastasyōpayōgaḥ?</b>
ēkagranthēnāha---<b>nātīva kramāvadhāraṇa upayujyata iti</b> । yadā hi pūrvapravr̥ttikramēṇōttara-
padārthakramō'vagamyatē tadā pradhānapratyāsattyupanyāsō na yuktaḥ । tathā yadaparamuk‍taṁ <q>“yathā
sauryādiṣu kr̥ts‍naṁ guṇakāṇḍaṁ pradhānapratyāsattayē pratipradhānamapavr̥jyatē tathā prājāpatyēṣvapi syāt”</q>
iti sāmyamupanyasya punarvaiṣamyamuk‍taṁ “ēkapayōgacōdanācōditatvāt prājāpatyānāmaṅgapradhānayaugapadyē
prāptē 2puruṣāśaktyā yuktaḥ kramānupravēśaḥ । sauryādīnāṁ tu ēkaprayōgacōdanānupravēśābhāvāt
sahacōdanā nāstīti ēkaikasya kr̥ts‍naṁ guṇakāṇḍaṁ apavr̥jyēta3 iti vaiṣamyamuktaṁ tadapi nōpayōgi ।
<b>astyatrōpayōgaḥ, pravr̥ttirnāma kramanirapēkṣa kvacidanuṣṭhānaṁ, nirapēkṣaṁ cēdamanuṣṭhānaṁ pravr̥ttaṁ na</b>
<note>(1) P. 1293</note> <note>(2) G. puruṣē aśaktyā</note> <note>(3) G. upayujyatē</note>
﻿<pb n="1090"/>
<b>punarapēkṣāyāṁ prayōjanamastīti manvānasyēdamuttaraṁ---pradhānapratyāsattiḥ sahacōdanā'vagatā
vaiṣamyāt pīḍitā syāt । sāmyē punaḥ yathābhyanujñātaiva bhavatīti</b> । asyārthaḥ-prathama-
pravr̥ttivaśēna dvitīyādipadārthānuṣṭhānakramāvagamō niyamyata iti ētāvati pradarśitē iyamāśaṅkā-
'vatarati---pravr̥ttyavasthāyāṁ hi yathā prathamapadārthānuṣṭhānaṁ kramaniyamanirapēkṣamavagamyatē tathā
dvitīyādipadārthānuṣṭhānamapi । yathāvagati cānuṣṭhānaṁ sarvēṣāmapi kramaniyamanirapēkṣaṁ yuktam ।
punardvitīyādipadārthānuṣṭhā[nē]kramaniyamāpēkṣāyāṁ tu prayōjanaṁ nāsti aniyatakramatayā prathama-
pravr̥ttiryā tathaivānuṣṭhānukramasiddhiriti na śakyatē prathamapadārthapravr̥ttikramēṇōttarapadārthakramāvagamaḥ
kartumitīmāmāśaṅkāmapaninīṣuḥ bhāṣyakāra uttaraṁ likhitavān prayōgacōdanayā sahāṅgaiḥ pradhānānāṁ
yaugapadyēnānuṣṭhānasya cōditatvāt puruṣaśaktyā yāvadva‍yavadhānamanupraviśati tāvadēva vidhiranu-
manyatē nānyat । tatra yadi prathamapadārthapravr̥ttikramēṇōttarēṣāmapi padārthānāmanuṣṭhānaṁ bhavati
tadā sarvēṣāmapi sadr̥śamēva vyavadhānam । itarathā kasyacidatisannidhānaṁ kasyacidativyavadhānamiti
vaiṣamyē sati prayōgacōdanāvagatē sannidhānavyavadhānē ubhē api bādhitē syātām । anavagata-
sannidhānāśrayaṇēpi hi yathāvagatasannidhānabādhō bhavatyēvēti prayōgacōdanānupālanāya punaḥ
kramaniyamāpēkṣāstīti । prāvr̥ttikēca kramē svīkriyamāṇē tadanupālanamiti <b>tatsiddha‍yarthaṁ</b>
prayōgacōdanāvagatapradhānapratyāsattisiddha‍yarthaṁ prāvr̥ttikakrama<b>niyamō'bhyupagantavyaḥ</b> । nanvēvaṁ
sati prayōgacōdanāvagatapradhānapratyāsattinibandhanō'yaṁ kramaniyama iti na prāvr̥ttikō vyapadēṣṭuṁ
yuktaḥ, tatrāha---<b>sa ca niyamaḥ prathamapravr̥ttipūrvaka iti tayaiva vyākhyātē । sauryādidarśana-
midānīṁ kimarthaṁ ?</b> ēkaprayōgānupravēśābhāvē na yuktaṁ kr̥ts‍naṁ guṇakāṇḍāpavarjanaṁ sauryādiṣu ।
﻿<pb n="1091"/>
prājāpatyēṣu tu ēkaprayōgacōdanācōditatvāt yuktamēkaikapadārthāpavarjanamiti spaṣṭatva dvaiṣa/?/sya
sauryādidarśanaṁ pūrvapakṣōk‍taṁ kimarthamiti । asyāpyasti prayōjanaṁ idamapyāśaṅkānirākaraṇāyaivōpa-
nyastamiti kā punarāśaṅkā ? tāmāha---<b>yadi kramāvagatimātratayaiva krama ādriyatē
sauryādiṣu kaḥ pradvēṣaḥ</b> । asyārthaḥ---sauryādiṣvapi bahuṣu pradhānēṣu ēkaikasya padārthasya
sakalapradhānasaṁbandhitayā yugapadanuṣṭhānāśak‍tēravaśyaṁbhāvini kramē dvitīyādiṣvapi padārthēṣu
tathaiva kramō'vagamyatē । avagatimātrēṇa kramasyādara iti tasyāpi prāvr̥ttikaḥ kramaḥ prāpnōtīti ।
atha pradhānasya sāṅgasya vihitatvāt tatra sauryādiṣu kr̥tsnamēva guṇakāṇḍamapavr̥jyēta naikaikaḥ
padārtha itīhāpi tathā syāt । athātra ēkaikasyāpavarjanaṁ tatrāpi tathā syāditi sauryādisāmyā-
śaṅkā । saṁpratyāśaṅkānirākaraṇāyāha---<b>na khalukaścit pradvēṣaḥ । anuṣṭhānānaupayikatayā
tatra pratītamapi tyajyatē</b> । sauryādīnāṁ bhinnaprayōgacōdanācōditānāṁ sahānuṣṭhānābhāvāt
yadyapi 1prāvr̥ttikaḥ kramō'vagamyatē tathāpi anuṣṭhānōpāyabhūtō'sau na bhavatīti tyajyatē । prājā-
patyēṣu tu pradhānapratyāsattyanuguṇō'nuṣṭhānaupayika iti svīkriyatē । avagatasyāpi parityāgē
dr̥ṣṭāntamāha---<b>varṇasvarūpamiva padēṣu</b> । yathā varṇasvarūpaṁ ēkaikavarṇasvarūpaṁ pratītamapi
2vācakāvasthāyāmēkaikasya varṇasvarūpasyānupāyabhūtatvāt tyajyatē । <b>ēkatvamiva grahēṣu</b> । yathā
grahaṁ saṁmārṣṭītyanupāyabhūtamēkatvam । sādhanaparicchēdadvārēṇa hi sakhyā upāyatāṁ yāti ।
na ca paricchinnē sādhanē grahākhyasādhyasādhanē punastadapēkṣā'stīti । <b>ubhayatvamiva haviṣṣu</b> ।
yathā <q>‘yasyōbhayaṁ havirārtimārcchati’</q> iti ubhayatvamanupāyabhūtaṁ tyajyatē <b>naitāvatā'</b>nupāyabhūtasya
tyāgō dr̥ṣṭa ityētāvatā <b>aupayikasyāpi</b> upāyabhūtasyāpi <b>tyāga upapadyatē</b> । upasaṁharati
<note>(1) pravr̥ttitaḥ</note> <note>(2) vācakāvācaka</note>
﻿<pb n="1092"/>
---<b>atō'pēkṣitaṁ pratipannamādriyatē’ । pratipannamapyanapēkṣitamupēkṣaṇīyamēva । nanu caivaṁ
sati pratipattiranarthikā</b> prayōjanaśūnyā prāpnōti iti । cōdyamātraṁ pariharati-<b>kēna vōk‍taṁ
pratipattērarthavattvaṁ</b> prayājanavattvam । <b>arthavatpratipattirēva arthavattvē hētuḥ na prati-
pattimātraṁ,</b> tacchūnyā prayōjanaśūnyā pratipattiḥ । <b>pratipattimātraparyantaivēti sūktam</b> ।
atrādhikaraṇē saṁkṣēpārthō'yam---aniyatakramēṇa prathamapadārthē'nuṣṭhitē dvitīyapadārthē punaḥ pradhāna-
pratyāsattyanugrahāya kramāpēkṣā bhavati । tatra yēnaiva kramēṇa prathamapadārthō'nuṣṭhitaḥ sa ēva kramaḥ
parigr̥hyatē । tasminnēva gr̥hyamāṇē yathāvagatapradhānapratyāsattyanugrahāditi ।</p>
<p><b>sthānāccōtpattisaṁyōgāt । atra bhāṣyakārēṇa triṇavādiṣvadarśanāt samāmnāyakramasya-
vidyamānasyāviṣayatāṁ manvānairidamudāhr̥tam ityaviṣayatāṁ matvaitadudāhr̥tam-saha paśūnālabhata
iti</b> । atrētraṁ yōjanā-atra kila bhāṣyakārēṇa prathamamudāhr̥taṁ triṇavēnaujaskāmaṁ yājayēditi ।
stōmavivr̥ddhau ānīyamānā r̥caḥ kimaniyatēna kramēṇa prayōktavyā uta yathāsamāmnāyakramamiti
saṁśayaṁ kr̥tvā triṇavādiśabdēṣu vidhāyakēṣu pāṭhakramābhāvādaniyama iti pūrvapakṣaṁ kr̥tvā sthāna
kramēṇaiva prayōktavyā iti rāddhāntayitvēdamuktam---<q>‘atra mantrasamāmnāyapāṭhakramēṇāyaṁ kramaniyama
iti’</q> na pāṭhakramādbhēda ityanēna ca dōṣēṇa sthānakramasyāyamaviṣaya iti matvā <q>‘saha paśūnālabhata’</q>
<note>(1) P. 1295</note>
﻿<pb n="1093"/>
ityudāharaṇāntaraṁ dattam । atra bhāṣyakārēṇēdamudāhr̥taṁ sahapaśūnālabhata iti saṁbandhaḥ । kiṁ
kr̥tvētyatrāha---<b>triṇavēnōjaskāmamiti sthānakramasyāviṣayaṁ matvā</b> । kimityaviṣayatāṁ manyata
ityatrāha---<b>triṇavādiṣvadarśanāt</b> samāmnāyakramasya bhrāntaiḥ pairarvidyamānasya pāṭhakramasya
mantragatasyāviṣayatāṁ manyānairidamudāhatamiti triṇavādicōdanāsu pāṭhakramasyādarśanāt
nāyaṁ pāṭhakramasya viṣaya iti manvānairidamudāhr̥tam । paramārthatastu pāṭhakramasyāyaṁ
viṣaya iti vidhipāṭhakramō vā bhavatu mantrapāṭhakramō vā; sarvathā pāṭhakrama ēvāyamiti
hētōḥ nāyaṁ sthānakramasya viṣaya iti matvā bhāṣyakārēṇānyadudāhr̥tamiti । atra
cōdāharaṇē <b>adhikaraṇāntarasiddhamarthamupādāya saha paśūnālabhata ityanēna savanīyasthānē
sahatvaṁ</b> cōditamiti <b>sthitē kaḥ kramaniyama iti cintyatē---kimatrāpi pravr̥ttirēva nimittaṁ</b>
sōmavikārāṇāṁ sōmapūrvakatvāt sōmē yā pravr̥ttiḥ1 pūrvamagnīṣōmīyaḥ tadanantaraṁ savanīyaḥ
tadanantaramanūbandhya iti saiva kimatrāpi kramaniyamanimittaṁ <b>uta nimittāntaramapi sthānākhya-
mastīti</b> vicāraḥ । <b>tatra pūrvapakṣavādī avaśyaṁbhāvini kramē yadi pravr̥ttirnēṣyatē</b>
prayōgāntaravartitvāt <b>pūrvāvagatapāṭhādēva niyama iti manyatē । siddhāntavādī tu
sahavacanēna sthānasyābādhitatvāt savanīyasyaiva pūrvamanuṣṭhānaṁ nyāyyamityuk‍tavān</b> ।
asyārthaḥ---saha paśūnālabhata ityanēna vacanēna savanīyasthānē sarvēṣāmālambhasya cōditatvāt
savanīyasthānamabādhitam । āśvinagrahaṇōttarakālatā tatra । yadyagnīṣōmīyastasmin kālē'nu-
ṣṭhīyatē tadā śrutakālabādhaḥ syāt । tasmāt savanīya ēva pūrvamālabdhavyaḥ ।</p>
<note>(1) G. sōmayāgapravr̥ttiḥ</note>
﻿<pb n="1094"/>
<p><b>yadyēvamagnīṣōmīyānubandhayōḥ kā vārtā ? kathaṁ pūrvāparakālatā</b> । vakṣyamāṇēna
dr̥ṣṭāśayēna pr̥cchati । rāddhāntī tu pūrvapakṣiṇa āśayamajānanniva brūtē---<b>kimanayā'nupanya---
stayā cintayā ? yadvā sthānavatkālabādhōpyayukta iti agnīṣōmīya ēva pūrvaṁ</b> prakr̥tāva-
nūbandhyāpēkṣayā pūrvakālatā'gnīṣōmīyasyāvagatā । atastadanugrahāyāgnīṣōmīya ēva pūrvaṁ
prayōktavyaḥ । <b>yadyēvaṁ savanīyādapi tarhi pūrvaṁ bhavitumarhati</b> । savanīyādapi hi prakr̥tau pūrva-
kālatā agnīṣōmīyasyāvagatēti । <b>na । vihitatvāt savanīyakālasya</b> । āśvinaṁ
grahaṁ gr̥hītvēti savanīyakālō vihitaḥ <b>pracayāvagamyatvādagnīṣōmīyakālasya</b> bahuṣu paśuṣu
vihitēṣu bhinnakālēṣu pūrvāparakālatā'vagamyatē । tataḥ kimityāha---<b>vidhānārthatvāt
pracayasya vihitaṁ balīyaḥ</b> । vidhānasya hi pracaya ārthaḥ na punaḥ pracaya ēva vidhīyatē ।
atō vihitaṁ balīyaḥ । yadi pāṭhakramabādhēna sthānakramēṇānuṣṭhānaṁ kalpyatē <b>ēvaṁ tarhi
balābalacintyēyaṁ</b> na pramāṇāntarōpanyāsaḥ <b>naivaṁ, sthitē pramāṇatvē balavadabalatvamiti
yuktam</b> ।</p>
<p><b>mukhyakramēṇa cāṅgānām</b> । ihādhikaraṇē mukhyakramēṇāṅgānāṁ kramaḥ pratipādyatē ।
tatra yāstāvadvikr̥tayaḥ kramēṇa paṭhyantē tāsāṁ pradhānacōdanāparigr̥hītatvāt ātidēśikānā-
<note>(1) P. 1297</note>
﻿<pb n="1095"/>
maṅgānāṁ pradhānacōdanāpāṭhakramēṇaivāṅgānāṁ krama iti na tāstāvadihōdāharaṇam । yānyapi
tāsvēvaupadēśikānyaṅgāni tēṣāmapi vā pāṭhakramēṇaiva kramaḥ । ētēnaiva nyāyēna na prakr̥tayō'pya-
trōdāharaṇāni । kintu yā ēva vikr̥tayō yugapaccōditāḥ tāsāṁ pradhānapāṭhakramābhāvāt na
pāṭhakramēṇāṅgānāṁ kramaniyamassiddha‍yatīti tā ēvōdāharaṇam । tadāha---<b>yatra yaugapadyēna cōdanā
sārasvatau bhavata iti tatra kiṁ pramāṇāntaramasti kramaniyamasyāṅgānāṁ uta yathēṣṭā
pravr̥ttiriti । tantrēṇōccāraṇācchāstrasya na kramaḥ pratīyata ityabhiprāyaḥ</b> pūrvapakṣiṇaḥ ।
pradhānacōdanā pāṭhakramābhāvāt tad‍gr̥hītānāmaṅgānāmapi na kramaḥ pratīyata iti । <b>ēvaṁ prāptē-
'bhidhīyatē mukhyē kramadarśanādaṅgē'pi kramaḥ</b> pratīyata iti <b>yuktam</b> yājyayōḥ kramavattvāt
pradhānayōḥ kramaḥ pratīyatē yatkramakē ca pradhānē tadaṅgānyapi tatkramakānyēva yuktāni । kimēvaṁ
bhaviṣyati ? <b>ēvaṁ ca yābadanujñātaṁ vyavadhānaṁ bhaviṣyati । aniyamē hi anujñātātikramaḥ</b>
syāt । tasmānniyamō yuktaḥ । yājyānibandhanamukhyakramābhidhānamatra sauhr̥damātram । aniyama-
pakṣē'pi mukhyakramānuṣṭhānēna bhāvyam ।</p>
<p><b>prakr̥tau tu svaśabdatvāt । idānīṁ pāṭhamukhyayōrvirōdhē cintyatē । tatra mukhyā-</b>
<note>(1) P. 1297</note>
﻿<pb n="r1096"/>
<b>rthatvādaṅgānāṁ mukhyakrama ēva balīyāniti pūrvaḥ pakṣaḥ</b> । pradhānaṁ hi mukhyaṁ pradhānānuguṇā
cāṅgākalpanā । tēna pradhānānusārēṇa yaḥ krama āpatati sa ēva balīyāniti । <b>ēvaṁ ca prayōga-
cōdanānugrahaḥ pratyāsattēḥ</b> prayōgacōdanā hi yugapadanuṣṭhānaṁ bōdhayati । tatra puruṣāśakti-
mātrēṇa yāvadva‍yavadhānamupanipatati tāvadēvānumanyatē । nānyat । anujñātavyavadhānamātra-
svīkārē'sāvanugr̥hītā bhavati । mukhyakramāṅgīkārē ca yāvadanujñātavyavadhānam । itarathā
parakīyāṅgavyavadhānamāpadyēta । <b>atrābhidhīyatē---na pratītasya bādhō yuktaḥ । pāṭhācca
nirapēkṣāt kramō'vagatō'ṅgānāṁ nānyāpēkṣayā bādhituṁ yuktaḥ</b> । antaraṅgabhūtō hi
pāṭhakramaḥ nirapēkṣāvagamāta । bahiraṅgabhūtaśca mukhyakramāpēkṣayā upajāyamānatvāt । <b>nanu
pratyāsattēḥ prādhānyācca</b> mukhyakramasya <b>balavattā uk‍tēti</b> pūrvapakṣasmāraṇam । <b>satyamuktā ।
ayuktā tu sā</b> kathamiti । <b>yathāpratītaṁ hi prayōgavacanō gr̥hṇāti । na prayōga-
vacanādavagatiraṅgānām</b> । tatra cāṅgāni svapāṭhāt klr̥ptakramāṇyēva prayōgavacanēna gr̥hyantē ।
kathamētadityāha---<b>aṅgaṁ sat prayōgavacanēna gr̥hyata ityuktam</b> । <q>‘prāpitānabhisamīkṣya
prayōgavacana upasaṁharati’</q> ityanēna granthēna । <b>tasmādyathāvagamaṁ pratyāsattiḥ । na pratyāsattērēvā-
vagamō'ṅgānām । ataḥ pāṭhō balīyāniti yuktam । uk‍taṁ ca svaśabdatvāditi</b> ।
kimuk‍taṁ bhavati ? svaśabdatvēnāntaraṅgatā pāṭhasyōktā ।</p>
﻿<pb n="r1097"/>
<p><b>mantratastu virōdhē syāt । mantrabrāhmaṇapāṭhakramavirōdhē kiṁ balīya iti</b> sandēhē
yadi mantrō balīyān tadā mantrakramēṇānuṣṭhānam । atha brāhmaṇaṁ balīyaḥ tadā brāhmaṇakramēṇānu-
ṣṭhānam । tatrāniyama ēva ubhayōrapi pāṭhasvarūpatvāditi prāptē ucyatē---<b>mantrakramō
balīyān kutaḥ ? pāṭhasyānanyaparatvāt prayōjyatvānmantrāṇām</b> । asyārthaḥ-prayōk‍tumēva
mantrāḥ paṭhyantē । tēna tēṣāṁ yaḥ pāṭhaḥ sa prayōgāyaivāvagamyatē । atō yatkramakā ēva
mantrāḥ āmnāyantē tatkramakā ēva tē prayōktavyāḥ mantraiśca smr̥taṁ karma kartavyam iti karmāṇyapi
tatkramakāṇyēva prayōk‍tavyānīti । <b>nanu brāhmaṇēpyananyapara ēva</b> anuṣṭhānakramapara ēva
<b>pāṭhakramaḥ । yatpunaḥ karmōtpattiḥ prayōjanamityuk‍taṁ, vākyasya tatprayōjanaṁ na pāṭhakramasya ।
ucyatē---utpattyarthaḥ sa pāṭhakramaḥ na prayōgārtha ityuk‍taṁ bhavati</b> aprayōjyatvāt brāhmaṇa-
vākyānām । <b>mantrē punaḥ prayōgārthaḥ kramō'pīti balavattvam</b> । ētaduvataṁ bhavati-mantrēṣu
yaḥ pāṭhakramaḥ sa prayōjyamantragataḥ sākṣātpratīyatē । brāhmaṇapāṭhakramastu na sākṣātprayōjyagataḥ
kintu vidhikramadarśanāt vidhēyē'pi kramaḥ kalpayitavyaḥ sa klr̥ptamantrakramavirōdhē nātmānaṁ
labhata iti ।</p>
<note>(1) P. 1298</note> <note>(2) vākyasya</note>
﻿<pb n="r1098"/>
<p><b>tadvacanādvikr̥tau । kiṁ mukhyakramādvikr̥tau kramaḥ uta pāṭhakramāt prakr̥tau yathā
nirjñātō'ṅgakramō vikr̥tāvapi tathaiva prayōk‍tavya iti vicāraḥ । kiṁ yuktaṁ ? prayōgārthatvāt</b>
kramasya 2avitatasya prayōgānupapattēḥ <b>vikr̥tau ca prayōgāvagamāt yathāvikr̥ti prayōga
iti</b> pūrvaḥ pakṣaḥ । yadyapi prakr̥tau prayōgāntarē kramāntaramavagataṁ tathāpīha vikr̥tijñāpyē
prayōgāntarē yathāvikr̥ti mukhyakramēṇaivānuṣṭhānaṁ yuktamiti । anēnaiva ca viśēṣēṇa prakr̥tau
svaśabdatvādityatō'dhikaraṇāntarārambhaḥ । <b>rāddhāntastu na nirjñātakramaṁ prayōgaṁ prayōgavacanō</b>
vaikr̥tō <b>bādhitumarhati</b> । yadyapi prayōgāntaraṁ tathāpi prayōjyānāmabhēdāt kramāpēkṣāyāṁ ya ēva
tēṣāṁ prayōgāntarē kramō nirjñātaḥ sa ēva tāvadbuddhisthō bhavatīti na kramāntarakalpanāvakāśō'sti
<b>nirjñātasya hi kramasya prayōgō'ṅgānāmiva</b> । yathā'ṅgāni prakr̥tau nirjñātānyēva vikr̥tau
prayujyantē tathā kramō'pi । <b>anirjñātē hi vastuni</b> svarūpāvadhāraṇāya sarvatra hētvantara-
<b>kalpanā bhavati na nirjñātē</b> । tadāha vārtikakāraḥ(ślō) yāvadajñātasandigdhaṁ jñēyaṁ tāvatpra-
mitsyatē । pramitē tu pramātr̥̄ṇāṁ pramautsukyaṁ vihanyatē ।। <b>iti । tasmādyathā prakr̥tau tathā
vikr̥tāvapyaṅgānāṁ prayōga iti</b> ।</p>
<note>(1) P. 1299</note> <note>(2) G. vākyasya</note>
﻿<pb n="r1099"/>
<p><b>vikr̥tiḥ । sadyaskāladvayahakālacintā । kēyaṁ kramacintāyāṁ ?</b> ityanēna
saṅgatirnāstītyākṣipati । <b>kramasiddhayarthēti brūmaḥ sadyaskālatāyāmanyathā kramō bhavati ।
dvayahakālatāyāṁ cānyathā । tasmādyuktō vicāraḥ । tatra prakr̥tivaditi dvayahakālatāṁ
manyatē</b> pūrvapakṣavādī । <b>aharantarēpi savanaśrutēraviśēṣāt</b> । tatra hi auṣa/?/dēśikēnā-
tidēśikaṁ bādhyatē yatra dvayōrasaṁbhavaḥ । iha tu dvayamapi saṁbhavatīti prākr̥tī dva‍yahakālatā
svīkriyatē । vaikr̥tī ca prāhṇādikālatā aharantaravartinyapi prāhṇādau prāhṇādiśabdasyā-
viśēṣāditi । <b>rāddhāntī tu kālāntaraśravaṇānna prākr̥taṁ kālamapēkṣata iti sadyaskālatāṁ
manyatē</b> । asyārthaḥ---sarvatra vaikr̥ta upadēśaḥ kāryaviṣayaḥ upadēśakalpyaṁ ca kāryam । tatra
prakr̥tau dvayahōpadēśēna kālakāryaṁ yatprāptaṁ tatraiva vikr̥tāvapi kālāntaramupadiśyatē na punaraha-
ravayavakāryē । prakr̥tāvaharavayavakāryasyāklr̥ptatvāt । tataśca vaikr̥tēnaiva kālēna prākr̥takārya-
siddhērna punaḥ prākr̥takālāpēkṣā'stīti sadyaskālataiva yak‍tēti । nanu tathāpi kathamēkāhasaṁbandhō
labhyata ityāha---<b>savanāni caikāhassaṁbandhānyēva śrutyā'vagamyamānāni na kāraṇādr̥tē
aharantarāpēkṣāṇi yuktāni kalpayitum</b> । asyārthaḥ---aharavayavabhūtāni prāhṇādīni ।
tāni avayavībhūtamaharākṣipya paryavasyanti । tatra caikāhākṣēpēṇaivōpapattau nāharantarākṣēpaḥ
﻿<pb n="r1100"/>
kramata iti nyāyabalēna prāhṇādīni śrutāni samānāharvartīnyēva pratīyanta iti । <b>darśana-
muktam</b> ।</p>
<p><b>aṅgānāṁ mukhyakālatvāt । aśrūyamāṇāmutkarṣavākyē'pakarṣavākyē ca kimi-
tyutkarṣāpakarṣau</b> । anēna pūrvapakṣamāha । sarvaṁ śabdāvagamyaṁ cōdanāsviti kimityaśrūyamāṇā-
nāmutkarṣāpakarṣau bhavata ityarthaḥ । <b>satyaṁ śrutasya padārthasyōtkarṣō'pakarṣō vā śrūyatē na
punaruparitanamādhastyaṁ vā akr̥tvēti । na cēdidamavagamyatē kramāvagatamanuṣṭhānaṁ kēna vāryatē ?</b>
asyārthaḥ । yad‌yuparitanamanuṣṭhānaṁ parityajya kēvala ēvōtkarṣaṇīya iti śrutaṁ syāt tadā
kēvalasyōtkaṣaḥ syāt । yadā punarutkarṣamātraṁ śrūyatē tadā prāgavagatakramabalēna uparitanānya-
pyutkarṣaṇīyāni । tāni hi utkr̥ṣyamāṇānyabhimataṁ padārthaṁ kr̥tvā kartavyānīti prakr̥tāvavagatam ।
ataḥ kramānugrahāya tēṣamuparitanānāmapyutkarṣēṇa bhavitavyam । tathā'pakarṣē'pi ādhastyamakr̥tvai-
vāpakr̥ṣṭaḥ padārthaḥ kartavya ityēvaṁ yadyaśrōṣyata tadā kēvala ēvāpakr̥ṣyatām । na caivam ।
atō'vagatakramānugrahāyādhastyamapi kartavyam । tatkr̥tvā tatrāsau prakr̥tau kr̥ta iti ।
<b>ataḥ kimatrōtkarṣavākyē aśratatvaṁ kariṣyati nōtkarṣamapakarṣaṁ</b> ca vārayituṁ kṣama ityarthaḥ ।
<b>anyata</b> ēva kramādēvōtkarṣasiddhēḥ । yadi śravaṇādēvōtkarṣa ityucyatē tadā'śrutatvaṁ bhavē-
dvighātakaṁ <b>tasmād‌yuktamuk‍taṁ---tadādi vā'bhisaṁbandhāt tadantamapakarṣaḥ syāditi</b> ।</p>
﻿<pb n="r1101"/>
<p><b>pravr̥ttyā kr̥takālānām । kimalaṅkaraṇādayō dharmāḥ praiṣōttarakālaṁ kartavyāḥ uta
pāṭhādēvāvagatāḥ saumikā iti</b> । asyārthaḥ---nirvāpātparāñcō yē padārthāḥ paurōḍāśikāḥ
alaṅkaraṇācca prāñcaḥ alaṅkaraṇatya ādayaḥ alaṅkaraṇātprāgbhāvinaḥ tē kiṁ <q>‘savanīvānnirvapasva’</q>
iti nirvāpapraiṣōttarakālaṁ kartavyāḥ nirvāpapraiṣānantarakālaṁ hi nirvāpastāvatkartavyaḥ । tasmiṁstu
kr̥tē prakr̥tau tadanantarabhāvinō yē dr̥ṣṭāḥ prōkṣaṇaprabhr̥tayō'laṅkaraṇātprāgbhāvinaḥ tē'pi kiṁ kartavyāḥ
alaṅkaraṇaṁ tu <b>vacanēnaiva</b> bahiṣpavamānōttarakālē śrutamiti tatraiva kartavyam, uta pāṭhādēvāvagatā-
ssaumikāḥ padārthāḥ pracaraṇīhōmādayaḥ kartavyāḥ । saumikāśca padārthāḥ pāṭhataḥ klr̥ptakramāḥ
tatra vacanabalānmadhyē padārthāntaramanupraviśati । tatra yāvadvacanaṁ vācanikamiti <b>nirbāpamātramēva
madhyē kartavyam</b> । tataḥ paraṁ ca pracaraṇīhōmādaya iti ubhayathāpi pāṭhakrama ēva । <b>atō-
'niyama iti prāptē । ucyatē</b> । alaṅkaraṇasya prāgbhāvinaḥ kartavyā iti । kutaḥ ? <b>anirjñāta-
kartavyatā hi pāṭhānniyamyatē</b> । yadanuṣṭhānamanirjñātaṁ tatpāṭhēna niyamyatē । <b>na punarnirjñāta-
kartavyatāṁ niruṇaddhi pāṭhaḥ</b> । nirjñātaṁ hi prakr̥tau nirvāpānantaraṁ prōkṣaṇādikamiti tadēva
kartavyam । <b>ataḥ praiṣāt praiṣārthakartavyatā vijñāyatē</b> । tasmiṁstu kr̥tē tadanantarabhāvinō'pi
kartavyāḥ । <b>ataḥ paraṁ tu pāṭhānniyamaḥ ।</b></p>
<note>(1) P. 1302</note>
﻿<pb n="r1102"/>
<p><b>asaṁyōgāttu tadēva । dīkṣāsu yūpaṁ chinattītyapakarṣaḥ śrūyatē । tatra tadantāśaṅkā-
nivr̥ttyarthamidamadhikaraṇam</b> । abhisaṁbandhābhāvāt <b>yāvadvacanamapakarṣa 4iti</b> pāṭhatō
niyamē'vagatē ēkasminnapakr̥ṣyamāṇē aparasyāpyapakarṣēṇa bhavitavyamiti yēvamāśaṅkā tannivr̥ttyartha-
madhikaraṇamidam । prakr̥tau kramasya klr̥ptatvāt prākr̥tasyōtkarṣāpakarṣayōḥ tadāditadantanyāyau
bhavataḥ । iha tu nādyāpi kramakalpanēti nāyaṁ tasya viṣayaḥ ।</p>
<p><b>prāsaṅgikaṁ ca । prāsaṅgikē'pyayaṁ tulyō hēturiti prāsaṅgikaṁ ca nōtkarṣēdityuktam</b> ।
asyārthaḥ---yō'yamaklr̥ptakramatvēna kramābhisaṁbandhābhāvaḥ tadāditadantanyāyāpavādē hētuḥ sa
prāsaṅgikē'pi tulyaḥ । paurōḍāśikayōḥ āparāgnikahōmayōḥ sānnāyyakairanūyājaiḥ saha
kramakalpanāyā asambhavāt । kēna tarhi viśēṣēṇādhikaraṇāntarārambhaḥ । <b>ucyatē</b>---pūrvapakṣa-
vādī prakr̥tāvanūyājānāmāparāgnikahōmayōśca kramakalpanādabhisaṁbandhaṁ manyatē । rāddhāntastu
yadyapyanūyājasvarūpaṁ tadēva tathāpi saṁbandhināṁ rūpabhēdēna nāsti kramakalpanēti ।</p>
<note>(1) P. 1305</note> <note>(2) 1306</note> <note>(3) 1307</note> <note>(4) G. ca tamapēkṣatē</note>
﻿<pb n="r1103"/>
<p><b>tathā'pūrvam । paurṇamāsyāṁ pāṭhāt kramasambandhō nirjñāta iti tadantasyāpakarṣaṁ
manyatē pūrvapakṣavādī</b> । pāṭhakramasya paurṇamāsyāmādr̥tatvāt klr̥ptakramāyā vēdēḥ amāvāsyāyāṁ
pratikr̥ṣyamāṇatvāt asyā arvācīnānāmapi pratikarṣaṁ manyatē । <b>rāddhāntavādī tu na paurṇa-
māsīprakr̥tikaṁ1 āmāvāsyaṁ karmēti manvānaḥ apakarṣōttarakālamēva kramō niyamyatē śēṣāṇā-
miti yāvadvacanamapakarṣa ityuktavān</b> । prakr̥tivikārabhāvē hi sati śāstrārthāvadhāraṇapūrvakaṁ
śāstrārthāvadhāraṇam na svātan‍tryēṇa । tēna paurṇamāsyāṁ kramakalpanāmapēkṣyāmāvāsyāyāṁ na
śāstrārthō varṇayitavyaḥ । tēna yāvadēva vēdimātramapakr̥ṣṭaṁ tāvadēvāmāvāsyāyāṁ pratikr̥ṣyatē ।
taduttarakālaṁ ca tatra kramaniyama iti । <b>kāryavirōdhaścēha</b> haviṣāṁ bhasmībhāvalakṣaṇō-
<b>'bhyuccayaḥ</b> ।</p>
<p><b>sāntapanīyā tūtkarṣēt । parārthamuddhr̥tē'gnau prasaṅgādr̥tē nāgnihōtraṁ hōtavyamiti
manvānaḥ pūrvapakṣavādī utkarṣamuktavān</b> । atrādhikaraṇē'g‍nyuddharaṇakālayōrdvayōraṅgayōḥ kasya
tyāgō yukta iti cintyatē । sāntapanīyārthamuddhr̥tē'gnau daivānmānuṣādvā pratibandhabalāt
sāntapanīyāyāmutkr̥ṣṭāyāṁ sāyamagnihōtraṁ prati puruṣasya tāvadadhikārō vidyatē jīvanasyādhikāri-
viśēṣaṇasya vidyamānatvāt । nanu ca tiryagadhikaraṇē sarvāṅgōsaṁhārasamarthasyaivādhikāra
<note>(1) P. 1307</note> <note>(2) R. pravr̥ttikramaṁ</note>
﻿<pb n="r1104"/>
ityuktam । na ca sāntapanīyārthōddhr̥tāgniḥ akr̥tasāntapanīyaḥ punaragnihōtrārthamag‍nyuddharaṇa-
mupasaṁhartuṁ śak‍nōti । apavr̥ttē hi karmaṇi alaukikēna svarūpēṇa gārhapatyamīhavanīyaḥ praviśati
nānyathā । apraviṣṭaśca kathamudadhriyēta । tasmādag‍nyuddharaṇōpasaṁhārāsāmarthyānnādhikārasaṁbhavaḥ
<b>ucyatē</b>---satyamāha bhavān samarthasyaivādhikāra iti । kintu sāmarthyamēvātra cintanīyaṁ kiṁ
taditi । tatrāhitāgnitvādanyannāg‍nyuddharaṇōpasaṁhārasāmarthyam । asti cātra puruṣasyāhitā-
gnitvamiti ag‍nyuddharaṇōpasaṁhārasāmarthyamiti adhikārānapāyaḥ । yathā caivaṁ tathā sarvaśaktya-
dhikaraṇa ēva nipuṇataramupapādayiṣyāmaḥ । tatrāpi satyadhikārē'ṅgalōpēnāpyanuṣṭhānamastīti
sthitē cintyatē---kimag‍nyuddharaṇamapahāya kālānugrahāya tasminnēva kālē'gnihōtraṁ hūyatāṁ, uta
dvitīyē'hani sāntapanīyakaṁ kr̥tvā punaragnimuddhr̥tya kālamātraṁ parityajyāgnihōtraṁ hūyatāmiti
cintāyāṁ prayōgāṅgatvāt kālasyāṅgāṅgabhūtatvam । atō'ṅgabhūtōddharaṇamēvātrānugrāhyam । na
ca parārthamuddhr̥tē'gnau tasminnēva kālē'gnihōtraṁ yuk‍taṁ kartuṁ, aprāsaṅgikatvādagnihōtrasya yadi
hi kālō'trānugrāhyaḥ syāt tadā tantramadhyāvidhānāt niśīṣṭivadagnihōtraṁ syāt । tataśca
parārthamuddhr̥tē'gnau bhavēta । na caitadasti । tasmādutkarṣa ēva tasya nyāyya iti pūrvaḥ pakṣaḥ
<b>rāddhāntī tu nimittatvātkālasyānutkarṣaṁ manyatē</b> । ētaduktaṁ bhavati---nimittarūpaḥ kālaḥ
tadabhāvē'dhikāra ēva nāsti । atō na kālāntarē'gnihōtraṁ hōtavyam । ag‍nyuddharaṇābhāvē tu
adhikāsyānapāyāddhōtavyamityanutkarṣō yuktaḥ । <b>kathaṁ punaḥ kālōnimittam ?</b> yāvatā'ṅga
kāla uktaḥ । <b>uttaraṁ---tasmin sati prayōgāt na punaradhikāriviśēṣaṇatvāt</b>, kālasya
puruṣānupasaṁhāryatvāt । yadā svayamēva kālō nipatati tadā prayōgaḥ kartavyaḥ ityētāvatā
nimittatā kālasyōcyatē na punarbhēdādīnāmivādhikāriviśēṣaṇatvēna । yadā svayamupanipātī
kālaḥ tadā kālāntarē puruṣasya kālē karma kartuṁ sāmarthyaṁ nāstītyanadhikāraḥ । kālāntarē
﻿<pb n="r1105"/>
āhitāgnitayā tu ag‍nyuddharaṇasāmarthyamastītyanapētō'dhikāraḥ । <b>atō nimittē sati
naimittikēna bhavitavyamityarthāt prāsaṅgikatvasiddhiḥ । atō'nutkarṣaḥ</b> ।</p>
<p><b>ṣōḍaśī ca । ṣōḍaśinyaṅgakālavirōdhāt kādācitkatvāccōtkarṣasya anutkarṣaṁ
manyatē pūrvavādī</b> । <q>‘taṁ parāñcamukthyēbhyō gr̥hṇāti’</q> iti vacanēna ṣōḍaśinaḥ ukthyōttara-
kālatā vidhīyatē । 1<b>utkr̥ṣṭē</b>pi cōkthyēṣu kālasyānapāya ēva, śaṅkhābhāvē'pi śaṅkhavēlāyā
iva । yadi paramanutkarṣē ṣōḍaśinaḥ ukthyaiḥ saha yaḥ pratītaḥ kramaḥ sa parityajyatē sa
ca tyak‍tumucita ēva । utkarṣē ṣōḍaśyaṅgabhūtastōtrasya samayāghyuṣitakālabādhaprasaktēḥ । na ca
samayādhyuṣitakālacōdanā atyantāsaṁbhāvyārthā । kādācitkatvādukthyōtkarṣasya । yadā hi
nōkthyōtkarṣaḥ tadā sarvamavikalamupapannamiti aṅgāṅgabādhācca anaṅgakramabādhō nyāyya iti ।
<b>rāddhāntavādī tu avaśyaṁbhāvitvācchāstrātikramasya varamaṅgaśāstrasyātikrama ityutkarṣa-
muk‍tavān</b> । yadyapyanaṅgaṁ kramaḥ tathāpi tāvat nāśāstrārthatā kramasya । tataśca dvayōḥ
śāstrārthatvē varamaṅgaśāstrasyātikrama ityutkarṣaḥ ṣōḍaśinō yuktaḥ ।</p>
<trailer>iti śālikanāthamiśrakr̥tāyāṁ r̥juvimalāyāṁ
pañcikāyāṁ pañcamasyādhyāyasya
prathamaḥ pādaḥ</trailer>
<note>(1) G. utkr̥ṣṭa arthāt prāsaṅgikēṣu</note>
﻿<pb n="r1106"/>
</section>
<section>
<head>r̥juvimalā</head>
</section>
<section>
<head>atha dvitīyaḥ pādaḥ</head>
<p><b>sannipāttē । nanu ca pravr̥ttyā kramō niyataḥ kimidamēkaikasya kr̥ts‍namiti</b> ।
anēnādhikaraṇāntarārambhamākṣipati । padārthānusamayamāśritya pravr̥ttyā kramāniyamō darśita iti
na punaḥ padārthānusamayasādhanaṁ yuktamiti । ucyatē---<b>sthitē ētasminnadhikaraṇē taditi</b> ।
ētadadhikaraṇasiddhamēva padārthānusamayaṁ anāgatāvēkṣaṇēna tatra yuktibalēnāśritya pravr̥ttikramaścintyata
ityarthaḥ । <b>iha punaḥ pūrvapakṣī manyatē sakalapadārthānuṣṭānēnāpi sahatvamupapadyata ēva ।
kimiti kālavyavadhānaṁ kalpyatē ēvamēvānujñātamupapannaṁ bhavati</b> । asyārthaḥ---yadi
kāṇḍānusamayō'pyāśrīyatē tathāpyārādupakārakāṇāmaṅgānāṁ tantratvāt paśūnāṁ sarvēṣāṁ sahaprayōga
upapadyata ēva । ataḥ kimiti <b>vyavadhānaṁ kalpyatē</b> । ēkaikō hi paśuḥ svakīyairaṅgaiḥ saha
prayōktavyaḥ । tatra puruṣāśaktyā yāvatkālaṁ vyavadhānamāpatati tāvadēva prayōgavidhinā'nu-
jñāyatē । tatra yadyēkaikaḥ padārthaḥ paśvantarē'pi kriyatē tadā'nanujñātamapi kālavyavadhānamāpadyatē
<note>(1) P. 1310</note>
﻿<pb n="r1107"/>
tasmādēkaikasmin kr̥ts‍naṁ guṇakāṇḍamapavarjayitavyamiti । <b>rāddhāntavādī tu sahatvacōdanāt
ēkaikasya padārthasya sahānuṣṭhānamavagamyamānaṁ na śakyatē tyak‍tum । atastadanurōdhēna
vyavadhānānujñānaṁ na tatparityāgēnēti padārthānusamayamuktavān</b> । asyārthaḥ---sarva-
paśūnāṁ sāṅgānāṁ sahānuṣṭhānasya cōditatvāt ēkaikamēvāṅgaṁ sahakartavyamiti bhavati । tatra
sannipatyōpakārakāṇyaṅgāni kāryabhēdadarśanāt bhēdēna kartavyāni । tatraikasminnapi padārthē
sarvapaśuvartini kr̥tē tatpadārthānuṣṭhānaparyavasānamiti । anēna prakārēṇa yāvatkālavyavadhānamāpatati
tāvadadhikāravidhiranumanyata ēva nānyaditi । tēna padārthānusamaya ēva yuktaḥ । <b>adhi-
karaṇāntaraṁ vēti kāryavirōdhāt sahatvāvagamatyāgaṁ pāṭhavat</b> pradarśayitum । yaḥ
khalu yathāśās‍traṁ kāryaṁ pramāṇāyattatvāt pramēyasiddhēriti manvānaḥ sahatvaśravaṇabalēna padārthānu-
samayaṁ manyatē tatpratibōdhanāyādhikaraṇāntaraṁ vētyuktam । nirjñātaṁ hi kāryaṁ yatra punarvirudhyatē
tatra kāryārthatvādanuṣṭhānasya kāryānurōdhēna kāṇḍānusamaya ēva nyāyyaḥ । yathā pāṭhakramaḥ kārya-
virōdhī tyajyatē tathā sahatvamapīti ।</p>
<p><b>muṣṭhikapālāvadāna । asminnadhikaraṇē'nāvr̥ttēnāpi muṣṭyādinā kr̥taṁ śāstrārthaṁ
manvānaḥ pūrvapakṣavādī padārthānusamayamuktavān</b> । yadyēkaikō muṣṭiranusamīyatē tadā <q>‘caturō
<note> P. 1311</note>
﻿<pb n="r1108"/>
muṣṭīnnirvapati’</q> iti kr̥ta ēva śāstrārthō bhavati । sahatvacōdanayā sarvaṁ sahakarta-
vyamiti prāptam । yacca sahakartavyatayā sarvaṁ prāptaṁ tasya sarvasyānusamaya
iti muṣṭyādyanusamaya ēva yuktaḥ । <b>rāddhāntavādī tu cōdanātaḥ padārthādhyavasānaṁ
vaidikēṣu ca na lōkavat pramāṇāntarāvasēyam । ēkaṁ cēdaṁ śās‍traṁ <q>‘caturō muṣṭhīnnirvapati’</q>
iti <q>‘dvirhaviṣō'vadyati’</q> iti ca । tasmācchāstrārthānusamayō nyāyya iti manyatē</b> ।
asyārthaḥ---yatkhalu śās‍trē'ṅgatayā nirūpitaṁ tatkartavyam । yacca kartavyaṁ tat sahakartavyam ।
yacca sahakartavyaṁ tadēvānusamētavyam । aṅgāvagamaśca vaidikēṣu śāstrataḥ na pramāṇāntarataḥ ।
śās‍trēṇa ca caturmuṣṭinirvāpasya vidhānāt āvr̥ttasyaivāṅgatā pratipāditētyētāvata ēvānusamayō
nyāyya iti manyatē । padārthādhyavasānaṁ aṅgādhyavasānamityarthaḥ ।</p>
<p><b>saṁyuk‍tēṣu tu । yadi śāstrādanusamayō dvirhaviṣō'vadyatīti ēkatvācchāstrasya
ētāvataivānusamaya iti pūrvapakṣaḥ</b> । śās‍trēṇāvadānaṁ vidhīyata iti manyatē pūrvapakṣavādī ।
anyathā sarvahutataiva syāt । athāvayavēnāpyavayavinō vyāpāra ityucyatē tathāpi niyamārthaṁ
dva‍yavadānamēva vidhīyata iti tasyāṅgatvāt tasyaivānusamayēna bhavitavyamiti । rāddhāntastu
nēdaṁ padārthavidhānaṁ, kintu padārthasaṅkhyāvidhānamētat । atrāyaṁ bhāvaḥ---nityavacchēṣapratipatti-
<note>(1) P. 1312</note>
﻿<pb n="r1109"/>
vidhānāt sarvahutaṁ tāvannāsti । tēnāvadāyaiva hōmē prāptē nāvadānaṁ vidhēyaṁ, kintu tadarthā-
kṣiptāvadānāśritā tu saṅkhyā tadaṅgatvēna cōdyata iti । ataḥ pramāṇāntaraprāptāvadānōpakrama-
pradānāntēnaikapadārthānusamaya ēva nyāyya iti । <b>tasmātpradānāntamēvānusamētavyamiti
siddham</b> ।</p>
<p><b>vacanāt‍tu । arthād‍yūṣadhāraṇamiti pūrvapakṣavādī padārthānusamayaṁ manyatē</b> ।
asyārthaḥ---prakr̥tau yadyūpadhāraṇaṁ kr̥taṁ yajamānēna tadarthādyajamānasyānyatra vyāpr̥tatvāt dvitīya-
puruṣadhāritasya yūpasya añjanādīnāṁ sukaratvāt । yajamānadhāraṇavacanaṁ tu saukaryaprāptānuvāda-
mātram । yaśca prakr̥tāvarthādarthaḥ saṁvr̥ttaḥ na sa vikr̥tau cōdakēna prāpyatē । na ca
vikr̥tāvapyayamēvārthō'rthādēva bhaviṣyatīti śakyatē vak‍tum śāstrārthānāṁ sahacōdanāvagatapadārthānu-
samayavirōdhāt । ataḥ padārthānusamaya ēva nyāyya iti pūrvaḥ pakṣaḥ । <b>śāstrābhēdāt
śāstrārthānāṁ sahatvacōdanāt</b> । śāstrabhēdāddhi tē paśuyāgaśāstrārthā bhinnāḥ । tēṣāṁ caika-
prayōgacōdanācōditānāṁ sahānuṣṭhānasya prāptatvāditi । <b>rāddhāntavādī tu vihitōpapattyarthatvāt
kramasya kāṇḍānusamayamuktavān</b> । asyārthaḥ---yathā vihitānāṁ padārthānāmupapattirbhavati
tathābhūtakrama ādaraṇīyaḥ । tatra yadi padārthānusamaya āśrīyatē tadā añjanādiparivyāṇāntaṁ
yajamānēna yūpasyānavasarjanaṁ vihitaṁ sadbādhyēta । ēkēna yajamānēna bahuyūpavartinastasyā-
śakyatvāt iti । <b>nanu dr̥ṣṭārthatvādanyēnāpi tatkriyata ityuktam</b> । asyārthaḥ---yajamānēna
<note>(1) P. 1313</note>
﻿<pb n="r1110"/>
yūpasyā2navasarjanaṁ dr̥ṣṭārtham । taccānyēnāpi puruṣēṇa śakyata ēva kartumiti padārthānusamayō
na hīyata iti । <b>satyaṁ yadyarthāt dr̥ṣṭārthatā syāt</b> । asyārthaḥ---dvividhaṁ hi dr̥ṣṭārthaṁ
kiñcidarthādēva prāptam, kiñcicchās‍trēṇa niyamārthatayā vihitam । tatra yadarthādēva prāptaṁ
dr̥ṣṭārthaṁ tadyēnaiva śakyatē kartuṁ tēnaiva kriyatē । yatpunaḥ śās‍trēṇaiva cōditaṁ tadyathācōditamēva
kartavyaṁ, yajamānaśca śās‍tracōdita ēva । aniyatasya puruṣasya prasak‍tērniyamārthaṁ yajamāna-
vidhānamupapadyata ēva । <b>tadāha---vidhau tu sati dr̥ṣṭē'pyarthē na śāstrārthō 3vyatikramituṁ
śakyatē । darśitamētat</b> ।</p>
<p><b>paśugaṇē । atrāpi śāstrabādhaṁ manvānaḥ kāṇḍānusamayaṁ manyatē pūrvapakṣavādī</b> ।
yathā pūrvatra śāstrabādhāt kāṇḍānusamayaḥ tathā'trāpi “daivatānyavadāya na tāvatyēva hōtavyaṁ
sauviṣṭakr̥tānyavadyati, sauviṣṭakr̥tānyavadāya na tāvatyēva hōtavyaṁ aiḍānyavadyati iti vacanēnāvadāna-
trayanairantaryacōdanāt padārthānusamayē ca tasya bādhanāt avadānatrayānusamaya ēva yukta iti ।
<b>rāddhāntavādī tu padārthānusamayēpyabādhaṁ manvānaḥ sahatvānugrahāya padārthānusamaya ēva nyāyya
ityuktavān</b> । asyārthaḥ---daivatāvadānānusamayē'pi kr̥tē punassauviṣṭakr̥tānusamayaṁ kurvāṇō
naiva nairantaryaṁ bādhatē । prakr̥tau tvēkatvāt paśōḥ ēkasmin tathākr̥tam । iha punaḥ saha-
cōditapaśubahutvādēkamēvāvadānaṁ sarvēṣu kartavyamiti nāsti śāstrabādhaḥ । tēna sahaprayōgānu-
<note>(1) P. 1314</note> <note>(2) R. napasarjanaṁ</note> <note>(3) G. śāstrārthōpyati</note>
﻿<pb n="r1111"/>
grahāya padārthānusamaya ēva yuktaḥ । <b>mantrōccāraṇatantratā ca sahatvē liṅgam</b> । manōtā-
mantrō hi avadānaprakāśakaḥ sa daivatānusamayapakṣē tantraṁ bhavati । itarathā sauviṣṭakr̥tāvadāna-
vyavahitatvāt manōtāprakāśanasya paśvantarē bhēdēna manōtāmantraḥ prayōktavyaḥ syāt ।</p>
<p><b>nānābījēṣu । kaḥ punarayaṁ viśēṣō'vadānādihōmaparyantānusamaya ityanēnādhikaraṇēna</b> ।
asyārthaḥ---yathā <q>“saṁyuk‍tē tu prakramāt”</q> ityatrādhikaraṇē avadānādihōmaparyanta ēka ēva padārtha
iti tāvatō'nusamaya uktaḥ tathēhāpi kr̥ṣṇājināstaraṇādiphalīkaraṇānta ēka ēva padārtha iti
tāvataivānusamayō nyāyya iti । ētēnaiva gatārthamētadadhikaraṇamityākṣēpaḥ । samādhattē
<b>na khalukaścidviśēṣaḥ । kimarthaṁ tarhīdamadhikaraṇaṁ ? viśēṣamāha---vidhānāt padārthā-
vacchēdō bhavatīti pūrvapakṣavādinō'bhimānaḥ</b> । asyārthaḥ---kr̥ṣṇājināstaraṇādīnāṁ pr̥thak
pr̥thak vihitatvāt pr̥thak padārthatvaṁ pr̥thagaṅgatvaṁ pr̥thagēvānuṣṭhānaprayuktiriti tāvanmātrēṇānusamayaḥ ।
avadānaṁ tu 2na pr̥thagvihitamiti mābhūta tāvanmātrēṇaivānusamayaḥ । <b>rāddhāntavādī tu vadati
vidhēyānyatvēna vidhānōpapattērna padārthāvacchēdāya prabhavō'stīti pūrvōkta ēva nyāyyaḥ</b> ।
asyārthaḥ---vrīhīnavahantīti vākyēna taṇḍulībhāvahēturvyāpāranicayaścōditaḥ । sarva ēva
hi dhātavaḥ phalaviśēṣāvacchinnē vyāpārakṣaṇanicayē pravartantē । tadyathā paciḥ dēvadattaḥ
<note>(1) P. 1315</note> <note>(2) G. omits na</note>
﻿<pb n="r1112"/>
pacatītyatra cullisammārjana-ēdhōharaṇa-sthālyadhiśrayaṇa-udakāvasēcana-agnyabhijvalana-indhanakṣēpaṇa
taṇḍulāvapana-darvīghaṭṭana-viklr̥ttiparīkṣā-avasrāvaṇāvatāraṇātmakē vyāpāravargē । atō'vadhā-
tātmaka ēkaḥ kr̥ṣṇājināstaraṇādiphalīkaraṇāntaḥ padārtha iti tāvataivānusamayō yuktaḥ ।
avāntaravidhayastu na padārthāvacchēdāya prabhavanti, vidhēyamātrabhēdēnāpyupapattēḥ । <b>anēna ca
viśēṣēṇa tadapyatrōdāharaṇam</b> । juhōticōdanayaivāvadānasyāpi gr̥hītatvāt na pr̥thak
padārthatāstīti avadānādihōmāntēnānusamayaḥ । pūrvādhikaraṇē bhavatu vidhānabhēdādēva
padārthabhēdaḥ tathāpi vidhānabhēda ēvātra nāstīti darśitamityanavadyam ।</p>
<p><b>vikārē tvanūyājānām । kaḥ punarayaṁ kramacintāyāṁ pātrabhēdōpanyāsaḥ</b> । lakṣaṇē
saṅgatirnāstītyataḥ2 । <b>kramasiddha‍yurtha iti brūmaḥ bhēdābhēdē kramānyatvadarśanāt</b> । upabhr̥dbhēdē
hyēkāmupabhr̥tamupādāya prayājārthaṁ grahaṇaṁ kāryam । dvitīyāmupādāyānūyājārtham । abhēdē tvē-
kāmēvōpādāya grahaṇadvayamiti kramānyatva bhavati । ataḥ kramasiddha‍yarthaivēyaṁ cintēti ।
<b>atra pūrvapakṣō dravyavikāraśaṅkayā</b> । miśrīkr̥tya grahaṇē prayājādyarthasya dravyasya pr̥ṣattāmātra-
vikārō 3na punaranyatvamēvēti । <b>pātravikārāśaṅkayā ca</b> । maryādāyāṁ kriyamāṇāyāṁ
upabhr̥ttvaṁ na naśyati । api tu vikāramātraṁ tasyaivēti । <b>kālānyatvēna cōpapattēḥ</b> ।
<note>(1) P. 1316</note> <note>(2) nāstītyatra</note> <note>(3) G. omits this na</note>
﻿<pb n="r1113"/>
ēkasyāmēvōpabhr̥ti kālāntarē pr̥ṣadājyamapi grahīṣyata iti । <b>rāddhāntastu dravyavikārāpattēḥ</b>
dravyaśabdēna ca haviḥ pātraṁ cōcyatē tayōrvikāra āpadyatē । sa cāyuktaḥ । havirvikārābhyupagamē
utpavanādyarthabādhaprasaṅgāt । pātravikārē caupabhr̥tatvanāśāpattiḥ । <b>kālānyatvē ca grahaṇayōḥ sahā-
vagamabādhaprasaṅgāt</b> । ataḥ tadanuguṇaḥ grahaṇasahatvānuguṇaḥ pātrabhēdō nyāyya iti siddham ।</p>
<p><b>prakr̥tēḥ</b> । nanu kimatra cintyatē ? kiṁ vaikr̥taṁ pūrvaṁ uta prākr̥tamiti । yāvatā
yāvadēva2 pradhānānantaramavagamyatē tadēva tadanantaraṁ kartavyamityatrāha---<b>vaikr̥tānāṁ pāṭhakramaḥ
prākr̥tairvyavadhīyatē nēticintā</b> । pradhānānantaryamēva sandigdhamityarthaḥ । <b>atra pūrvapakṣamāha
---vyavadhīyata iti pūrvaḥ pakṣaḥ padārthānuṣṭhānēna vyavadhānāvagamāt</b> । yadi pradhānānantaraṁ
prākr̥tāḥ kriyantē tadā pradhānēna saha yō vaikr̥tānāṁ pāṭhakramō'vagataḥ sa vyavadhīyatē ।
anuṣṭhānēna vyavadhānāvagamāt । <b>rāddhāntastu vaikr̥taprayōgavacanāt prākr̥tapadārthāvagamāt
vyavadhānam</b> । vaikr̥tacōdanārthāvacchēdāyaiva hi prākr̥tāṅgayuk‍taṁ pradhānaṁ paṭhitamiti pāṭhakramata
ēva vaikr̥tānāṁ prākr̥tēbhyaḥ paścādanuṣṭhānam । <b>atassūk‍taṁ-antē tu bādarāyaṇa iti</b> ।</p>
<note>(1) P. 1316</note> <note>(2) G. tāvadēva</note>
﻿<pb n="r1114"/>
<p><b>kr̥tadēśāt‍tu</b> । atrēttha pūrvapakṣaracanā । sarvatra vaikr̥tāni tāvatprākr̥tānāṁ paścāt
kartavyānīti sthitaṁ antē tu bādarāyaṇa iti nyāyāt । tatra yāvanmātramapakr̥ṣyatē tāvata
ēvāpakarṣō yuktaḥ na tadantāpakarṣanyāyēna pūrvēṣāmapi; vaikr̥tatvēnāklr̥ptakramaniyamatvāt yūpa-
pratikarṣavaditi । atra rāddhāntamāha---<b>rājasūyēpi vidēvanādavō vaikr̥tēna pāṭhēna virudhya-
mānāḥ nāntē'nuṣṭhānamarhanti</b> । yatra śrutāstatraiva bhavitumarhanti । asyārthaḥ---parasparaṁ tāvat
vidēvanādīnāmabhiṣēkasya ca vikr̥tau pāṭhataḥ kramaḥ pratīyatē । tatrābhiṣēkē pratikr̥ṣṭē sati
cintyatē---kiṁ vidēvanādayō'ntē'nuṣṭhēyāḥ utābhiṣēkātpūrvamiti । <b>atra vaikr̥tapāṭhabalēna</b>
ya ēva pāṭhakramaḥ pratīyatē sa ēva kalpyatē । antē tvanuṣṭhānaṁ vaikr̥tēnaiva pāṭhēna viruddha‍yatē ।
<b>nyāyamātramitaraditi</b> । kimida nyāyamātramiti ? ayamabhiprāyaḥ---antēpi yadanuṣṭhānaṁ
tadapi vaikr̥tapāṭhabalēnaiva pradhānacōdanāgr̥hītatvāt prākr̥tānāṁ vaikr̥tānāṁ paścādēva pāṭha iti
pūrvōktanītyā । tadēva tulyē vaikr̥tapāṭhē kimidamucyatē nyāyamātramitaraditi pūrvapakṣitē
rāddhāntamāha---<b>ētaduk‍taṁ bhavati---nāntē'nuṣṭhānaṁ kēnacitkramēṇāvagamyatē । kiṁ tarhi ?
pūrvāvagamavirōdhādantē'nuṣṭhānamiti nyāyamātramityucyatē</b> । asyārthaḥ---vaikr̥tānāṁ
yadantē'nuṣṭhānaṁ tanna kēnacit śrutyādipratipāditēna kramēṇāvagamyatē । kiṁ tarhi ? pradhāna-
cōdanāparigr̥hītatvēna prākr̥tānāṁ yō vaikr̥tēbhyaḥ pūrvamavagamaḥ tasya virōdhādantē'nuṣṭhānamava-
<note>(1) P. 1318</note>
﻿<pb n="r1115"/>
gamyatē yathāvagamamanuṣṭhānamiti yaḥ pūrvamavagamyatē sa pūrvamanuṣṭhēyaḥ । anyathā'nuṣṭhānāvagamayō-
rvirōdhaḥ syāt । na ca tad‍yuktam । avagamāyattatvādanuṣṭhānasyēti । yaścāsau prākr̥tānāṁ
pūrvamavagamaḥ sa ānumānikaḥ tēnāntēnānuṣṭhānaṁ nyāyamātranibandhanam । yaśca vaikr̥tānāṁ
pāṭhamātranibandhanaḥ parasparakramaḥ saḥ pratyakṣasamadhigamyaḥ । tatra pratyakṣasya śīghrapravr̥ttitvāta
tadvaśēna yaḥ kramaḥ pūrvamaklr̥ptatvāt balīyāniti tadanugrahāyābhiṣēkāt pūrvapaṭhitānāṁ vidēva
nādīnāmapi apakarṣaḥ । yūpapratikarṣē tu agnīṣōmīyapraṇayanādīnāṁ yūpēnaiva svaprāgbhāvibhirapi
padārthaiḥ pratyakṣa ēva pāṭhakrama iti na pratikarṣaḥ ।</p>
<p><b>prākr̥tācca purastādyat । atrāpi prākr̥takramāvagamāt prayōgacōdanāta ēvāntē-
'nuṣṭhānaṁ manyatē pūrvapakṣavādī</b> । asyārthaḥ---prākr̥tānāṁ padārthānāṁ prakr̥tāvēva yaḥ kramaḥ
klr̥ptaḥ tatra madhyē vinā vacanēna vaikr̥tasyānupravēśō na nyāyyaḥ iti prākr̥takramavaśēna prayōga-
cōdanātaḥ pūrvaṁ prākr̥tān padārthānavagamayantyāḥ sāvitrahōmādīnāmapyantē'nuṣṭhānaṁ nyāyyamiti-
na ca dīkṣaṇīyādiśravaṇaṁ madhyē'nupravēśamavagamayitumalam । kramasyānabhidhānāta ।
<b>punaḥ śrutistu ananyārthā kramamēvāvagamayati</b> । yadyapi kramō nābhidhīyatē tathāpi
pāṭhabalēna kramō'vagamyatē । tatra ca punaḥ śrutērananyaparāyāstātparyamiti tadbalēna
madhyē'nupravēśaḥ ।</p>
<note>(1) P. 1318</note> <note>(2) P. 1319</note>
﻿<pb n="r1116"/>
<p><b>sannipātaścēt । atrāpi dīkṣaṇīyāsaṅkīrtanaṁ pūrvavat kramārthaṁ manyatē pūrva-
pakṣavādī</b> । yathā dīkṣaṇīyāyāḥ punaḥ pāṭhāt sāvitrahōmādibhissaha kramakalpanā tathā
rukmapratimōcanādibhirapīti dīkṣaṇīyānantaramēva tēṣāṁ prayōgō yuktaḥ । tatra dīkṣaṇīyāyāḥ
saṅkīrtanaṁ pūrvapadārthakramaparatayaivōktamiti । rāddhāntavādī <b>parastādyathōk‍taṁ nyāyyaṁ manyatē ।
kiṁ punaḥ kāraṇaṁ pūrvasminnēvōpayujyatē na punaḥ parasminnapīti । atrōcyatē---paratō'na-
nyatvāvagamāt pūrvasmiṁścānyatvāvagatē yuktamuktam</b> । asyārthaḥ---yaḥ padārthō vaikr̥tē[tō]
dīkṣaṇīyāyāḥ pūrvaṁ paṭhyatē tasmin bādarāyaṇanyāyādantyatvamavagamyatē /?/ tadanusārēṇa pāṭhasyā-
saṁbhavāt । atastatparatvaṁ 1tāvacchrutēḥ । yastu parataḥ paṭhyatē tasya parabhāvō bādarāyaṇa-
nyāyēnāpyaviruddhaḥ । nirantarapāṭhō'pi avaśyaṁ paṭhitavyatayāpyupapadyatē । tēna nairantaryamapi
na śakyatē vak‍tumiti na tatparatvaṁ śrutēḥ ।</p>
<trailer>iti śrīśālikanāthakr̥tāyāṁ r̥juvimalāyāṁ
pañcikāyāṁ pañcamādhyāyasya
dvitīyaḥ pādaḥ</trailer>
﻿<pb n="r1117"/>
</section>
<section>
<head>r̥juvimalā</head>
</section>
<section>
<head>tr̥tīyaḥ pādaḥ</head>
<p><b>vivr̥ddhiḥ</b> । nanvēṣā śēṣacintētyasaṅgatimāśaṅkyāha---<b>kramārtha ēva pratyēkasamudāya-
saṁbandhaścintyatē । pratyēkaṁ saṁbandhē hi vyavadhānamahatvam । samudāyasaṁbandhē tvalpatvam</b> ।
vitatiḥ kramaḥ, sā pratyēkasaṁbandhē mahatī; samudāyasaṁbandhē tvalpēti । tasmādyuk‍tō vicāraḥ ।
<b>kiṁ punaryuk‍taṁ ? pratyēkamabhisaṁbandha iti । pratipradhānaṁ guṇā āvartanta iti nyāyāt ।
nanu ca pr̥thaktvanivēśinī saṅkhyētyuk‍tam</b> । asyārthaḥ---pr̥thaktvaṁ yatra samavētaṁ tatra
dvitvādikā saṅkhyā niviśata iti dvitīya ēvōktam । tataścaikaikatra ṣaḍādisaṅkhyā kathaṁ
niviśata iti paraṁ samudāya ēva saṅkhyāvidhānamastviti । <b>satyamuktam vidhānavaśāt‍tu
yathōpapadyatē tathā kalpanīyam</b> । asyārthaḥ---yadā tāvata[sāhityaṁ]uddēśyagataviśēṣaṇaṁ syāt
vivakṣitatvāt vivakṣāyāṁ ca vākyabhēdāpattēḥ । sāhityasyāvivakṣāyāṁ pratyēkamēva saṁṅkhyā
vidhīyata iti niścitam । tadanurōdhēnābhyāsanibandhanaṁ pr̥thaktvamāśritya saṅkhyōpapadyata iti
kalpanīyam---yathā <q>‘triḥ prathamāmanvāha triruttamāṁ’</q> ityatra sāmidhēnīnāṁ pañcadaśatvam । yata
<note>(1) P. 1320</note>
﻿<pb n="r1118"/>
ēva pratyēkasaṁbandhō <b>nyāyyaḥ ata ēva <q>‘pañcadaśānyājyāni’</q> ityēvamādiṣu pratyēkasambandhaḥ</b>
pañcadaśādīnāṁ, anyathā tatrāpi samudāyasambandha ēva syāt । <b>atrōcyatē---na vidhānaṁ
padārthamanyathā kartumutsahatē । padārthānurōdhī hi vidhiḥ na vidhyanurōdhinaḥ padārthāḥ
agninā siñcēdityēvamādiṣu darśitam</b> । asyārthaḥ---saṅkhyāpadārthastāvata dvitvādikaḥ
pr̥thaktvē sati niviśatē । pr̥thaktvaṁ ca yādr̥śaṁ samudāyē na tādr̥śamabhyāsē । tēna vidhēyabhūta-
saṅkhyāsvabhāvālōcanayā samudāyasaṁbandha ēva saṅkhyā vidhīyata iti padārthānusārēṇa vākyārthaḥ
pratīyatē । vidhyanusārēṇa tūk‍tēna nyāyēna pratyēkasambandhaḥ । tatra padārthasvabhāvō vihanyatē ।
sō'pyanyathākartuṁ na śakyata iti padārthānurōdhāt samudāya ēva saṅkhyāvidhirāśrayaṇīyaḥ ।
<b>tasmāt yāvatpr̥thaktvaṁ tāvadabhyāsakalpanā na sambhavatīti samudāyē sambandhaḥ । pr̥ṣadājyē
tvētadviparītam</b> । tatra hi kārakatvēna dravyavidhānaṁ kriyāyāśca kārakam । na ca kriyā-
samudāyaḥ kriyā । tēna samudāyē saṁbandhē tūpapattiriti pratyēkasaṁbandha ēva nyāyyaḥ ।
<b>yadapyuktaṁ pañcadaśānyājyānīti āvr̥ttau ḍapratyayaṁ vakṣyāmaḥ</b> tēna tatra na saṅkhyā vidhīyatē ।
kiṁ tarhi ? viśiṣṭasaṅkhyākā āvr̥ttiḥ । sā ca pratyēkasaṁbandhēpyaviguṇaivēti na
vidhānapadārthayōḥ kaścidvirōdha iti yathāvidhānamēva sambandhaḥ ।</p>
<note>(1) P. 1321</note>
﻿<pb n="r1119"/>
<p><b>svasthānāt‍tu । saṅkhyāsampattyarthamabhyāsē prāptē idaṁ cintyatē---kiṁ daṇḍakalita-
vadabhyāsaḥ uta svasthāna iti</b> । anēnāvāntarasaṅgatiṁ ēkapādavyavasthārthamāha । nirākr̥tē
hi pratyēkasambandhē ayaṁ vicāra āpatati । anyathā svasthānavr̥ddhirēva syāta । <b>samudāyābhi-
sambandhāt daṇḍakalitaṁ manyatē pūrvapakṣavādī</b> । uktamētat yāvatpr̥thaktvamasti tāvat
nābhyasitavyamiti । paratastu saṅkhyāsiddha‍yarthamabhyāsē kartavyē daṇḍakalitavadēvābhyāsō
nyāyyaḥ । <b>pūrvapratītakramānurōdhāt svasthānē yukta iti rāddhāntaḥ</b> । asyārthaḥ---prēkṣā-
pūrvakārī yaḥ puruṣaḥ sa parvālōcayati vinābhyāsēna tāvat kṣēmō nāsti । tēnābhyāsō'vaśyā-
śrayaṇīyaḥ । sa idānīṁ yadi daṇḍakalitavata syāta pūrvapratītakrama ēva bādhaḥ syāt । na
cōsau yuktaḥ । tasmāt svasthānavivr̥ddhirēvāstviti । <b>samudāyasaṁbagdhasya tūbhayathā'-
virōdhaḥ</b> ।</p>
<p><b>samidhyamānavatīm । nanu vacanē sati pūrvapakṣa ēva na saṁbhavati</b>---<q>‘antarālē
dhāyyā’</q> iti vacanē sati nāsti pūrvapakṣaḥ, vacanān‍nyāyasya durbalatvāt । <b>uttaraṁ---arthavāda-
pūrvakaṁ tadvacanamiti pūrvapakṣavādī nyāyānusārēṇāpi gacchatyēvēti manyatē</b> asyārthaḥ
<note>(1) P. 1322</note>
﻿<pb n="r1120"/>
---antarālatvēna dhāyyānāṁ yō'yamarthavādaḥ tatpūrvakamidaṁ vacanam । na sākṣācchrūyamāṇamasti
tataśca kalpyavacana[na]nyāyaṁ bādhitumalamiti nyāyānusārēṇāyamarthavādō nēya iti pūrvapakṣavādī
manyatē । <b>rāddhāntastu nāyathārthagrahaṇē pramāṇamastyarthavādasyēti</b> । tēna yathārthavādamī-
dr̥śamēvēdaṁ vacanam । nanu nyāyō'tra pramāṇamarthavādasyāyathārthagrahaṇē tatrāha---<b>na śabdārthaṁ
nyāyō niruṇaddhi nyāyamātraṁ tadityuktam । atō yathārthavādamēvēdaṁ vidhānaṁ nyāyyam</b> ।
nārthavādasvarūpātikramēṇa । <b>dhāyyāśabdanirūpaṇaṁ tu prāsaṅgikam । darśitaṁ ca tat</b> ।</p>
<p><b>stōmavivr̥ddhau । nyāyamātraṁ vacanaṁ bādhituṁ na kṣamata ityuktam । vacanaṁ cēdaṁ
vr̥ṣaṇvantastr̥cā bhavanti । tr̥ca uttamaḥ paryāsa” iti</b> । 2anēna r̥rjvarthaṁmanubhāṣatē
ākṣēp‍tum । adhunā ākṣipati---<b>nanu dvādaśāhē ētadvacanam । atadvikārēṣu kēyamā-
śaṅkā</b> । asyārthaḥ---yadidamuttamasya tr̥casya paryāsatvaṁ vidhīyatē tata dvādaśāha ēva ।
tatprakaraṇa ēvāsya tr̥casya paṭhitatvāt । ataśca kratvantarēṣu kathamiyamāśaṅkā---uttamāta
tr̥cāta paryāsībhūtāt prāgāgantunā3 hi bhavitavyaṁ iti । pratiprakaraṇaṁ dharmāṇāṁ vyavasthitatvāt
<note>(1) P. 1323</note> <note>(2) G. r̥jutvārtha</note> <note>(3) G. āgantubhiḥ</note>
﻿<pb n="r1121"/>
kratvantarēṣvapi dvādaśāhavikārēṣu yā[tā]vaccōdakaprāptā yujyētāpyāśaṅkā । atadvikārēṣu sā
atyantamayuktā । samādhattē---<b>uttamaśabdaśravaṇāt । kimidamuttamaśabdaśravaṇāditi uttamaḥ
paryāsō bhavatīti padārthāṅgatāṁ manyatē pūrvapakṣavādī</b> । uttamaśabdaśravaṇē sati uttamasya
tr̥casya paryāsatvaṁ vidhīyatē na dvādaśāhikasyaiva । tēnōttamatr̥carūpapadārthāṅgatāṁ manyatē
pūrvapakṣavādī (a)vihitaṁ ca kratvantarēṣvapyuttamatvaṁ iti asya tatrāpi paryāsatā vidhīyatē ।
<b>nanu ca padārthāṅgatvē ānarthakyamuktam</b> । yadi padārthamātrē dharmō vidhīyatē tadā dharmavidhē-
rānarthakyaṁ syāt apūrvasaṁbandhābhāvāt । atō dvādaśāhasaṁbandha ēva uttamatr̥cē paryāsatā---
vidhiriti । pariharati---<b>na tadānarthakyaṁ paryāsē sambhavati sarvasya paryāsasyārthavattvāt</b> ।
vidhēyaparyāsasvarūpamēvēdamīdr̥śaṁ yēna padārthamātrasambandhitayāpi vidhānē sati ānarthakyaṁ nāsti ।
<b>kratusambandhinī hi paryāsasaṁjñā</b> । kratōrēva hyantasya paryāsaśabdaḥ saṁjñā, nidhanādiśabdavata
nirupapadāt paryāsaśabdāt kratvantapratipattēḥ । yat‍tu bhāṣyakārēṇa kṣētraparyāsa ityupanyastaṁ
tat sōpapadasya gauṇaprayōgadarśanēna kratvantavacanatvapratipattaya ēvēti mantavyam । yatra hi
akratusaṁbandhi vidhēyamavaghātādi tatra mābhūt padārthamātradharmatā, ānarthakyaprasaṅgāt । yatra
vidhēyamēva kratusaṁbandhi na tatrānarthakyaśaṅkēti । ēvaṁ tāvata atadvikārēṣvasti pūrvapakṣaśaṅkēti
darśitam । saṁprati dvādaśāhavikāra ēvōdāharaṇamiti matvā <b>tadvikārēṣvapi nirākaraṇīya
ēvāyamartha ityupanyāsaḥ</b> । dvādaśāhavikārēṣu cōdakaprāp‍tyāpi śaṅkōpapadyata ityarthaḥ ।
<note>(1) mā. śravaṇaprāmāṇyāt</note>
﻿<pb n="r1122"/>
<b>atrābhidhīyattē---nāyaṁ padārthadharmaḥ । kastarhi ? kratudharmaḥ । kathaṁ ? prakaraṇāt dvādaśāha-
niyōgaikyamavagamyatē na kratvantaraniyōgaikyam</b> । avagamyatē । ētaduk‍taṁ bhavati---yadyapi
padārthamātravarmatayā vidhānē'pi vidhyānartak‍taṁ nāsti tathāpi dvādaśāhaprakaraṇāmnānāt
dvādaśāhaniyōgēnaiva sahānvitābhidhānāta tatsaṁbandha ēva padārthamātrē vidhānaṁ
na kratvantarasambandhē । <b>nanu ca padārthānusārī niyōgaḥ</b> । anyathā dvādaśōpasattvamapi
jyōtiṣṭōmasyaiva syāditi padārthānusārēṇa kratumātrasaṁbandha ēva nyāyya iti cōdayati ।
uttaraṁ---<b>padārthānusārēpyatrāvirōdhāt</b> । tatra hyahīnapadaṁ virudhyatē । iha na
kasyacidvirōdha iti prakaraṇāta dvādaśāhasaṁbandha ēva । <b>tasmānna 1kratvantarasaṁbandhakalpanāyāṁ
pramāṇamasti</b> । tadatra vidhyānarthakyēnāpūrvasaṁbandhiṣu vidhānamityēvarūpaṁ rāddhāntābhāsaṁ nirākartu-
midamuk‍taṁ niyōgaikyēnaiva naiyōgikē rūpē vidhānaṁ nānarthakyaparihārāyēti । <b>yadi paraṁ dvādaśāha-
vikāra ēvaitatsyāt</b> tatra cōdakataḥ prāptēḥ <b>na ca vā tatrāpi । atha vā</b> dvādaśāhavikā-
rēṣvapi nāyaṁ dharmaḥ kiṁ tarhi <b>vr̥ṣaṇvatāṁ dharmaḥ</b> vr̥ṣaṇvatāṁ tr̥cānāṁ madhyē ya uttamaḥ tr̥caḥ
tasyāyaṁ paryāsatvaṁ dharmaḥ । na ta tē kratvantarēṣu santi । tasmāttēṣvapyāgantavō'nta ēva ।
uttamasya hi paryāsatvavidhānāt prāk‌paryāsādāgantanaḥ syuḥ । tannāstītyuktam---<b>nanu ca
padārthadharmō na bhavatītyuktam</b> । kathaṁ vr̥ṣaṇvatāṁ dharma ityucyatē ? <b>satyamuk‍taṁ</b> padārthadharmō na
<note>(1) G. kratvantaradhātvartha</note>
﻿<pb n="r1123"/>
bhavatīti, na punaḥ <b>kratvarthāparityāgēnāpi</b> । kratvarthaparityāgēna padārthadharmō na bhavatītyuktam
na punaḥ tadaparityāgēnāpi । tēna dvādaśāhikavr̥ṣaṇvat‍tr̥cadharmō'yaṁ nānyadīyānyatr̥cadharmaḥ ।
<b>tasmāduk‍taṁ2 tadvikārēṣvapi na bhavati</b> ।</p>
<p><b>antē tūttarayōḥ । nanu kathamatra pūrvapakṣaḥ ?</b> yāvatā vacanāt gāyatryādiṣvēvāgantūnāṁ
nivēśa iti yuktam । <b>vacanamadr̥ṣṭvētyayuktamidam । adhītavēdasya hi dharmaji-
jñāsā । ayaṁ tarhi pūrvaḥ pakṣaḥ । idamapi dvādaśāha ēva vacanam</b> । na kēvalaṁ pūrvādhi-
karaṇē vr̥ṣaṇvantastr̥cā bhavanti tr̥ca uttamaḥ paryāsa iti dvādaśāhē vacanam । api tu <q>“trīṇi
ha vai yajñasyōdarāṇi gāyatrī br̥hatyanup‍ṭup ca atra hyēvāvapanti ata ēvōdvapanti”</q> itīdamapi
dvādaśāha ēva । tathāpi kimityāha---<b>atra viśēṣāgrahaṇāt tadvikārēṣu bhavatu atadvikā-
rēṣu mā bhūt iti pūrvaḥ pakṣaḥ</b> । pūrvatra vr̥ṣaṇvatāmayaṁ dharma iti viśēṣagrahaṇāta
dvādaśāhavikārēṣu ca tēṣāmabhāvāt paryāsatā na bhavati । iha tu viśēṣagrahaṇāta
dvādaśāhavikārēṣu gāyatryādiṣvēvāvāpaḥ udvāpaśca vidhēyau । yē kratavō na dvādaśāhavikārabhūtā
<note>(1) P. 1326</note> <note>(2) dviruk‍taṁ</note>
﻿<pb n="r1124"/>
tēṣu mābhūdityatadvikāra ēvātrōdāharaṇam । <b>atrōcyatē---āvāpanibandhanamētadvacanaṁ yāva-
dāvāpaṁ bhavitumarhati</b> । atra vacanē gāyatryādayō yajñōdaratvēna stūyantē tadupapādanāyēda-
mucyatē-<q>‘atra hyēvāvapanti ata ēvōdvapantī’</q>ti । na cānyataḥ siddhau āvāpōdvāpau gāyatryā
dimātraviṣayau staḥ iti । <q>‘vacanāni tvapūrvatvāt’</q> iti vacanakalpanā । tacca vacanaṁ kalpya-
mānamāvāpamātranibandhanaṁ yāvadāvāpaṁ bhavitumarhatīti tāvanmātrēṇaiva hētusamarthanē yajñōdara-
stutyupapattiḥ । na hyatra dvādaśāhikāvēvātrāpōdvāṣau hētutvēnōcyētē api tu sāmānyata ēva ।
atō vacanamapi kalpyamānaṁ sāmānyata ēva yāvadāvāpaviṣayaṁ, na punaḥ dvādaśāhikāvāpaviṣayam ।
<b>kathaṁ tarhi prakr̥taniyōgaikyaṁ ? na,</b> prakr̥taniyōgaikyaṁ, kāryāśritatvādasya vidhēḥ, kāryamāvāpa-
viṣayamāśritya gāyatryādīnāmayaṁ vidhiḥ । yō'sāvāvāpaḥ sa gāyatryādiṣu kartavyaḥ iti ।
tēnānyataḥ siddhāvāpamāśritya guṇavidhirayam । tēna prakr̥taniyōgaikyaṁ nāsti । na ca
dvādaśāhikāvāpamātraviṣayamidaṁ vacanaṁ api tu āvāpamātraviṣayam । ataḥ kratvantaravartināmapi
gāyatryādīnāmāvāpōdvāpagōcaratvamiti na 2prakr̥taniyōgaikyam । <b>vr̥ṣaṇvatsu upadēśāśraya iti</b>
viśēṣaḥ । upadiṣṭānāṁ vr̥ṣaṇvatāṁ tr̥cānāmēvōttamasya paryāsatā, nānyasya; tēna dvādaśāha-
niyōgaikyaṁ tāsāmiti siddham ।</p>
<p><b>grahēṣṭakam</b> । nanvasaṅgatēyaṁ cintētyāśaṅkyāha---<b>atrāpyaṅgāṅgicintā kramārthaiva</b> ।
/?/vanacitiśēṣatvē praticitīṣṭakōpadhānaṁ pratisavanaṁ ca grahaṇamiti kramānyatvaṁ bhavatīti ।
<b>kathamatra pūrvaḥ pakṣaḥ</b> yāvatā yāgāgnisaṁbandhitvēnōpadēśāta grahēṣṭakasya tacchēṣataiva yuktā ।
<note>(1) P. 1325</note> <note>(2) G. prakr̥ti</note>
﻿<pb n="r1125"/>
uttaraṁ---<b>kāryānupravēśānniyōgārthasya citisavananiṣpattyā cānupravēśasya</b> । asyārthaḥ
---yāvatkiñcidaṅgaṁ tatsarvaṁ niyōgārthaṁ tasya sarvasya kāryānupravēśāt svayaṁ vā tat kartavyam
kiñcidvā tēna kartavyam । na hyakāryānupravēśinā siddharūpēṇa niyōgō niṣpadyatē saṁpādyaviṣaya-
tvānniyōgasya । tasmānniyōgārthasya kāryānupravēśāt pūrvaḥ pakṣaḥ । nanvētāvatāpi pūrvapakṣō na
siddha‍yati yāgāgnyanupravēśitayā niyōgārthasiddhēḥ atrāha-<b>citisavananiṣpattyā cānupravēśasya</b>
kāryārthatvāditi pūrvēṇa saṁbandhaḥ । yō'pyasau yāgāgnyanupravēśaḥ sō'pi citisavananiṣpattyaiva
nānyathā । tasmāt yāgāgnyanupravēśasyāpi citisavananiṣpattyā kāryānupravēśāt citisavana-
niṣpattirēvēṣṭakōpadhānasya grahaṇasya ca kāryam । yacca yasya kāryaṁ kartavyaṁ tattasya kāryamiti savana-
citi śēṣatvamēva grahēṣṭakasya । upasaṁharati---<b>tasmāccitisavanaśēṣō'yamiti pūrvaḥ pakṣaḥ ।
atrōcyatē---upadēśasiddhayarthaṁ hi kāryaṁ na kāryasiddha‍yartha upadēśaḥ । yāgāgnisaṁbandhaścāya-
mupadēśaḥ</b> । asyārthaḥ---satyaṁ kāryānupravēśitā niyōgārthasya । sā tu upadēśasiddha‍yarthā
kathaṁ nāmōpadiṣṭasya niyōgārthatā syāditi na punaḥ kāryamapēkṣyōpadēśaḥ । <b>yāgāgnisaṁbandhaścāya-
mupadēśaḥ</b> । tasmāttatsiddhirēva kāryaṁ na citisavananiṣpattiḥ । yacca kāryaṁ tacchēṣataiva
yuktēti yāgāgniśēṣataiva grahēṣṭakasya । <b>nanu ca nyāyapautarukyamidaṁ aruṇayā krīṇātīti</b> ।
asyārthaḥ---aruṇādhikaraṇēpyētaduk‍taṁ upadēśabalēna āruṇyasya krayaniṣpattirēva kāryaṁ, yadyapi
ca sākṣāt sādhanatā nāsti iti, ihāpi tadēvōcyatē yadyapi sākṣādyāgāgnikāryatā nāsti
﻿<pb n="r1126"/>
tathāpyupadēśabalēna tadēva kāryamiti । <b>tatrāsaṁbhavādapi bhavantīti pūrvapakṣavādī manyatē ।
tannirākaraṇārthamidama</b> । asmārthaḥ---atratyapūrvapakṣavādī ēvaṁ manyatē tatrāruṇādhikaraṇē
anyēna prakārēṇa kāryānupravēśābhāvāt yuktā upadēśabalēnāruṇimnaḥ <b>krayakāryatā</b>2 । iha tu
citisavananiṣpattyāpi citikāryānupravēśitōpapadyata iti imamēva tatratyaṁ rāddhāntāmāsa
nirākartumidamadhikaraṇam । tatrāpi nāsambhavāt krayakāryatā kintu upadēśādēva । sambhavēpi
kāryāntarasya upadēśabalēnaiva kāryāśravaṇāt upadēśa ēva kāryāśrayaṇē hētuḥ na kāryāntarasaṁbhava
<b>iti । prayōjanamuktama</b> ।</p>
<p><b>antē syuravyavāyāt</b> । nanu <q>“yāṁ vai kāṁcit brāhmaṇavatīmiṣṭakāmabhijānīyāta tāṁ madhya-
māyāṁ citāvupadadhyāta”</q> <b>iti vacanē sati pūrvapakṣa ēvātra nōpapadyatē । uttaraṁ---na nōpa-
padyatē । sarvā brāhmaṇavatya ityanuvādaṁ manyatē</b> । sarvā ēvēṣṭakā brāhmaṇavatyaḥ sarvāsāmēva
brāhmaṇōk‍tēnādhikāravidhinā gr̥hītatvāt । viniyuktatvāccādhikāravidhirēvāṅgānāṁ viniyōjakaḥ
sahakāra[ri]mātrāṇi śrutyādīni । tataśca yadyayaṁ vidhirāśrīyatē tadā sarvāsāmēva madhyamāyāṁ
citāvupadhānāta cityantarābhāvaprasaṅgēna madhyamatvānupapattēḥ vacanamidaṁ nirviṣayamāpadyatē ।atō'nu-
vādō'yaṁ madhyamāyāṁ citāvuṣadhēyatvēna yāḥ prāptāḥ tāsāmupadhānamanūdyatē । na ca pramāṇāntamasti,
aupānuvākyānāmiṣṭakānāṁ madhyamāyāṁ citāvupadhānamityanupapannaḥ pūrvaḥ pakṣaḥ । <b>ēvaṁ sati anyā
anyā iti darśanamupapannaṁ bhavati</b>-<q>‘āvapanaṁ vā uttamā citiḥ yadanyā anyā iṣṭakā upadadhāti’</q>
<note>(1) P. 1326</note> <note>(2) R. kriyākārthatā</note>
﻿<pb n="r1127"/>
iti । <b>ēvaṁ prāptē abhidhīyatē । brāhmaṇavatyaḥ śrutiviniyuktāḥ parigr̥hyantē । kimiti ।
mantraviniyōjyatvācchēṣāṇām । samākhyā punaḥ laukikyēvētyuktama</b> । asyārthaḥ
---yadi grāhakābhiprāyēṇa brāhmaṇavatītyucyatē tadā avaiśēṣikatvāta vacanamidamanarthakaṁ syāta
atha viniyōgakāraṇābhiprāyēṇa tadā vaiśēṣikatvādvacanasyārthavattā । na cārthavattvē saṁbhavatyānartha-
kyamucitam । kathaṁ punarvaiśēṣikatvamiti ? atrēdamuttaraṁ---mantraviniyōjyatvācchēṣāṇāṁ
samākhyāviniyōjyatvācca samākhyāyāśca laukikatvēna brāhmaṇatvābhāvāt । tasmānmadhyamāyāṁ
citāvupadhēyā iti । <b>nanu mantrēṇa</b> ityādi nigadavyākhyātam---<b>viśēṣābhiprāyēṇēdamuktaṁ
vacanārthavattvāyētyadōṣaḥ</b> । viniyōgaviśēṣapramāṇāni śrutyādīni tadabhiprāyēṇa brāhmaṇavatī
grāhyētyarthaḥ । <b>darśanē tu mantrābhiprāyēṇānyatvaṁ varṇanīyam</b> । anyamantrakatvēnānyatvaṁ
vyākhyēyaṁ prāptipūrvakatvāddarśanasya ।</p>
<p><b>prāglōkaṁ pr̥ṇāyāḥ</b> । atrēdr̥śō viṣayaḥ agniprakaraṇē citiprakaraṇē citiviśēṣamanārabhyaiva
sāmānyēna <q>‘lōkaṁ pr̥ṇa chidraṁ pr̥ṇa’</q> iti paṭhitamiti । pūrvapakṣamākṣipati---<b>nanu cāntē vādarāyaṇa
iti nōpapadyatē lōkaṁpr̥ṇāpi brāhmaṇavatyēva</b> । asyārthaḥ---<q>‘yāṁ vai kāñcita’</q>
<note>(1) P. 1326</note>
﻿<pb n="r1128"/>
ityanēnaupānuvākyakāṇḍapaṭhitānāṁ lōkaṁ pr̥ṇāyāśca madhyamāyāṁ citau upadhānam1 ।
lōkaṁpr̥ṇā hi sāmānyēna vihitā madhyamāyāmēva citāvupaghātavyēti vidhānamava-
kalpyatē । tataścaikēnaiva vacanēna prāp‍nuvantīnāmiṣṭakānāṁ idaṁ na yujyatē vak‍tuṁ---antē tu
vādarāyaṇa iti । samādhattē---<b>nanu ca mantravidhānārthaṁ tadvacanaṁ</b>, tēna lōkaṁ pr̥ṇā na
brāhmaṇavatī । punarākṣēptā''ha---<b>nanu ca sarvā ēva mantradvārēṇa cōdyantē</b> । yā api
brāhmaṇavattvēna sammatāḥ tā api mantradvārēṇa cōdyantē, tēna lōkaṁ pr̥ṇāpi mantradvārēṇa cōditā
brāhmaṇavatyēva । samādhātā āha---<b>satyaṁ tathāpi iṣṭakābhidhānapradhānō'yaṁ nirdēśaḥ
<q>‘citriṇīrupadadhāti’</q> ityēvamādiṣu</b> । tēnēṣṭakā ētā brāhmaṇavatyaḥ । <b>iha punaḥ <q>‘lōkaṁ
pr̥ṇa chidraṁ pr̥ṇa’</q> iti mantrapradhānō'yaṁ nirdēśaḥ iti laiṅgikyēvēyam</b> । mantrō hi prakaraṇē
paṭhitaḥ kañcidarthaṁ prakāśayannaṅgam । 2śak‍nōti cāyaṁ cāyaṁ mantraḥ iṣṭakāmabhidhātumiti mantra-
viniyōgabalēna iṣṭakāyā api viniyōgaḥ । iha laiṅgikyēvēyam । prakaraṇādhītamantraviniyē-
/?/yatayā cēyaṁ prathamapraviṣṭā । aupānuvākyakāṇḍasamāmnātāstu brāhmaṇavatītvēnānupraviśanti
ityāgantavaḥ । atō'ntē tu bādarāyaṇa iti yuktam । nanu lōkaṁ pr̥ṇāyā laiṅgikyā api
saṁpūraṇārthatayāva1gamādantē nivēśōyuktaḥ brāhmaṇavatīnāṁ tu prāglōkaṁ pr̥ṇāyā iti yuktam ।
ucyatē---na tasyāḥ pūraṇārthatvē pramāṇamasti । yō'pyarthavādaḥ sō'pi mantramēva saṁpūraṇārthatayā
stauti nēṣṭakāmiti । <b>rāddhāntastu mantrārthavādānyathānupapattēḥ laiṅgikā api prāgēva
brāhmaṇavatya iti yuktam</b> । asyārthaḥ---mantrasyāpi yō'yaṁ saṁpūraṇārthavādaḥ sa iṣṭakāyā-
<note>(1) G. vidhānaṁ</note> <note>(2) G. adds na</note>
﻿<pb n="r1129"/>
statprakāśyāyāḥ saṁpūraṇārthatvēnōpapadyatē nānyathā । tasmādiṣṭakāpi sampr̥raṇārthaiva । atō'nta
ēva lōkaṁpr̥ṇā yuktēti । tasmāt prāgēva brāhmaṇavatya iti yuktam ।</p>
<p><b>saṁskr̥tē karma । āhitāgnēradikāraśravaṇāt ādhānēna cāgnīnāmutpattēḥ
bhavatyanantaramadhikāra iti pūrvaḥ pakṣaḥ</b> । āhitāgniradhikārīti mīmāṁsakaprasiddha‍yā-
śrayaṇāt । na cēyaṁ nirmūlā prasiddhiḥ ādhānēnāgnīnāmutpattēḥ <q>‘agnīnādadhīta’</q> iti
nirapēkṣādhānaśravaṇāt ādhānamātra ēva kr̥tē'gnimattvāta kratuṣvadhikārō yuktaḥ । nanvadhikāra
ēvaivaṁ cintitam sa cāsaṅgata ityatrāha---<b>ādhānānantarakramasiddhiścānēna prakārēṇōktā yathā
<q>‘āhitāgnirna klinnaṁ dārvabhyādadhyāt’</q></b> ityēvamādīnāṁ vratānāmādhānānantaraṁ kramasiddhiḥ ।
<b>ēvaṁ prāptē'bhidhīyatē । ubhayamagnyarthamityuktaṁ</b> tr̥tīyē । tēna na kēvalēnādhānēnāgnīnā-
matpattiḥ । <b>yaścāhitāgnēradhikārō mīmāṁsakairucyatē asāvāhavanīyādimukhēnāhitāgniḥ</b>
āhavanīyādimān bhavati tēnāsāvēva trētāvanti karmāṇi śak‍nōti kartumityadhikāraḥ ।
-<b>na cēṣṭibhirvinā''havanīyādayō bhavanti iti na karmasvadhikārō'</b>kr̥tapavamānēṣṭēḥ puruṣasya ।
<b>darśanaṁ punaḥ agnyarthasyaiva hōmasya</b> । agniṁ vai sr̥ṣṭaṁ’ iti yadida hōmadarśanaṁ na tanmukhyāgni-
hōtraviṣayaṁ darśanam । uk‍tēna nyāyēna tasyābhāvāt । kintu anyasyaivāgnisaṁskārārtha-
syaitaddarśanam । tatraiva praśaṁsanārthamagnihōtrapadaṁ prayuk‍tam । ‘vratānāṁ tu prakr̥tyartha ēva bhūta-
﻿<pb n="r1130"/>
tayā nimittaṁ nāgnayō niṣpannāḥ niṣpannaśca prakr̥tyarthō vināpi panamānēṣṭibhiriti yuk‍taṁ
naimittikam ।</p>
<p><b>sañcitē tu । ihāpyāhitāgnirna klinnaṁ dārvabhyādadhyāta ityēvamādivata cayanānantaraṁ
vrataprāptiṁ manyatē pūrvapakṣavādī</b> । yathāhitāgnivratānāmādhānānantaramēva prāptiḥ agni-
cidvratānāmapi cayanānantaramēva prāptiriti pūrvapakṣavādī manyatē । kutaḥ ? prakr̥tyarthasya
nimittatvāt bhūtatayaiva । bhūtē cāyaṁ kvip agniciditi । <b>atrōcyatē-nēdamāhitāgninā tulyam ।
tatra hi agnyarthamādhānaṁ</b> na punaḥ agnikāryakratvarthaṁ kratuṣu viniyōgābhāvāt । <b>iha punaḥ
prakaraṇāmnānāt agnikāryārthaṁ cayanaṁ prōkṣaṇamiva vrīhikāryārtham । kāryaṁ cēha kr̥tsna-
kratuprayōgasādhyamiti kratusamāptāvēvāgniciditi । ataḥ kratvantē'gnicinniyamaḥ</b> ।
nanu cādhānamapi agnyarthamēva ādhānapavamānēṣṭisādhyāścāgnaya itīṣṭa‍yanta ēvāhitāgniḥ syāta ।
atō vratairapīṣṭa‍yanta ēva bhavitavyamiti । atrōcyatē---ādhānē kr̥tē agnigatamutpannamēvādhāna-
kāryamadr̥ṣṭasaṁskāraḥ । yadi paraṁ pavamānēṣṭīnāmakr̥tatvāt tatkr̥tasaṁskārābhāvādāhavanīyaśabdō
na prayujyatē ubhayakr̥tāgnisaṁskāranibandhanatvādāhavanīyaśabdasya ubhayānuṣṭhānē sati prayōgāt ।
tēna ādhānānantaraṁ bhavatyāhitāgniḥ na punaḥ āhavanīyādimān iti । <b>na cāgnicayana-
nimittā ētē niyamāḥ kratōravagamyantē bhēdanādihōmādivat । yadi hi kratvaṅgamētē</b>
<note>(1) P. 1328</note>
﻿<pb n="r1131"/>
niyamāḥ syuḥ tadā aṅgairvinā kāryāsiddhēḥ na kratvanantarabhāvitvaṁ syāt । kintu prakr̥tyartha ēva
nimittamēṣāṁ syāt । na ca tadasti, <b>kr̥taprayōgasyaivāgnicidabhidhānāt । tasmāt
kratvantē niyamā iti siddham</b> ।</p>
<p><b>parēṇāvēdanāt</b> । nanvasaṅgatēyaṁ cintētyata āha-<b>atrāpi 2dīkṣitapadārthakrama-
siddha‍yarthamidaṁ cintyatē kiyadbhirdīkṣitō bhavatīti । yāvatā dīkṣābhisaṁbandhaḥ tāva-
dbhirdīkṣitō bhavatīti pūrvapakṣavādī manyatē sarvēṣāmutpattyarthatvāt yathā''dhānēna pavamānēṣṭi-
bhiścāgnayaḥ</b> । asyārthaḥ-daṇḍēna dīkṣayatītyēvamādīnāmapi dīkṣāsaṁbandhō vidyatē alaukikaśca
dīkṣāpadārthaḥ sādhanīyaḥ3 । tēna saha yaḥ saṁbandhaḥ sa utpādakatayaivēti saṁbandhabalēnōtpādakatvē
kalpyamānē kalpanālāghavānnimittānāmēvōtpādakatvaṁ kalpanīyamiti । <b>anyathā hi vikalpaḥ
syāt pratyēkaṁ dīkṣārthanirvr̥ttēḥ</b> । yadi dīkṣaṇīyayaiva dīkṣitō bhavati tadā daṇḍādīnāmapi
dīkṣāsaṁbandhāviśēṣāt kēvalānāmēvōtpādakatvē vikalpaḥ syāt । sa cāyuktaḥ ।
<b>ata ēvābhidhānamapyuttarakālamēva</b> । atrōcyatē---<b>dīkṣiṣyamāṇa ityadhikāripadamidam</b> ।
<note>(1) P. 1329</note> <note>(2) G. yadi padārthanimittapadārthakrama</note> <note>(3) G.
upādēyaḥ</note>
﻿<pb n="r1132"/>
<q>“āgnāvaiṣṇavamēkādaśakapālaṁ nirvapēddīkṣiṣyamāṇaḥ”</q> ityadhikāriviśēṣaṇam । <b>na cādhi-
kārā1niṣpattērviṣayasiddhiriti ṣaṣṭhē vakṣyāmaḥ2</b> tasmāt dīkṣaṇīyā tāvaddīkṣōtpādivēti
siddham । daṇḍādīnāṁ ca dīkṣāsaṁbandhamātraṁ pratīyatē । tacca saṁskārakatvēnāpi sambhavatīti ।
iṣṭēstu sākṣādutpādakatvamēva । <b>tasmādiṣṭērēva dīkṣitatvasiddhiḥ samuccayaścaivamēvōpapannō
bhavati utpattisaṁskārabhēdāt</b> । dr̥ṣṭirutpādikā daṇḍādayastūtpannasaṁskārakā iti bhinnakārya-
tayā samuccayō yuktaḥ । anyathā hi vikalpaḥ syāt <b>sarvēṣāmutpattyarthatvāt anapēkṣaśravaṇācca ।
kathaṁ tarhi ādhānapavamānēṣṭīnāṁ samuccayaḥ</b> ādhānasya pavamānēṣṭīnāṁ cōtpattyarthatvāt ana-
pēkṣaśravaṇācca । uttaraṁ---<b>prayōjanāntarābhāvāt na tatra tayōrgrāhakaṁ kiñcidasti । iha
punaḥ jyōtiṣṭōmavidhēḥ vikalpastulyārthānām</b> । asyārthaḥ---yadyādhānapavamānēṣṭīnāmagni-
saṁskārabhūtānāmēkō vidhiḥ grāhakaḥ syāt tadā tasya sakr̥tprayuk‍tēḥ ēkamēvānuṣṭhānamiti
tulyakāryatvāt ēkamēvōpādāpayēt । tataśca vikalpaḥ syāt । na caitadasti । kāmaśrutasya-
stvāhavanīyādibhissādhyā āhavanīyamēva prayuñjatē ubhayasaṁskāranibandhanaṁ cāhavanīyatvamiti
tatprayuktānāṁ yuktassamuccayaḥ । daṇḍādīnāṁ tu jyōtiṣṭōmavidhirgrāhakō'stīti ēkakāryāṇāṁ
vikalpaḥ syāt । <b>tasmādasmatpakṣa ēva samuccayasiddhiḥ syāt । na cābhidhānābhāvādarthā-
bhāvaśśakyatē vak‍tumiti darśitam</b> ।</p>
<note>(1) G. adhikārasiddhē</note> <note>(2) G. adds viṣayaḥ siddhaviṣayapratipattiradhi-
kāriviśēṣaṇānniṣpattēriti ṣaṣṭhē vakṣyāmaḥ ।</note>
﻿<pb n="r1133"/>
<p><b>aṅgavatkratūnām । nanu cāvaśyaṁbhāvini kramē pāṭhānniyama uktaḥ</b> । asyārthaḥ
---yatrānēkēṣāṁ padārthānāṁ ēkēna kartrā'nuṣṭhānaṁ kartavyaṁ tatrāvaśyaṁbhāvini kramē pāṭhāt krama-
niyama uktaḥ । ēkādhikāravidhiprayuktānāṁ ca ēkēna kartrā'nuṣṭhānaṁ prayujyatē na nānādhikāra-
prayuk‍tānāṁ; atastatra kathaṁ pāṭhāt kramaniyama āśaṅkyatē । kiñca kratvantaravaditi pūrvapakṣē
pravr̥ttyadhikaraṇē yadupanyastaṁ tatrāpi <b>vyatirēkō varṇitaḥ</b> vaiṣamyamuktam । <b>bhinnaprayōga-
vacanatvānnaiṣāṁ krama upapadyata iti</b> । atastēnaiva vaiṣamyōdbhāvanēna kratvantarāṇāṁ pāramparyakrama-
niyamō nāstīti darśita ēva rāddhāntaḥ । ataḥ <b>kathamatra pūrvaḥ pakṣaḥ</b> ? ucyatē---<b>anēkānuṣṭhāna-
nibandhanō'yaṁ kramaḥ । anēkāni kāmyāni karmāṇi kurvataḥ yukta ēva kāminaḥ kramaniyama
iti pūrvapakṣavādī manyatē</b> । ēkādhikāraprayuktā vā bhavantu anēkādhikāraprayuktā vā padārthāḥ
sarvathā yatrānēkēṣāṁ padārthānāmēkēnānuṣṭhānaṁ tatra kramaḥ । anēkāni kāmyāni karmāṇyēkēna
kāminā kartavyānīti kramē sati pāṭhādavagataḥ kramaniyama ādariṣyatē । <b>kathaṁ tarhi sarvasvārē
pāṭhakamaḥ</b> ? uttaraṁ---<b>arthādbādhō bhaviṣyati</b> । diṣṭāṁ gatiṁ gatavati yajamānē paratō'nuṣṭhānā-
bhāvāt arthākhyēna pramāṇēna bādhō bhaviṣyatīti <b>na dōṣaḥ । atrābhidhīyatē---vidhivitā-
cintēyaṁ na puruṣēcchāvitānacintā</b> । vidhīyanta iti vidhēyāḥ padārthā ucyantē । tēṣāṁ
vitāḥ atrādhyāyē cintyatē । na puruṣēcchāvitānacintā । kutaḥ ? <b>acōdanālakṣaṇatvāttasya</b>
<note>(1) P. 1331</note>
﻿<pb n="r1134"/>
icchāvitānasya । yadi puruṣēcchāyāḥ kramaniyamō bhavēt tadā kāmyānāṁ karmaṇāṁ kramaniyamō
bhavēt, adhikāriviśēṣaṇakramēṇādhikārasyāpi kramavattvāt । na punaḥ <b>icchāyā aniyamē</b>
yathēcchōtpādaṁ aniyamēnādhikārōtpattēḥ । na cātra puruṣēcchāvitānaścintyatē । tasyācōdanā-
lakṣaṇatayā cōdanālakṣaṇavēdārthavicārē'saṅgatatvāt । icchāśritatvācca tasya icchāvadacōdanā-
lakṣaṇatvam । ēvaṁ tāvat acintanīyatōktyā puruṣēcchāvitānasya tannibandhanaḥ kāmyānāṁ
kramaniyamō nāstītyuktam । saṁprati sākṣāt karmaṇāmēva kramō na śābda iti darśayati
---<b>ēkasya cādhikāravidhēḥ aṅgavidhivitānasaṁbandhō nādhikārāntaramapēkṣatē</b> । ēkā-
dhikāravidhiprayuktānāmaṅgapradhānānāṁ yugapat 1prasaktānuṣṭhānānāṁ puruṣāśaktyā vitānasambandhō bhavati
na punaradhikārāntaramapēkṣatē । tēna bhinnādhikāraprayuktānāṁ kramāvatārō nāstītyarthaḥ । kutaḥ ?
<b>asaṁbandhāt</b> parasparamadhikārāṇāṁ saṁbandhābhāvāt । idamatrākūtam---ēkādhikārānu-
praviṣṭānāṁ ēkadēśasthānāmiva paṅ‌ktirūpā vitatiḥ nānyathētyarthaḥ । <b>asaṁbandhasya</b>
ca vidhēyāsaṁbandhasya ca vitānasya śābdataiva <b>na śakyatē vak‍tum</b> । tasmāt aśābdō'yaṁ
parasparakramaḥ kāmyānām । na ca śābdasyānuṣṭhātārō'śābdamādriyantē । yadi tāvadēkasmin
kālē bahavaḥ kāmā nipatēyuḥ tadā yugapadadhikārē sati bahuṣu karmasu kramāpēkṣā syāt । na
caitadasti । kāmānāyā yugapadutpādābhāvāt । tadāha---<b>na ca sarvakāmasyādhikāraḥ</b> । kutaḥ ?
<b>yōgasiddha‍yadhikaraṇē pratyuktatvāt</b> । ataḥ kāmatō'pi kāmayaugapadyādapi na vidhēyēṣu karmasu
kramasaṁbandhaḥ । pāṭhamātrē vā ādriyamāṇē sarvasvārē pāṭhakramaḥ kēna vāryatē । arthēnēti cēt
tatrāha---<b>arthasya saṁbandhaviṣayatvāt</b> । arthākhyaṁ pramāṇaṁ vidhēyasaṁbandhacōdanālakṣaṇakrama-
2viṣayatvāt nācōdanālakṣaṇē pramāṇaṁ bhavatīti kutō bādhakam । <b>tasmāt kāmyēṣvaniyamaḥ</b> ।</p>
<note>(1) G. prayukta</note> <note>(2) G. viṣayatvaṁ</note>
﻿<pb n="r1135"/>
<p><b>ya ētēnētyagniṣṭōmaḥ</b> । nanu asaṅgatēyaṁ cintētyāśaṅkyāha---<b>uparitanasyādhikaraṇasya
viṣayapradarśanārthamidamadhikaraṇam</b> । uparitanaṁ hyadhikaraṇaṁ kramacintārthaṁ tasya viṣaya-
prasiddha‍yarthamityaupōddhātikatayā saṅgatirityarthaḥ । jñātē hi ētēnētyasyārthē tadapēkṣō'nyēnētyanya-
śabdārthō nirūpayituṁ śakyaḥ । <q>“ēṣa vāva prathamō yajñō yajñānāṁ yajjyōtiṣṭōmaḥ ya ētēnā niṣṭvā
athānyēna yajatē”</q> ityuk‍tē jyōtiṣṭōma ēva pratīyatē sarvasaṁsthaśca jyōtiṣṭōmaḥ । ataḥ sarvāsāmēva
saṁsthānāṁ 2vāda iti pūrvaḥ pakṣaḥ । nityatvādagniṣṭōmasaṁsthasya prakaraṇamiti rāddhāntaḥ । atra
hi agniṣṭōmō jyōtiṣṭōmaprakaraṇē samāmnānāt asya vākyasya jyōtiṣṭōmasyaivānēna yajñāntarā-
pēkṣayā pūrvakālatōcyatē agniṣṭōmasaṁsthā ca nityā । tēna tatsaṁsthasyaiva prakaraṇam vikr̥ti-
bhūtāni saṁsthāntarāṇītyuk‍taṁ tr̥tīyē । anyathā nityānityasaṁyōgavirōdhaprasaṅgāt । tēna
tatsaṁsthasyaivāyaṁ vāda iti ।</p>
<p><b>athānyēnēti । ētēnētyagniṣṭōmasaṁsthasyāvamarśāt anyēnēti saṁsthānta-
rāvamarśaṁ pūrvapakṣavādī manyatē</b> । samānajātīyāpēkṣō'yamanyaśabdaḥ । yathā ēkapuruṣa āgataḥ
anyō nētyuk‍tē puruṣāntaramēva pratīyatē tathēhāpi saṁsthāpēkṣayā'nyatvē saṁsthāntaramēva pratīyata
iti---<b>rāddhāntī tu ēṣa vāva prathamō yajñō yajñānāṁ iti yajñaśrutēḥ yajñāntaramēvānyaśabdēna</b>
<note>(1) P. 1333</note> <note>(2) G. anuvādaḥ</note>
﻿<pb n="r1136"/>
<b>pratīyata ityuktavān</b> yajñasaṅkīrtanēna yajñantaramēvānyaśabdēnōcyatē । yadyēvamētacchabdē-
nāpi tarhi jyōtiṣṭōma ēvōcyatāṁ sarvasaṁsthaścāsāviti sarvasaṁsthasyaiva pūrvatvamapi syāta ityatrāha
---<b>agniṣṭōmasaṁsthasya nityatvāt ya ētēnētyucyatē</b> nityānityasaṁyōgavirōdhēna nityasaṁsthasya
prakaraṇamiti pūrvatvavidhau nityatvādagniṣṭōmasaṁstha ēvōcyatē । <b>tathā cāpattivihārāvupapannau
bhavataḥ</b> । bhēdē satyāpattivihārau nānyathā । jyōtiṣṭōmāpēkṣayā tāvucyētē na nityasaṁsthā-
pēkṣayā vihāravākyē <q>‘yajñāta’</q> iti śravaṇāt sarvē ca jyōtiṣṭōmā yajña iti । atō'rthavādava-
śēnāpattivihāraviṣayō yajñāntaramēva anyaśabdēnōcyatē । āpattyākṣēpaparihārau bhāṣya
ēvōktau ।</p>
<p><b>ēkastōmē vā</b> । ēkastōmānāṁ vākyaśēṣādanyēnēti grahaṇam । vākyaśēṣē ēka-
stōmāḥ kratavaḥ kīrtyanta iti ta ēvānyaśabdēnāpi grāhyāḥ <b>nacānyēnētyanyatvamātrāvagatēḥ</b>
nacaikastōmā grāhyāḥ anyaśabdādanyamātrapratītēḥ । <b>nanu ca vākyaśēṣādviśēṣāvagatiri-
tyuktam</b> । anyathā hi arthavādapadānāṁ atiparōkṣā vr̥ttiḥ syādityarthaḥ । uttaraṁ
<note>(1) P. 1334</note>
﻿<pb n="r1137"/>
<b>---sandigdhēṣu vākyaśēṣānnirṇaya uktaḥ । iha tu asandigdhaiva jyōtiṣṭōmādanyēṣvavagati-
riti arthavādamātramētat</b> । na hyanyamātrē arthavādapadānāṁ atiparōkṣā vr̥ttiḥ anyamātra-
grahaṇē'pi ēkastōmasaṅkīrtanamupapadyatē । saṁsthāntaraparigrahaṇē jyōtiṣṭōmāpēkṣayā āpattivihārā-
va/?/papannāvēvēti yuktamāpattivihāraviṣayakratvantaragrahaṇam ।</p>
<trailer>iti r̥juvimalāpañcikāyāṁ pañcamasyādhyāyasya
tr̥tīyaḥ pādaḥ</trailer>
﻿<pb n="r1138"/>
</section>
<section>
<head>r̥juvimalāpañcikāyāṁ</head>
</section>
<section>
<head>caturthaḥ pādaḥ</head>
<p><b>kramakōpaḥ । <q>‘atra balābalacintā’</q></b> ityanēna arthācca ityadhikaraṇē balābalacintā
na kr̥tēti darśayati । <b>pūrvapakṣavādinō'bhiprāyaḥ avidhēyatvāt kramasya avagatēśca
tulyatvādvikalpaḥ iti । rāddhāntastu vidhēyavirōdhādavagatērēvātulyatvamiti śrutyarthayōrbala-
vattvamuktam</b> । āśvinō daśamō gr̥hyatē taṁ tr̥tīyaṁ juhōti [iti]grahaṇē daśamatā āśvinasya
daśamaprātipadikābhihitā vākyēna viniyuktā aṅgabhr̥tā niyōgasiddha‍yarthamupādēyēti vidhēyā ।
tasyāṁ cāśrīyamāṇāyāṁ 1paurvāparyabalēna viśēṣē sati yādr̥śī vitatiravagamyatē sā śrutipramāṇikā
akṣaramūlatvāt । tatra yadi pāṭhakrama ādriyatē vihitaṁ daśamatvamaṅgabhūtamēva nōpapadyatē ।
atō vidhēyavirōdhāt pāṭhakramō durbalaḥ । tathā arthakramē 3yavāgvā vidhēyāyāḥ pāṭhakramēṇa
hōmasya parastātpākē hōmaṁ prati sādhanatvānupapattēḥ vidhēyavirōdhāt pāṭhakramasya durbalatvam ।
<b>atra śrutyarthayōrvirōdhē kathaṁ ? uttaraṁ---naivōdāharaṇamasti</b> atha tvasti <b>artha ēva tarhi</b>
<note>(1) P. 1335</note> <note>(2) G. paurvāparyaviśēṣē</note> <note>(3) G. yavāgūtpattipāṭhakramēṇa</note>
﻿<pb n="r1139"/>
<b>balīyān kāryē hyatrārthaśabdēnōcyatē । kāryārthaśca kramaḥ । ataḥ śrutimapabādhatē kāryaviṣa-
tvāttasyāḥ</b> । ētaduk‍taṁ bhavati---śrutigamyaṁ kāryaṁ tēna śrutyarthayōrvirōdha ēva nāsti । atha
kāryaṁ kutaścit śrutinirapēkṣamēvāvagataṁ tadā tadvirōdhinī śrutirnādaraṇīyā, kāryasya pramēyatvāt
śrutēśca pramāṇatvāt pramēyārthatvāt pramāṇasyēti ।</p>
<p><b>avadānābhidhāraṇa</b> । atrāpi pravr̥ttikramamukhyakramayōḥ <b>balābalacintā । pravr̥ttēḥ
pūrvapravr̥ttatvāt pravattirbalīyasīti pūrvapakṣavādī manyatē</b> । dadhidharmāṇāṁ yā pravr̥ttiḥ
anuṣṭhānaṁ sā pūrvēdyuḥ pravr̥ttā । tannibandhanaścaiva pravr̥ttikramaḥ iti pravr̥ttirbalīyasīti manyatē ।
<b>kāryārthatvātkramasya avadānasya ca pradānōpakramatvāt mukhyakramō balīyaniti rāddhāntaḥ</b> ।
yathā kāryaṁ nirvarṇyatē tathā kramō grāhyaḥ kāryārthattvāttasya hōmaścāvadānādīnāṁ kāryaṁ, tēna tadvaśēna
ya kramaḥ sa ādaraṇīyaḥ । pradānōpakramatvāccāvadānādīnāṁ yathāpradānamēva kramō grāhya iti ।
<b>darśanamuktam</b> ।</p>
<note>(1) P. 1337</note>
﻿<pb n="r1140"/>
<p><b>vacanādiṣṭipūrvatvam</b> । atrāpyakṣaraparaṁ <b>kramamaṅgīkr̥tya cintā</b> । akṣarēbhyaḥ paraṁ1
akṣaraparaṁ akṣaravaśēnāvagamyata iti yāvat । na punaḥ kramaparāṇyēvākṣarāṇi kintu kāla-
parāṇi kālārthatvātsaṁyōgasya । tēna kālasaṁbandharūpē paurvāparyē sati vitativiśēṣaḥ kramātmakō-
'vasīyata ityakṣaraparatā । <b>tatra pūrvapakṣavādī <q>‘sōmēna yakṣyamāṇa’</q> iti nākṣaraparatā kramasya
sambhavatīti manvānaḥ iṣṭipūrvatāmēvāha । kathaṁ punarna saṁbhavati ? ādhānavidhānaparatvā-
dvākyasya</b> । sōmēna yakṣyamāṇō'gnīnādadhīta iti ādhānamēva sōmēna yakṣyamāṇasya vidhīyatē
2na punarādhānānantaryaṁ sōmayāgasya vidhīyatē । tadā hyēvamucyēta ādhānāntaraṁ sōmēna
yajētēti । na caivamuktam---<b>darśapūrṇamāsābhyāmiṣṭvā iti tu kālavidhānāt kramasiddhiḥ</b> ।
atrābhidhīyatē---<b>yēyamadyatanī vibhaktiḥ sā nādhānānantaryādr̥tē sambhavatīti tatrāpyarthāt
kramasiddhiḥ</b> । sōmēna yakṣyamāṇō'gnīnādadhīta iti śrūyatē । tatrēyaṁ bhaviṣyadadyatanē vibhaktiḥ
adyatanē'syāsaṁbhavāt ādhānānantaryaṁ lakṣayati । yadyānantaryamapi na lakṣayēt anupapannārthaiva
hi syāt । tēna sōmādhānayōstāvadānantaryaṁ <b>pratīyatē । kva punariyaṁ na saṁbhavati ?</b> kasyāṁ
punaravasthāyāṁ kimadhikārē prayōgē yēyamadyatanī vibhaktiḥ ānantaryādr̥tē na saṁbhavati ?
<b>adhikārē</b> । yadi jyōtiṣṭōmādhikārē <b>ānantaryamapi</b> na syāt tadēyaṁ na saṁbhavatītyarthaḥ ।
tasmādanantaramadhikāraḥ adhikārāyattaṁ cānuṣṭhānamiti sōmānuṣṭhānamanantaraṁ pratīyata iti
<note>(1) G. parama</note> <note>(2) G. na punarādhānaṁ kartavyaṁ</note>
﻿<pb n="r1141"/>
<b>ādhānavidhānēpyarthāt kramākṣēpaḥ</b> । yadyapyādhānaṁ vidhīyatē tathāpyanantarānuṣṭhānāvasitasōm-
yāga ādadhīta iti śāstrārthāvagamāt । atassiddhaṁ ādhānānantaraṁ sōma iti । <b>abhyuccayō
darśitaḥ</b> ।</p>
<p><b>utkarṣādbrāhmaṇasya । asminnadhikaraṇē pūrvādhikaraṇārthasya viṣayaviśēṣē'vasthā-
panam । yadanyat tat prāsaṅgikamēva</b> । anēnāsaṅgatidōṣaṁ pariharati । arthastu yadētat
pūrvādhikaraṇē sādhitamiṣṭipūrvatvaṁ sōmapūrvatvaṁ ca u/?/(na)kalpau iti tasya viśēṣē brāhmaṇaviṣayē1
'vasthāpanaṁ kriyatē । ataḥ kiṁ trayāṇāmapi varṇānāmubhau kalpau uta brāhmaṇasya sōmapūrvatvamēva
mūlavicārō'yaṁ yadanyat kimūrdhvaṁ sōmātkarmāntaramiti । tathā hi kiṁ kēvalā paurṇamāsyutkr̥ṣyatē
brāhmaṇasyōmau kalpau iti । tatprāsaṅgikaṁ vināpyanēna vicārēṇa pūrvapakṣasiddhāntayōssiddhatvāt ।
atra bhāṣyakārēṇa kr̥ts‍nau darśapūrṇamāsāvutkr̥ṣyētē brāhmaṇasya sōmapūrvatvamēvēti sādhayitvā'nantaraṁ
idaṁ vicāritaṁ-kimādhānakālabādhaḥ uta sōmakālabādha iti । tadākṣipati---<b>yaḥ punarayamantarā-
garbhiṇyupanyāsaḥ sa kimarthaḥ</b> । asyārthaḥ---pūrvasādhitamēva kalpadvayaṁ gr̥hītvēdamadhikaraṇa-
mārabdhavyaṁ(bdhaṁ) anyathā'dhikaraṇānārambhāt । ataḥ sōmakālabādhanasādhanēna kalpadvaya-
sādhanāt antarāgarbhiṇyupanyāsō'narthakaḥ । uttaraṁ---<b>ēvamarthō'sau । yadyanantaraṁ sōmādhānaṁ
tadā brāhmaṇasya kalpadvayaṁ saṁbhavati anyasya ca svakālē punariṣṭipūrvatvamēva niyamyatē</b>
<note>(1) P. 1337</note> <note>(2) G. viśēṣē</note>
﻿<pb n="r1142"/>
sōmaścādhānaṁ ca sōmādhānam । yadyanantaraṁ parasparamavyavahitaṁ syāta yadyādhānānantaraṁ sōmaḥ
syāt tadā kalpadvayasyātmalābhāt brāhmaṇasyānyasya vā kalpadvayaṁ saṁbhavati ।
svakālē punaḥ sōmasyēṣṭipūrvatvamēvēti tadidamanupapannaṁ yasmādēvamucyamānē'dhikaraṇārambhaṁ prati
hētutvāt aupōddhātikī cintā syāt na punarantarāgarbhiṇī । atra vadāmaḥ । antarāga-
rbhiṇītvē ayaṁ hētuḥ । pūrvaṁ hi agnīṣōmīyasya pratyabhijñānēna karmāntaratvē nirastē sati
tadvadādhānasyāpi karmāntaratvaṁ nāstīti siddhē sati vidhēyāntarābhāvāt sōmakālabādhē sati
sōmāvānayōrānantaryasiddhiḥ । anyathā svakālāvasthita ēva sōmē purastādanantarakālabhāvyā-
dhānānantaramēva vidhīyatē । tataśca kalpadvayābhāvassyāditi 1kalpadvayasiddha‍yarthamantaraivēyaṁ cintā
kriyata iti । saṁprati mūlādhikaraṇapūrvapakṣamāha---<b>kathaṁ punaridamavagamyatē brāhmaṇasyaiva kalpa-
dvayamiti</b> । na hi kalpadvayē'pi brāhmaṇaśravaṇamasti । atō'viśēṣāta sarvēṣāmēva kalpadvaya-
miti । <b>rāddhāntastu iṣṭipūrvatvē haviṣa utkarṣāt</b> । yasmādiṣṭipūrvatvē'gnīṣōmīyapurōḍāśā-
tmakasya haviṣa utkarṣaḥ sa ca muk‍tasaṁśayō brāhmaṇasyaiva । tata iṣṭipūrvatvakalpē brāhmaṇasyaikapradhāna-
nyūnadarśapūrṇamāsaprayōgāpattēriyamapēkṣā upajāyatē---kēna prakārēṇa brāhmaṇaḥ prathamamēva saṁpūrṇau
darśapūrṇamāsau kuryāta iti । tasyāṁ cāpēkṣāyāṁ aparassōmapūrvatvakalpaḥ upadiśyatē ityapēkṣita-
vidhiparyālōcanayā brāhmaṇasyaiva sōmapūrvatvaṁ vijñāyata iti siddhaṁ brāhmaṇasyaiva kalpadvayam ।
tadidamupasaṁharannāha---<b>tasmāt sōmādhānaṁ tasyaiva anyathā hi brāhmaṇasyaivōtkarṣē'napēkṣi-
tārthavidhānaṁ syāt</b> । brāhmaṇasyaivaikahavirutkarṣē yadi sarvēṣāmēva sōmapūrvatvaṁ vidhīyatē
tadā'napēkṣitārthavidhānaṁ syāt । <b>śēṣamuktam</b> ।</p>
<note>(1) P. 1325</note> <note>(2) G. kalpadvayasyārthasiddhimantaraivēyaṁ</note>﻿<p><b>purōḍāśastvanirdēśē । ēkahaviṣa utkarṣa iti sthitē tadviśēṣāvadhāraṇāyēdama-
dhikaraṇam</b> । anēnāvāntarasaṅgatiruktā । <b>uk‍taṁ ca</b> bhāṣyakārēṇēdamadhikaraṇam ।</p>
<p><b>vikr̥tēḥ । pūrvaṁ nyāyatō'saṁbhavamuktvā tasminnēvāhani samāptyupakramau darśitavān
sasbhavārtham</b> । atrēdamabhimatam---ihādhikaraṇē nyāyata ēva kiṁ vikr̥tīnāṁ sadyaskālatā[uta]
rdva‍yahakālatēti cintyatē । sadyaskālatāvacanamasaditi kr̥vā cintā । atra pūrvapakṣavādī
prakr̥tivikr̥tyōḥ dva‍yahakālatāyāṁ paurṇamāsīkālasyālpatvēnāsaṁbhavaṁ manvānaḥ pratyakṣaśrutatvāt prakr̥tē-
rdva‍yahakālasyānugrhāya pratipadyēva vikr̥tīnāmupakramasamāptī ityāha । rāddhāntī tu cōdakaprāpta-
dvayahakālatānugrahāya caturdaśyāṁ vikr̥tīnāmupakramaḥ pañcadaśyāṁ ca samāptirityuktavān । prati---
panmātra(pra)yōgē tu iha pañcadaśīsaṁbandhō dva‍yahakālatā cātyantabādhitau syātām । yathōk‍tēna
prakārēṇa kēvalapratipatsaṁbandhō bādhita iti । akṣarārthastvitthaṁ---pūrvanyāyatō'lpatayā
paurṇamāsīkālasyōmayasaṁbandhābhāvāt pratyakṣaśrutatayā ca prakr̥tērdva‍yahakālatvēna vikr̥tērdva‍yahakāla-
tāyā asaṁbhavaṁ pūrvapakṣadr̥ṣṭyā bhāṣyakāra uktvā asminnēva pañcadaśē'hani dva‍yahakālatvāya
caturdaśyupakrāntāyā vikr̥tēḥ samāptiṁ pratipadi samāpayiṣyamāṇāyāśca prakr̥tēḥ upakramaṁ
darśitavān dvayōrdva‍yahakālatāsaṁbhavārthamiti na vacanapratipakṣatā saṁbhavatīti vacanāta sadyaskālatā
<note>(1) P. 1338</note> <note>(2) G. pratipanmātrayōgitvē</note>
﻿<pb n="r1144"/>
vikr̥tīnāmityuktavān । ēvaṁ nyāyatō vicārya saṁprati tathā'nuṣṭhānaṁ mābhūditi vacanamuddhāṭitaṁ
na vacanapratipakṣatā nyāyamātrasya saṁbhavatīti । dva‍yahakālatākāryē sadyaskālatāvidhānāta
sadyaskālataiva vikr̥tīnāmityuktavān bhāṣyakāraḥ ।</p>
<p><b>sānnāyya । tathā sōmavikārāḥ ।</b> atra sūtrakārastathāśabdaṁ prayuñjānaḥ adhikaraṇa-
dvayē'pi tulyō nyāya ityāha । sa kathaṁ tulyō nyāya ityatrāha---<b>ihādhikaraṇadva‍yēpi
nādhikārādr̥tē kālalakṣaṇā saṁbhavatīti kr̥tādhikārasyaiva kramasyādhikāra iti tadvi-
kārāṇāmapyēvamēvēti yuktam</b> । asyārthaḥ---yadi sānnāyyāgnīṣōmīyayōḥ sōmasyādhikārō
viśēṣē nāvasthāpyatē tadā sōmasya darśapūrṇamāsayōśca svakīyōttarakālatālakṣakatvaṁ na syāt ।
tasmāt sānnāyyāgnīṣōmīyayōḥ yō'dhikārī sa kr̥tasōmaḥ ēva । tathā kr̥tadarśapūrṇamāsa ēva
sōmādhikārīti yantritē cādhikāriṇi kālō niyantuṁ śakyatē nānyathētyadhikaraṇadvayēpi
tulyanyāyatēti । yadi tulyō nyāyaḥ kimiti tarhi adhikaraṇadvayamiti tadāha---<b>kimartha-
madhikaraṇadvayamiti</b> । uttaraṁ-<b>pūrvatra kartr̥tānirdēśāt 1nāsōmayājīti sōmayāgasya kartā
sānnāyyē kartr̥tayā'bhidhīyatē</b> । yadi ca sōmayājinō'dhikāraḥ syāt tadā tathāvidhaḥ
kartā bhavēt, nānyathā । kr̥tasōmē cādhikāriṇi balāt sōmōttarakālatā bhavatīti yuk‍taṁ
<note>(1) G. sōmayājīti</note>
﻿<pb n="r1145"/>
tatrōttarakālatvam । <b>dvitīyādhikaraṇē tu darśapūrṇamāsābhyāmiṣṭvēti</b> naivamiti
<b>punarāśaṅkitavān । kartr̥nirdēśābhāvāt । kathaṁ tarhi rāddhāntē nyāyatulyatā</b> ? uttaraṁ
---<b>nādhikārādr̥tē kālalakṣaṇā sambhavatīti tulyatōk‍tā</b> । asyārthaḥ---atrāpi tu ktvā-
pratyayayōgādibhiḥ nirvr̥ttadarśapūrṇamāsasamānakartr̥katā sōmasyāpyavagamyamānā kr̥tadarśupūrṇamāsa ēva
sōmē kartētyavagamayāṁtē । na cātathābhūtē2'dhikāriṇi tathābhūtasya kartr̥tōpapadyatē iti
labdhē'dhikāriṇi tadbalēnaiva darśapūrṇamāsōttarakālatā sōmasyāvagamyata iti tulyatōktā ।</p>
<trailer>iti mahāmahōpādhyāyaśālikanāthaviracitāyāṁ r̥juvimalāyāṁ
pañcikāyāṁ pañcamādhyāyasya
caturthaḥ pādaḥ</trailer>
