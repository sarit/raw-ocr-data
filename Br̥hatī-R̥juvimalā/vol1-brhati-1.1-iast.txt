<pb n="001"/>
<q>mīmāṃsādarśanam</q>
prathame'dhyāye prathamaḥ pādaḥ
<q>athāto dharmajijñāsā ।। 1 ।।</q>
śābarabhāṣyam
<q>loke yeṣvartheṣu prasiddhāni padāni, tāni</q>
bṛhatī
<q>prabhākaramiśraviracitā</q>
(śābarabhāṣyaṭīkā)
<q>।। athāto dharmajijñāsā ।।</q>
<q>loke---ityādibhāṣyasya <quote>“athātaḥ”</quote>---ityetasmin padadvaye'lauki-</q>
﻿<pb n="002"/>
kārthāśaṅkānivṛttiḥ prayojanam । kuta etat ? svādhyāyādhyayanavidhe-
ravivakṣitārthatvanirākaraṇāt । kathaṃ punaravivakṣāśaṅkā ? svādhyāyādhyayana-
vidheradhikārāśravaṇāt, ācāryakaraṇavidhiprayojyatvācca । kathaṃ punaranyasya
vidheranyena prayuktiḥ ? prayājādivaditi cenna; tatra svādhikārābhedādyuktam ।
﻿<pb n="003"/>
atrāpyadhikārāṃśo na bhidyata iti cenna, aṅgāṅgibhāvābhāvāt । kathaṃ punaraṅgatā
nāsti, prayojyatvaṃ ca ? na prayuktiraṅgatve hetuḥ । kastarhi ? viniyogaḥ । nanu
viniyogaḥ pārārthye kārāṇam; viniyuktasyaiva hyaṅgatvaṃ darśayati <quote>“na cāvihitamaṅgaṃ
bhavati,”</quote> <quote>“phalavatsan‍nidhāvaphalaṃ tadaṅgam”</quote> iti ca । maivam; pārārthyameva
hyaṅgatocyate; parasyotpattau kārye vā yadanugrahāya vartate, tat parārthamityucyate;
tadeva cāṅgam । tasmādviniyogakṛtamevāṅgatvam, na prayuktikṛtam । kathaṃ
punarekatvādīnāmaṅgatvam ? uktaṃ hi paśorupādānaśeṣatvam; prayuktikṛtaṃ ca
tat । tadapi naiva prayuktikṛtam । kiṃ tarhi ? viniyogakṛtameva । nanu
vibhaktibhiḥ prātipadikārtho viniyujyate, na punarekatvādayo vibhaktyarthāḥ ।
﻿<pb n="004"/>
satyam na viniyujyante; na punarviniyuktopādāne'pi nāvagamyante
vibhaktibhiḥ । viniyuktasyaikatvādayo vibhaktibhirabhidhīyante, asaṃbaddhasyānava-
gamāt । ata eva caikavākyatvaṃ saṃkhyāvidhānasya vibhaktividhānasya
ca । tasmādyuktamupādānaśeṣatvamekatvādeḥ । svādhyāyādhyayanaṃ tu na
viniyuktam, nāpi viniyuktasthamavagamyate । ataḥ prayojyam, na
cāṅgamiti siddham । kathaṃ punaraviniyuktamasaṃbaddhamevākṣipyate ? naiva viniyoga
ākṣepe hetuḥ । kiṃ tarhi ? kāryam । viniyuktasthamapi kāryeṇaivākṣipyate ।
tātsthyaṃ tvaṅgatve hetuḥ । yatpunaridamuktam---<quote>“na cāvihitamaṅgaṃ bhavati,”</quote> <quote>“phala-
﻿<pb n="005"/>
vatsannidhāvaphalaṃ tadaṅgam”</quote>---iti ca, kārye'ṅgatvapratipattyartho'yaṃ granthaḥ; na
punaraṅgatvapratipattyarthaḥ । asti hi kāmasyādhikāre prayojyatvam, na cāṅgatā ।
tasmādanyat prayojyatvam, anyā cāṅgatā । tathā cohyapadānāmasti
prayojyatvam, na śeṣatā; mantrasya hi viniyogena śeṣatocyate, ūhyapadā-
nāmamantratvāt । tasmāt prayojyatvādanaṅgatvācca svādhyāyādhyayanasya bhavati
saṃśayaḥ---kiṃ prayojyatvādekakāryatvam, utānaṅgatvādbhin‍nakāryatvam ---iti ।
atra pūrvapakṣavādī prayojyatvādekakāryatāṃ manvāno'vivakṣāṃ mene । tanni-
rākṛtaya idam <quote>“athātaḥ”</quote>---iti padadvayamaṅgīkṛtavān sūtrakāraḥ । na
cānena padadvayenāyamartho nirākṛta iti pāṭhādevāvagamyate, pūrvamanupanyastatvā-
dasyārthasya । ato bhavatyalaukikārthāśaṅkā kasyacit । ato'ntarṇīta-
pūrvapakṣanirasanasamarthaṃ padadvayaṃ manvāno bhāṣyakāra āha - <quote>“loke yeṣvartheṣu
prasiddhāni padāni, tāni sati sambhave tadarthānyeva sūtreṣvityavagantavyam;
﻿<pb n="006"/>
nādhyāhārādibhireṣāṃ parikalpanīyo'rthaḥ paribhāṣitavyo vā”</quote> iti ।</p>
<p>kiñca, na kavelamasyālaukikārthāśaṅkānirāsaḥ; avagamyate, paribhāṣā-
diyat‍nagauravākaraṇāt ।।</p>
<p><quote>“tatra loke'yamathaśabdo vṛttādanatantarasya prakriyārtho dṛṣṭaḥ; na
ceha kiñ‍cidva‍ṛttamupalabhyate”</quote> ---ityalaukikāśaṅkāṃ prakaṭayati । <quote>“bhavitavyaṃ
tu tena”</quote>---iti nyāyānapetatāmāśaṅkāyāḥ kathayati । sidhyarthaṃ hi prakaraṇā-
dyanveṣyam; śrutasya hyayathārthatve na śrutatvameva karaṇam । tacca prakaraṇādikaṃ</q>
﻿<pb n="007"/>
sarvamatrāstīti---<quote>“tattu vedādhyayanam”</quote>---ityuktam । <quote>“tasmin hi sati sāva-
kalpate”</quote>---itīdānīmavivakṣitārthasvādhyāyādhyayanavādyāha । iti tāvat bhavān
sakalatantrārthaparyālocanayāṃ vedādhyayanasya vṛttatvaṃ manyate; tadayuktam,
svādhyāyādhyayanavidherācāryakaraṇavidhiprayuktatvādavivakṣitasvārthataivāvagamyate ।
athādṛṣṭārthamevedaṃ sūtram, <quote>“vedamadhītya, anantaraṃ dharmajijñāsā”</quote> iti, evaṃ
tarhyarthadvayavidhānaṃ prāpnoti---vedamadhītya, anantaraṃ ceti । yadi ca veda-
madhītya---ityucyate, anyasyāpi karmaṇo'nantaraṃ dharmajijñāsā'vakalpate;
athānantaryaṃ vidhīyate, prāgapi vedādhyayanāt prāpnoti । na cādṛṣṭārthasya
vākyasyārthadvayavidhānaṃ dvidhā saṃbhavati । ucyate---naivedamadṛṣṭārthaṃ sūtram;
vedārthavicārāyaivedamārabhyate । kutaḥ ? <quote>“tādṛśīṃ tu dharmajijñāsāmadhi-
kṛtyāthaśabdaṃ pratyuktavānācāryaḥ, yā vedādhyayanamantareṇa na saṃbhavati ।
katham ? vedavākyānāmanekavidho vicāra iha vartiṣyate”</quote> । nanvavivakṣi-
﻿<pb n="008"/>
tasvārthaṃ vedādhyayanamityuktam । vivakṣite vā kiṃ vedādhyayanapūrvakeṇā-
nantaryavidhānena ? svataḥ prāpteḥ । api caivaṃ sati <quote>“naiva vayamiha vedādhyaya-
nāt pūrvaṃ dharmajijñāsāyāḥ pratiṣedhaṃ śiṃṣmaḥ ; na hyetadekaṃ vākyaṃ
purastādvedādhyayanāddharmajijñāsāṃ pratiṣedhiṣyati, parastāccānantaryaṃ prakariṣyati ;
bhidyeta hi tathā vākyam ; anyā hi vacanavyaktirasya purastādvedādhyaya-
nāddharmajijñāsāṃ pratiṣedhataḥ, anyā ca parastādānantaryamupadiśataḥ---vedaṃ
nānadhītya---ityekasyāṃ vidhīyate'nūdyānantaryam, viparītamekasyām; arthai-
katvāccaikavākyatāṃ vakṣyati”</quote> । ata evādṛṣṭārthāśaṅkā naiva sūtre kartavyā । kimarthaṃ
tarhi sūtram ? svādhyāyādhyayanavidherācāryakaraṇādga‍urukulānnivṛttirevānantaraṃ
bhāti । anaṅgatvāttu svārthaparataivāsya nyāyyā, nāvivakṣitārthateti sūtrasya
prayojanam । tadidamāha---<quote>“adhīte vede dvayamāpatanti---gurukulācca sāmāvartti-
tavyam, vedavākyāni ca vicārayitavyāni; tatra gurukulānmā samāvartiṣṭa,
kathaṃ nu vedavākyāni vicārayet---ityevamartho'yamupadeśaḥ”</quote> । <quote>“yadyevam, na
tarhi vedādhyayanaṃ pūrvamanantaraṃ dharmajijñāsāyāḥ; avivakṣitasvārthatāṃ vedādhyanasya
﻿<pb n="009"/>
smṛtikāro manyate---<quote>“vedamadhītya s‍nāyāt”</quote> ---iti vadan । na cedamanyāyyaṃ
﻿<pb n="010"/>
smṛtivacanam, svādhyāyādhyayanavidherviniyuktaviṣayatvāt, tatpūrvakatvācca
svārthāvagateḥ । tasmādavivakṣitasvārthataiva nyāyyā vedādavagamyate । <quote>“na
cām‍nāyo nāmātikramitavyaḥ । taducyate---atikramiṣyāma imamāmnāyam,
anatikrāmanto vedamarthavantaṃ santamanarthakaṃ kalpayema”</quote> । ācāryakaraṇavidhe-
radhyayanamātrācca nārthāvabodhapratyarthitā sambhavati । nanu ca
svādhyāyādhyayanavidheḥ prayojanadvayāsambhavādavivakṣaiva । kena voktam---
﻿<pb n="011"/>
svādhyāyādhyayanavidheḥ prayojanametat---iti ? <quote>“dṛṣṭo hi tasyārthaḥ karmāva-
bodhanaṃ nāma”</quote> । uktaṃ cāśeṣatvaṃ svādhyāyādhyayanasya, tasyādhikārāśra-
vaṇāt । tadidamāha---<quote>“na ca tatrādhyayanamātrāttatrabhavanto yājñikāḥ
phalaṃ samāmananti; yadapi samāmanantīva, tatrāpi <quote>“dravyasaṃskārakarmasu
parārthatvāt phalaśrutirarthavādaḥ syāt”</quote>---ityarthavādatāṃ vakṣyati”</quote> ।
﻿<pb n="012"/>
nanu naivātra virodho vidyate; kiṃ virodhinirākaraṇārthena sūtreṇa ?
kathamavirodhaḥ ? <quote>“na cādhītavedasya snānānantaryametadvidhīyate; na
hyatrānantaryasya vaktā kaścicchabdo'sti; pūrvakālatayāṃ hi ktvā smaryate,
nānantarye । dṛṣṭārthatā cānantarye'dhyayanasya vyāhanyeta”</quote> । syādetadevam,
yadyasyāḥ smṛtermūlāntaramasti । ācāryakaraṇavidhyarthaparisamāptirevāsya mūlam,
vedānuvacanāntatvādācāryakaraṇavidheḥ । kiṃ tu <quote>“lakṣaṇayā tveṣo'rthaḥ syāt ।”</quote>
﻿<pb n="013"/>
kimidamucyate---lakṣaṇayā tveṣo'rthaḥ syāt iti ? idamucyate---<quote>“na cedaṃ
snānamadṛṣṭārthaṃ vidhīyate; kiṃ tu lakṣaṇayā asnānādiniyamasya paryavasānaṃ
vedādhyayanasamakālamāhuḥ-<quote>“vedamadhītya snāyāt”</quote>-iti”</quote> । ato'syā nyāya-
mūlatāṃ kathayituṃ sūtram---gurukulānmā samāvartiṣṭa---iti । mūlāntaratve ca
smṛteradṛṣṭaṃ kalpayitavyam । ato'dṛṣṭārthatāparihārāyaivācāryakaraṇavidhirevāsya
mūlam । <quote>“tasmādvedādhyayanameva pūrvamabhinirvartyānantaraṃ dharmo jijñāsitavyaḥ”</quote> iti
sthitam, athaśabdaprayogasāmarthyāt । evaṃ cennedamadṛṣṭārtham; nāpi dṛṣṭārtham,
﻿<pb n="014"/>
prāptatvāt; gurukulanivṛttireva nivāryate । <quote>“na brūmaḥ---anyasyāpi karmaṇo'na-
ntaraṃ dharmajijñāsā na kartavyā---iti, kiṃ tu vedamadhītya na tvaritena
snātavyam; anantaraṃ dharmo jijñāsitavyaḥ -ityathaśabdasyārthaḥ”</quote> ।।</p>
<p><quote>“ataḥśabdo vṛttasyāpadeśako hetvarthena”</quote> iti kasya vṛttasya
hetutāmupadiśati ? vedādhyayanasyeti brūmaḥ । kathaṃ punarvedādhyayanasya hetutā ?
adhyayanānantaramarthāvabodhadarśanāt । ato'dhītavadesyānantaraṃ dharmajijñāsā ।
tadidamathetyuktam । ato'nantarāvagamārthaṃ dharmajijñāsāheturadhyayanam ।
﻿<pb n="015"/>
<quote>“yathā kṣemasubhikṣo'yaṃ deśaḥ; ato'hamasmin deśe prativasāmi---iti”</quote>
(iti) pūrvoktasya vākyasyātaḥśabdo hetutāmupadiśatīti laukikārthatāṃ
darśayati । <quote>“evamadhīto vedo dharmajijñāsāyāṃ heturjñātaḥ, anantaraṃ dharmo jijñā-
sitavyaḥ”</quote>---ityathaśabdasya vyākhyānameva pradarśitavān hetutvāvagamāya ।
<quote>“dharmāya hi vedavākyāni vicārayitumanadhītavedo na śak‍nuyāt”</quote>---</q>ityane-
nādhikāraśūnyāṃ svārthavivakṣāṃ darśayati । <quote>“ata etasmātkāraṇādanantaraṃ dharmaṃ
jijñāsitumicchedityataḥśabdasyārthaḥ”</quote>। nigamanavākyametat । <quote>“dharmaṃ jijñāsitu-
﻿<pb n="016"/>
micchet”</quote>---iti kasya sūtrāvayavasya vyākhyānam ? dharmajijñāsāpadasyeti
brūmaḥ । nanu---dharmaṃ jijñāset---iti vaktavyam; prakṛtipratyayayorhi pratyayā-
rthasya prādhānyamityutsargaḥ; dharmajijñāsāpade punaḥ prakṛtyarthaprādhānyapradarśanā-
yāyaṃ yatnaḥ । <quote>“dharmāya jijñāsā dharmajijñāsā”</quote> । kathaṃ punaḥ ? prakṛtyartho
jñānārthaḥ, pratyayārtha icchā; īdṛśa evārthe san smaryate---<quote>“dhātoḥ
karmaṇaḥ”</quote>---iti । evaṃ tarhi jñānasya prādhānyam, na dharmasya । na hyananyārthā
kriyā pradhānaṃ bhavatīti dharmakarmikaiva sā pradhānam । ato dharmārthā jijñāsā ।
tadidamāha---<quote>“sā hi tasya jñātumicchā”</quote>---iti । uktā dharmārthā jijñāsā ।
﻿<pb n="017"/>
sa punaḥ kathaṃ jijñāsitavyaḥ ? ko dharmaḥ, kathaṃlakṣaṇaḥ, kānyasya sādhanāni,
kāni sādhanābhāsāni, kiṃparaśca---iti । evamavijñāto dharmo nānuṣṭhā-
nāyālaṃ bhavati; ananuṣṭhito dharmo na dharmakāryaṃ karoti---ityuktam---
﻿<pb n="018"/>
<quote>“āsāṃ pratijñānāṃ piṇḍasyaitat sūtram---āthāto dharmajijñāsā---iti”</quote> ।
keyaṃ kiṃparatā nāma ? adhikārābhiprāyametaducyate, <quote>“kva puruṣaparatvaṃ kva
vā puruṣo guṇabhūtaḥ”</quote>---iti ca ।।</p>
<p><quote>“dharmaḥ prasiddho vāsyādaprasiddho vā”</quote>-iti ca ko'bhiprāyaḥ ?
﻿<pb n="019"/>
yadi punarvedādevāyamartho'vagamyate, kimatra jijñāsyata iti । satyam;
vipratipannāstu maharṣayaḥ kecit pramāṇāntarapūrvakamarthaṃ varṇayanti;
kecinmantrārthavādānāmapi yathāśruta evārthe prāmāṇyamicchantyakārye'pyarthe
vedaḥ pramāṇamiti vadantaḥ । ato'syāṃ vipratipattau satyāṃ prārabhyate
jijñāsā tattvāvagamāya । tattvenāparijñāto'rtho'nuṣṭhīyamāno vihantyanuṣṭhātāram,
jñātvā'nuṣṭhito niḥśreyasena saṃyunaktītyārabhyate jijñāsā; sarvavicārāṇāṃ
pratijñāpūrvakatvāt । tadabhidhīyate---</p>
﻿<pb n="020"/>
<p>codanālakṣaṇo'rtho dharmaḥ iti । <quote>“codaneti kriyāyāḥ pravartakaṃ
vacanamāhuḥ”</quote>---iti kārye'rthe vedasya prāmāṇyaṃ darśayati । tallakṣaṇo dharmaḥ---
iti vadan kāryarūpa eveti darśayati । <quote>“cedanā hi bhūtam”</quote> iti ।
﻿<pb n="023"/>
yadi kārya evārthe vedasya prāmāṇyam, kathaṃ tarhi bhūtādyarthāvagati-
rmantrārthavādeṣu ? teṣāmapi hi kāryārthatā dvitīye pāde vakṣyati । taduktam---
<quote>“śaknotyavagamayitum”</quote>---iti । na ca pramāṇāntarāvagamyo'yamarthaḥ---iti
<quote>“nānyatkiñcanendriyam”</quote>---iti darśayati । <quote>“nanvatathābhūtamapyarthaṃ brūyācco-
﻿<pb n="024"/>
danā”</quote>---iti śabdasyārthāsaṃsparśitāṃ vadan pratijñādoṣamāha । kathaṃ punararthā-
saṃsparśitā śabdasya ? ucyate---arthāsaṃsparśi hīyate pramāṇam; tasya
bādhakajñānotpattau satyāṃ na punaḥ pratipakṣavijñānaṃ tannimittamevotpadyate ।
śabde punaḥ spaṣṭe'pi bādhakajñāne punaḥ śabdanimittameva pratipakṣa-
vijñānamudeti---aṅgulyagre hastiyūthamasti---iti । tathā na śuktikārajatā-
diṣvasyārthasya saṃbhavaḥ । tasmādarthāsaṃsparśitvāccodanāyāḥ tallakṣaṇo dharmaḥ
iti pratijñā nopapadyate । taducyate arthaṃ cāvabodhayati, arthāsaṃsparśī ceti
citram । yadi tāvat bādhakajñānāvagamyamarthāsaṃsparśitvam, naiva tat pramāṇa-
janyam; viśeṣāgrahaṇāt smṛtijñānaṃ taditi pratipādayiṣyāmaḥ । vede punaḥ
bādhakajñānābhāvāt arthāsaṃsparśitāśaṅkāpi nāsti । nanu ca satyapi bādhakajñāne
laukikeṣu vākyeṣu śabdādeva jñānamutpadyate, nimittabhāvāt---aṅgulyagre hasti-
yūthaśatam---iti; tadarthā parihṛtaivārthāsaṃsparśitāśaṅkā, naivam । anabhijño bhavān
﻿<pb n="026"/>
bādhyabādhakabhāvasya---aṅgulyagre hastiyūthaśatam---iti pramāṇāntaradarśanamatra
bādhyate, na punarhastiyūthaśatam । tadidamāha---<quote>“
bravīti ca, vitathaṃ ceti”</quote> । ata eva <quote>“taccet pratyayitāt”</quote>-ityuktam । pratyayi-
tasya hi vacanamavyabhicāri pramāṇāntarapūrvakam, yatropalabhyamānaviṣayam;
﻿<pb n="027"/>
yatra tu dvayaṃ nāsti, tatra pramāṇāntaraviparyayādviparyayaḥ । vākyārthe punarukto'-
viparyayaḥ । kasmāt punaḥ pauruṣeye vacane pramāṇāntaraviparyayādviparyayaḥ ? jñātaṃ
﻿<pb n="028"/>
hyarthaṃ parasmai pratipādayituṃ puruṣāḥ prayuñjate vākyāni; na cāpratīto'rtho jñāto
bhavatīti pramāṇāntarasaṃvādinā pauruṣeyeṇa vacanena bhavitavyam । tadidamāha---
<quote>“aśakyaṃ hi tat puruṣeṇa jñātumṛte vacanāt”</quote> iti । nanu aśakyaṃ hi puruṣeṇa
tat jñātumṛte pramāṇāntarāt---iti vaktavye <quote>“ṛte vacanāt”</quote> iti ko'bhi-
prāyaḥ ? ucyate---nanu ca kāryārthatve'pi pauruṣeyataiva vacasaḥ prāpnotītyasya
parihārārthamidamucyate---jñātumṛte vacanāt---iti । nanu ca pramāṇāntara-
saṃvāditaivaṃ na pradarśitā bhavati । bāḍhaṃ pradarśitā; sāpekṣatvanirākaraṇadarśanāt;
nāntarīyakānapekṣatvasiddha‍yarthaṃ tu viśeṣodāharaṇam । nanu---ṛte vacanā-
dityukte prāpnotyeva pauruṣeyatvaṃ codanāyāḥ । ucyate; vacanāt---
﻿<pb n="029"/>
ityukte prāpnotyeva kārye'rthe vacanasya svātantryam । ataḥ puruṣaparamparāyāmapi
na pramāṇāntaragocaro dharma iti siddham । kathaṃ punaridaṃ siddha‍yati ? puruṣa-
paramparopadeśānyathānupapattyā kimapyupalambhakamastīti śakyate kalpayitum, na
svātantryaṃ vacanasya । naitadevam; upadeśo hi vyāmohādapi bhavati; asati
vyāmohe vedādapi bhavati; mūladvaye sambhavatyetasmin parigaṇitapramāṇavyati-
riktaṃ na pramāṇāntaramastīti śakyate vaktum । ataḥ pramāṇāntaraviparyayāsaṃbhavānna
svataścārthāsaṃsparśitā śakyate vak‍tuṃ codanāyāḥ । tasmāt suṣṭhu prati-
jñātam---<quote>“codanālakṣaṇo'rtho dharmaḥ”</quote> iti । kiñca, puruṣavacanāt
---vijñāto'yamanenārthaḥ iti niścayo bhavati, na punaḥ pramāṇāntarabuddhirupa-
jāyate । taduktam---<quote>“api ca, pauruṣeyādvacanāt---evamayaṃ puruṣo
vedeti bhavati pratyayaḥ, na---evamayamartha iti”</quote> । kimivārthāntarāvagatau
pramāṇāntarāvagatirbhavati ? bāḍham; arthānusāri hi tadā pramāṇamavakalpate ।
﻿<pb n="031"/>
nanu vedetyetadapi kalpanīyameva। na, prasiddhakāraṇatvāt saṃvidaḥ; aprasiddha-
mūlatvāccārthasya। vedetyetadapi tāvat puruṣavacanānnāvagatirbhavati, vikṣepasya
sambhavāccittānām; kimutārthe? taddarśayati---<quote>“viplavate khalvapi kaścit puruṣa-
kṛtādvacanāt pratyayaḥ”</quote>---iti। kimidaṃ sāmānyato dṛṣṭam? dvividhasyāpi
nirastatvāt kimanyadavaśiṣyate, yenedamucyate---<quote>“nanu sāmānyato dṛṣṭam”</quote>
iti? satyamevam; kiṃ tu viṣayāntare sāmanyato dṛṣṭamanapāstaṃ manyate---
﻿<pb n="032"/>
<quote>“viplavate  khalvapi kaścitpuruṣakṛtādvacanāt”</quote>---ityuktam; tadānyathaivā-
rtho'nyathā śabdādvijñānam; tadidamupapannārthaṃ bhavati; asyāṃ kimupattau?
prasaktā khalvarthāsaṃsparśitā śabdasya śabdatvādviplutārthaśabdavat iti । satyam;
yadi viplutau śabdādayathārthatvam, ayathārthasya viṣaye śabdādavagamye
sati, nāyathārthāt । tadidamuktam---<quote>“na, anyatvāt”</quote>---iti । anya
﻿<pb n="033"/>
evāyathārthatve hetuḥ śabdādviṣaye syāt । athāpi śabdādeva viplavaḥ,
tathāpyetadanumānaṃ naivopapadyate; aduṣṭapakṣapratijñānasāpekṣaṃ hetuvacanaṃ bhavati;
duṣṭaścāyaṃ pakṣaḥ, saṃvidaḥ pratyakṣatvāt । tadidamuktam---<quote>“pratyakṣastu vedavacanena
pratyayaḥ”</quote> iti । pratītiḥ pratyayaḥ । nanu naiva kāryo dharmaḥ । kastarhi ?
guṇaḥ । tathā ca kecit dhīguṇaṃ manvate, kecidātmaguṇam । tasmāt
﻿<pb n="034"/>
kriyāyāḥ pravartakaṃ vacanaṃ codanā, tallakṣaṇo'rtho dharmaḥ---iti vacanaṃ
nopapadyate, akāryatvāddharmasya । atastannirākaraṇāya codanālakṣaṇasya tatropa-
saṃhāramukhena upanyastavān bhāṣyakāraḥ tasmāt śreyaskaro dharmaḥ ityādi ।
kathaṃ punarnirāsaḥ ? śabdārthasambandhasya lokavyavahāragamyatvāt kāryārthe
dharmaśabdaṃ laukikāḥ prayuñjata iti <quote>“yo yāgamanutiṣṭhati”</quote>---ityevamādinā
﻿<pb n="035"/>
pradarśitam । arthaśabdasyānvayaprayojanapradarśanārthaṃ bhāṣyakāreṇa---<quote>“ubhayamiha
codanayā lakṣyate artho'narthaśceti”</quote>; punarapi ca praś‍napūrvakamidamuktam---
<quote>“ko'rthaḥ ? yo niḥśreyasāya jyotiṣṭomādiḥ; ko'narthaḥ ? yaḥ pratyavāyāya
śyenādiḥ”</quote>---iti । niḥśreyasapratyavāyalakṣaṇaṃ dharmādharmatvamuktam । evaṃ copa-
darśayatā ubhayaṃ codanālakṣaṇamityuktaṃ bhavati ।</p>
﻿<pb n="036"/>
<p>tatra yo niḥśreyasāya, tasyaiva dharmatā kathaṃ nāma syāt; pratyavāyahetoḥ
mā bhūt---itīdaṃ tarhyayuktam । <quote>“kathaṃ punaranarthaḥ kartavyatayopadiśyate”</quote>---
iti । kathaṃ kartavyatayānupadiśyamāno'rthaścodanālakṣaṇo bhavati ? kathaṃ
codanālakṣaṇasya sato dharmatvanivṛttyarthamarthaśabdānvaya upapadyate ? punarapi
ca spaṣṭīkaroti---<quote>“naiva śyenādayaḥ kartavyatayā vijñāyante”</quote>---ityuttareṇa ।
﻿<pb n="037"/>
kartavyatayā nopadiśyante, codanālakṣaṇāśca---iti saṅkaṭamivopalakṣyate ।
yadapi ca <quote>“kathaṃ punarasāvanarthaḥ ?”</quote>---iti praśnamullikhya <quote>“hiṃsā hi
sā, sā ca pratiṣiddhā”</quote>---ityuktam, tadapi pūrvāparaviruddham; <quote>“yaḥ pratyavā-
yāya”</quote>---iti pratyavāyalakṣaṇamanarthatvamuktvā punaḥ pratiṣedhalakṣaṇamuktavān ।
tasmādasāmañjasyam । atha pratiṣedhapratyavāyayorapyavirodhitocyate pratyavāyasya
﻿<pb n="038"/>
pratiṣedhahetutvāt, tadayuktam; nañarthasyānanyārthatvāt; nañarthaparyavasāyyeva
hi pratiṣedhavidhiḥ, na punastadarthasyānyārthatāmavagamayituṃ kṣamaḥ ।</p>
<p>atrāha---<q>anirūpitaniyogavyāpārasyedaṃ codyam</q> । kartavyatāviṣayo
niyogaḥ, na punaḥ kartavyatāmāha । kathaṃ tarhi kārye'rthe prāmaṇyaṃ vedasya-ityuktam ?
yuktam, tadviṣayatvānniyogasya । ko'yaṃ viṣayaviṣayibhāvaḥ ? yasminnayaṃ puruṣo
﻿<pb n="039"/>
niyujyate, sa tadviṣayaḥ । tasmānnaiva vidhiḥ kartavyatāmāha, viṣayatayā tu
upādatte । tasmādyadyadupādīyate, tattadvidheyamiti tantre vyavahāraḥ । yattūpādāna-
hetutāṃ pratipadyate, tadadhikṛtau kāraṇam । tasmādadhikāranimittatvamaṅgīkṛtyaita-
﻿<pb n="040"/>
ktam---<quote>“hiṃsā hi sā, sā ca pratiṣiddhā”</quote>---iti । upādānagato hi pratiṣedhaḥ
kratvarthaḥ syāt, nādhikāragataḥ । <quote>“na hiṃsyādbha‍ūtāni”</quote>---iti cādhikāragato'yaṃ
pratiṣedhaḥ puruṣārthaśca । tasmādabhicārasyānarthatāṃ pratipādayituṃ kṣamaḥ;
nāg‍nīṣomīyādeḥ, kratvarthatvāt । atha kasmānnobhayārthaḥ pratiṣedho'yam---<quote>“na
hiṃsyāt bhūtāni”</quote>---iti ? na hyekasya vidheḥ prayok‍tṛtvāprayoktṛtve bhavataḥ ।
atha kratvartha evāyaṃ kasmānna bhavati ? prayoktṛtvāprayok‍tṛtvayoḥ prayok‍tṛtvaṃ
śrautam, anapekṣāvagateḥ; aprayok‍tṛtvaṃ tu vākyāntaraparyālocanayā-
vagamyam । na ca <quote>“na hiṃsyāt bhūtāni”</quote>---iti vākyāntarāvagatirbhavati,
anārabhya vidhānāt । tasmādadhikāragata evāyaṃ pratiṣedhaḥ । bhavati ca
codanālakṣaṇaḥ, tadviṣayatvāt śyenavidheḥ । tasmāt <quote>“ubhayamiha codanayā
lakṣyate”</quote>---ityevamādyupapannārthaṃ bhāṣyam ।</p>
﻿<pb n="041"/>
<p><quote>“nanvaśaktamidaṃ sūtram”</quote>---iti laukikavaidikavākyayoḥ viveka-
pradarśanārtham । <quote>“atha vārthasya sataḥ”</quote>---iti yathāvākyamapyekārthatvaṃ
saṃbhatīti pradarśayitum ।।</p>
﻿<pb n="042"/>
<lg><l><quote>“tasya nimittaparīṣṭiḥ”</quote> iti hetvabhidhānāvasaraḥ kathyate ।।</l></lg>
﻿<pb n="043"/>
<p>kathaṃ punaḥ kārye'rthe codanaiva nimittam ? anyasya pratyakṣāderasaṃbhavāt ।
kathamasaṃbhavataḥ ?</p>
<p><quote>“satsaṃprayoge puruṣasyendriyāṇāṃ buddhijanma tatpratyakṣamanimittaṃ vidyamā-
nopalambhanatvāt ।”</quote> atha kasmādanumānāderanimittatvam ? anumānādīnāṃ
hi nimittagrahaṇapūrvakaṃ svārthe prāmāṇyam; nimittaṃ cātra pratyakṣagrāhyameva

﻿<pb n="044"/>
varṇādi; tasmāttadapyapramāṇam । nanu śābdaṃ pramāṇaṃ pramāṇāntarasāpekṣameva
lokavyavahāra upalabhyate । satyam; pramāṇāntaraviṣayamupalabhyate, na
tu pramāṇāntarasāpekṣam; svārthe hyautpattikī śabdaśaktiḥ । taduktam---

﻿<pb n="048"/>
<p><quote>“autpattikastu”</quote> iti । <quote>“vṛttikārastvanyathemaṃ granthaṃ varṇayāṃcakāra”</quote>
-iti vyākhyānāntaropanyāsaḥ kasmai prayojanāya ? yadi tāvadda‍ūṣaṇābhi-
prāyaḥ; tadayuktam, samyagarthābhidhānāt । tadabhyupagatiśca sūtratrayasyā-
rthāntarapradarśanārthamiti cet, tatrāpi vṛttikāragrahaṇamayuktam । arthāntara-
kathanena vā vinā kiṃ na sidhyati ? ucyate---dvayamapyasti dūṣaṇamarthāntara-
kathanaṃ ca । kimatra dūṣitam ? <quote>“nimittaparikṣaṇaṃ na kartavyam”</quote> ityetattāvada-
yuktam, naño'śrutatvāt, astyarthasya nityaprāpteḥ । yadapi hetvabhidhānam---
﻿<pb n="049"/>
<p><quote>“prasiddhāni pramāṇāni”</quote>---iti, tadapyayuktam, vipratipattidarśanāt । svayaṃ
coktam <quote>“nanu vyabhicarati pratyakṣam”</quote>---iti. nimittaparīkṣaṇena
cāvyabhicāritoktā । sūtrakāreṇa ca tadeva pratijñātaṃ parīkṣyatayā; kathamatra
naño'dhyāhāra upapadyate ? vaktavyaṃ ca nirālambanatānirākaraṇārthaṃ ca, tacca
noktaṃ vṛṃttikāreṇa; tasmādda‍ūṣaṇam । vaktavyaṃ punaḥ kimanyadarthāntaram ?
pūrvoktasya sūtratrayārthasya sādhanabhūtamanyadarthāntaramanenoktaṃ pradarśayitum ।
tathā ca tatsatorvyatyayaḥ, lakṣaṇābhidhānaṃ ca sarvapramāṇānām ।।</p>
﻿<pb n="050"/>
<p>yatpunaḥ pratyakṣalakṣaṇasyānte <quote>“yasya ca duṣṭaṃ karaṇam, yatra ca
mithyeti pratyayaḥ, sa evāsamīcīnaḥ pratyaya; nānyaḥ”</quote>---ityavadhāraṇam,
kimanenāvadhāryate ? ucyate---yasyedaṃ dvayaṃ nāsti, nāsau mithyāpratyaya
ityavadhāryate । kaḥ punarasau ? nāmajātyādiyogenotpadyate yaḥ ।
na cedamasti tasya । tathā ca parairnārthāntarālambanateṣyate'sya,
﻿<pb n="051"/>
nirvikalpakapramitaviṣayataiveṣyate vikalpamātramevāyamiti vadadbhiḥ । sa
eva ca saṃvṛtirityuktam । na cāsminnapi rāddhānte nirvikalpakapratyaya-
﻿<pb n="052"/>
pramitaviṣayataiveṣyate savikalpakānāṃ jātyādipratyayānām । iyāṃstu
viśeṣaḥ---pūrvānubhūtārthānusandhānenāsminnapi nirvikalpakapratyayapramitaviṣaya-
tā nāpaiti । anusandhānapratyayasyāpi nārthāntarānusandhānena viṣayī-
taratvaṃ savikalpakasya śakyate vak‍tum । tasmādarthāntaraviṣayatvāt
naivāsya mithyāśaṅkopapadyate, dvayasya cābhāvataḥ । tasmāttadarthamidramavadhāraṇaṃ
﻿<pb n="053"/>
mandataraphalamiva pratimāti । nanu ca tvayaivedamuktam---iyāṃstu viśeṣaḥ---iti;
anena viśeṣeṇa parairidamuktam---anusandhīyamānārthasaṃhitārthāntarāviṣayatvāt
naiva svaikapratyayaviṣayo'rthaḥ paricchedyatāmasya pratyayasya pratipadyate ।
ālambanatāṃ tu pratipadyate । tasmānna paricchedakatvamanusandhānapratyayasye-
cchanti smṛtivaditi vadantaḥ । iṣyate cāsmin rāddhānte savikalpakasyāpi
pramāṇatvam । na ca pareṣāmapyanusandhānapratyaye vikalpamātravādināṃ dvayamida-
mastīti siddham । tasmādasya pramāṇatvamicchatā kṛtamidamavadhāraṇam । kathaṃ
punaranusandhānapratyayaṃ kalpanāṃ manyante ? jātijātimatorabhedāt tadanusandhāna-
﻿<pb n="054"/>
pratyaye bhedābhyupagamācca । ayaṃ gauḥ---iti laukikāḥ pratipadyante, na---idaṃ
gotvavaddravyam---iti । nanu ca bhedapratyaye'pyabhedopacāro dṛṣṭaḥ---kuntān
praveśaya---iti । satyamabhedopacāraḥ ; na punaḥ---ayaṃ gauḥ---ityatropacāra-
buddhirlaukikānām । tasmādupacarito'yaṃ pratyaya iti na śakyate vak‍tum ।
﻿<pb n="055"/>
na ca svalakṣaṇapayavasāyyavāya pratyayaḥ, athāntarānusandhānāt । ato
manyāmahe parikalpanaiveyamiti । yadyayamanyathāgrāhī pratyayaḥ syāt,
kathaṃ na viparyeti ? na ca gavādiṣu pratyayasya viparyayo bhavati । ucyate---
yatra hi dravyaṃ dravyāntarātmanāvasīyate, tatra viparyayo bhavati; na cedaṃ gotvā-
di dravyāntaram, nīlapītādivat viśeṣebhyaḥ pṛthaktvenāgrahaṇāt । yata
eva hi viśeṣāḥ sāmānyenāvalambyante, ata eva ca pramāṇa-
viparyayābhyāmayamanyo vikalpākhyaḥ pratyaya iti vikalpavidaḥ । guṇakalpa-
﻿<pb n="056"/>
nā'pyanenaiva vyākhyātā, pṛthagagrahaṇāt । nanu nāmnaḥ pṛthageva grahaṇam ।
na, tatrāpi---ayaṃ viṣṇumitraḥ---ityabhedapratyayāt । iyāṃstu viśeṣo
jātiguṇakalpanābhyām---yadekatrābhinnayorbhedakalpanā, itaratra bhinnayorabhedakalpa-
nā । tasmādupādhiviśeṣo'yam, na kalpanāviśeṣaḥ । nanu ca karmakalpa-
nāyāṃ dvayamapyetanna saṃbhavati, bhinnayoreva kriyākārakayoḥ sambandho'va-
gamyate; vyapadiśyate ca । maivam; atrāpyabhedopacāra evāvagamyate
﻿<pb n="057"/>
vyapadiśyate ca---pacati devadattaḥ---iti sāmānādhikaraṇyadarśanāt । nanu ca
vaiyadhikaraṇya mapi dṛśyate---odanaṃ pacati, kāṣṭhaiḥ pacati, pacyate devadattena---
iti । kimidaṃ pralapyate---vaiyadhikaraṇyadarśanāt---iti ? jātyāderapi
vaiyadhikaraṇyaṃ dṛśyate---gorbhāvo gotvam, paṭasya śuklatvam, asyeyaṃ saṃjñā---
iti । bhinnābhinnakalpanāṃ pratyabhinnasyāyamapyapadeśaḥ, na punarbhinnasya
cārthāntarasyopanatirasti; tasmādiyamapi ca kalpanaiva---pacati devadattaḥ---
﻿<pb n="058"/>
iti । dravye'pyevam, daṇḍyayam---ityabhedopacārāt । tasmāt pañcavidheyaṃ
kalpanā; neyaṃ pramāṇam, nāpyapramāṇam । ucyate---bhavati kalpanājñānam,
yadi pratyakṣasamadhigamyatā jñānasya syāt; ānumānikatvaṃ tu jñānasya vakṣyati ।
nanu apratyakṣajñānapakṣe'nyākāramālambanamanyathaiva jñānasyotpattirnopapadyate ।
ko'yamanyathābhāvaḥ ? ayamanyathābhāvaḥ; śuktikā hi rajatavat prakāśate ।
śuk‍tikālambanaṃ hi tajjñānam, na rajatālambanam । kathamavagamyate ?
﻿<pb n="059"/>
śuktikāsaṃprayukte cakṣuṣi darśanāt, andhasyānutpādāt; na hyandhaḥ
śuktikāṃ rajatam---iti vyapadiśati; cakṣuṣmāneva hi śuktikāṃ
rajatam-iti manyate <quote>‘rajatasannitkṛṣṭaṃ me cakṣuḥ’</quote> iti । ataḥ śuktikālamba-
nametajjñānam, na rajatālambanam । na cāpratyakṣe jñāne etatsaṃbhavati ।
﻿<pb n="060"/>
ato'vidyamānākārālambanamapi jñānamastīti pratipattavyam । seyaṃ
pañcavidhā kalpanā । nanu cāvidyamānākārālambanajñānapakṣe nirālambanataiva
jñānasya prāpnoti । maivam; nirālambanapakṣe na hyasyānyena vyapadeśa
upapadyate; bhavati ca vyapadeśaḥ---rajatamiti śuktikāyām । nirālamba-
najñānapakṣe hi kasya kena vyapadeśo bhinnatvācchuktikārajatajñānayoḥ ?
nanvālambanajñānapakṣe'pi anyākārasya vijñānasyānyākāramālambanamiti
﻿<pb n="061"/>
nopapadyate । idameva hyālambanasyālambanatvam, yadutātmākārameva
jñānamutpādayati---iti; anyathā hi cakṣurādivat vyāpṛtasyāpi
jñānotpattāvālambanavyapadeśo na syāt । kenoktam ālamba-
nākāranirapekṣaiveyaṃ kalpaneti ? kathaṃ tarhi kalpanā ? arthāntarānu-
sandhānatayā । kimidam---arthāntarānusandhānatayeti ? idamidam---
yat svalakṣaṇāntareṇaikatāpattiḥ svātmani ca bhedādhyāsaḥ । kathaṃ tarhyavi-
dyamānajātyādiviṣayā eva jātyādipratyayāḥ ? svalakṣaṇe hyavidyamānabhedābhedā-
dhyāsādavidyamānaviṣayā ityucyante । ko'yamadhyāso nāma ? vivekā-
﻿<pb n="062"/>
grahaṇam; svarūpamātragrahaṇāt bhedānanusandhānāt sāmānyādhyāsaḥ ।
abhinnasya cārthāntareṇa sādṛśyam; sadṛśānanusandhānāt bhedādhyāsaḥ;
sadṛśānavadhāraṇaṃ tu bhedānanusandhānāt । seyaṃ pañcavidhā kalpanā ।
na cālambanavyatiriktaṃ rūpamasyāḥ । arthāntarānusandhānarūṣitaṃ tu---
na cārthāntaram arthāntarānusandhitayālambanamityataḥ, arthāntarānusandhānāt
svalakṣaṇālambanamapi kalpanetyucyate । tasmāt svasaṃvedyajñānapakṣa evaitade-
kālambanatve'pi jñānānyatvasaṃvedanamupapadyate । anyathā hyālambanamātrā-
﻿<pb n="063"/>
vagatireva syāt, na svalakṣaṇasāmānyāvagatiḥ । svalakṣaṇavyatiriktaṃ ca na
sāmānyamastīti pradarśitam---rūpāntarāgrahaṇāt tadagrahe tadba‍udhyabhāvāt---
iti । arthāntarasyānusandhānācca । anusandhānaṃ ca jñānabhede upapadyata iti
upapannaḥ sāmānyaviśeṣavyavahāro laukikaḥ । evaṃ cānitye nityabuddhiḥ,
﻿<pb n="064"/>
asukhe sukhabuddhiḥ, anātmanyātmabuddhirityupapannāḥ saṃsārahetavo viparītagrahāḥ ।
tadidamuktam---<quote>“prāk bādhakajñānotpatteḥ kathamidamavagamyate”</quote>---iti,
ekālambanābhiprāyeṇa sāmānyaviśeṣajñānayoḥ ।</p>
<p>na hyanyasaṃprayukte cakṣuṣi anyālambanasya jñānasyotpattiḥ saṃbhavati,
andhasyānutpādāt---ityuktam । ata evedamucyate---nānyākāramālamba-
﻿<pb n="065"/>
namanyākārasya jñānasyotpattihetuḥ---iti । kathaṃ tarhi viparītagrahā
anātmanyātmādayaḥ ? ucyate---viṣayāntaraṃ sadṛśamavalambyāgṛhītavivekaṃ
yat jñānamutpannaṃ tat sadṛśaviṣayāntare smṛtijñānahetutāṃ pratipadyate---
smarāmi---iti jñānaśūnyasya । upapannāni tāvat śuktikādiṣu
rajatādijñānāni । anātmādiṣu svapnādiṣu ca katham ? svapnādiṣu
ca tāvat pūrvoktebhyo viśeṣamabhidhāya nirālambanavādeṣu punaraviśeṣaṃ
﻿<pb n="066"/>
vakṣyati, ātmavāde cānātmādiṣu । tasmānnārthāntarānusandhānādhyāsa-
nimittaṃ jātyādijñānam । yattu---rūpāntarāgrahaṇāt tadagrahe tadba‍udhyabhāvāt---
ityuktam, tadasiddham; arthāntarānusandhānajñānasya hi svalakṣaṇajñānānya-
tvamiṣṭam । taccāpratyakṣajñānavādino'rtha eva prāpnoti । tasmādasiddhamidam---
rūpāntarāgrahaṇāt tadagrahe tadba‍udhyabhāvāt---iti । tasmāt sūktam---anyasaṃprayukte
cakṣuṣyanyaviṣayaṃ jñānaṃ na pratyakṣamiti । kathaṃ tarhi viparyayaḥ ? agraha-
ṇādeva---iti vadāmaḥ । agrahaṇanimittatā ca darśitā bhāṣyakāreṇa---<quote>“yadi
﻿<pb n="067"/>
cakṣurādibhirupahataṃ manaḥ”</quote> iti । kathamanenāgrahaṇanimittatā darśitā bhavati ?
<quote>“yadanyaviṣayaṃ vijñānam”</quote>---iti, asyāḥ pratijñāyā hetutvenopanyāsāt ।
yuktaṃ ca duṣṭatāyāḥ kāryākṣamatvam, na punaḥ kāryāntarasāmārthyam ।
tasmādagrahaṇanibandhanā eva viparyayā iti । ataḥ siddham---<quote>“yasya ca
duṣṭaṃ karaṇam, yatra ca mithyeti pratyayaḥ, sa evāsamīcīnaḥ pratyayo
nānya iti ।।</p>
﻿<pb n="068"/>
<p>nanu sarva eva nirālambanaḥ svapnavat pratyayaḥ; kutastatsaṃprayuktatvamata-
tsaṃprayuktatvaṃ vā, yena viśeṣeṇa pratyakṣāpratyakṣayorviśeṣa upalabhyate ?
kathaṃ punaḥ sarva eva nirālambanaḥ pratyayaḥ ? pratyayasya hi nirālambanatā svabhāva
upalakṣitaḥ svapne । nanu śuktikāyāṃ rajatajñānam---smarāmi---iti pramoṣāt
smṛtijñānamuktam । yuktaṃ rajatādiṣu; tatra hi śuktikāyāṃ yadbhāsvararūpaṃ
﻿<pb n="069"/>
cakṣuṣā paricchin‍naṃ tadrajatasmṛterudbodhakamityupapadyetāpi; svapnādiṣu punaḥ
kasyacidagrahaṇādarthāntare smṛtyudbodhaparihāraḥ śakya iva pratibhāti । tasmā-
dvāsanānibandhanamevedaṃ jñānajālamiti pratipadyāmahe । sadṛśadarśanāt sadṛśe'-
rthāntare smṛterudbodhaḥ; svapne punaḥ kasyacidagrahaṇādityuktam । tasmādvāsa-
naiva nimittamiti laghvī kalpanā; nārthāntarāśrayaṇam, avyāpteḥ । ataḥ kuḍyā-
diṣvapi jñānaṃ vāsanānimittameva, na kuḍyārthanimittamiti sthitiḥ । ucyate---
kāryasidhyarthaṃ hi kāraṇaṃ kalpyate, na punaḥ kāryavināśāya । svapnādiṣu ca
﻿<pb n="070"/>
bahiravabhāsā saṃvit; sā ca bāhyamarthamantareṇa ca saṃbhavati; yena ca vinā
yanna saṃbhavati, tattasya kāraṇam । tasmādartha eva kāraṇamiti yuk‍taṃ kalpayi-
tum । nirālambanatā tu naiva saṃvedyate pratyakṣāvabodhena । tasmādakṣajaṃ jñānam,
na vāsanānimittamityuktam । nanu ca pratibuddhasya---svapnopalabdhaṃ mithyā---
iti jñānamutpadyate; na ca mithyābhāvasya kāraṇakalpanā yuktā । nanu cākā-
raṇasya mithyāpratyayasyāpyutpādo na ghaṭate । satyam, na tvavagatyanuguṇaṃ tat;
﻿<pb n="071"/>
tadānuguṇye hi mithyājñānataiva na syāt । tasmādva‍yāmohahetavo mithyāpra-
tyayāḥ, vyāmohanibandhanāśca sāṃsārikyo vāsanāḥ । ato vāsanānibandha-
namevedaṃ jñānajālamuditaṃ tattvavidbhiḥ । nanu parihṛtamaitat---smarāmi---iti
﻿<pb n="072"/>
jñānaśūnyāni smṛtijñānānyetāni । nanu smṛterudbodhakāraṇāsaṃbhavānnaitat
saṃbhavati---ityuktam । tadasiddham, svapnādāvapi hi cintādṛṣṭādisaṃbha-
vāt; svapne'pi hi sukhaduḥkhamanubhūyate; sukhaduḥkhahetuścādṛṣṭam । ato'dṛṣṭahe-
tukameva svapnādijñānaṃ kiñciccintādihetukamityupapannaṃ śuktikādijñānatulyatvaṃ
svapnādijñānasya । tadidamuktam---<quote>“stambhaḥ---iti jāgrato buddhiḥ supariniścitā
kathaṃ viparyasiṣyati”</quote> iti । kathamanenedamuktam ? niścitamavacchin‍namityarthaḥ ।
﻿<pb n="073"/>
kathamavacchinno'rtho'navacchinno bhavati ? kathaṃ tarhi pratibuddhaḥ---mithyā---iti
jānāti ? uktam---smarāmi---iti smṛtipramoṣāt pratyakṣasaṃmitaṃ tat ।
pratibuddhasyācāpaiti pratyakṣābhimānaḥ । amumevārthaṃ spaṣṭīkaroti---<quote>“atha pratī-
tistathābhāvasya hetuḥ, na śakyate pratyayādayamanyaḥ---iti vaditum”</quote> । <quote>“yadi
pratyayatvāt”</quote> iti ca । nāvagatiṃ mithyeti manyate; <quote>“anyato hi svapnapratya-
﻿<pb n="074"/>
yasya mithyābhāvaḥ”</quote> iti pramoṣanimittatāṃ darśayati । kutaḥ ? indriyadaurbalyadarśa-
nāt---<quote>“nidrākrāntaṃ me manaḥ”</quote>---ityādinā । daurbalyaṃ ca kāryāṃkṣamatvam,
na kāryāntarotpattisamarthatvam---ityuktam ।।</p>
<p>nanu <quote>“śūnyastu”</quote> iti saiva nirālambanatopanyastā pratyayasyārtha-
śūnyatāṃ vadatā; nirastā ca sā śuktikārajatajñānatulyatābhidhānena ।
sa evāyaṃ nirāsaḥ punarākṣipyate । kayā yuktyā ? saṃvedyaviṣayatvāt saṃvidaḥ ।
﻿<pb n="075"/>
sā cātmano buddhervā jñāna eva vā; sa evāsyā viṣayo yuktaḥ, yatsthā sā
saṃvit । evaṃ ca sa eva saṃvedya iti prāpnoti । tasmāt na viṣayāntaraṃ saṃvedayituṃ
kṣamā । śabdasparśarūparasagandhātmakatā vijñānasyātmano buddhervā pratipattavyā । kiṃ
<quote>“arthajñānayorākārabhedaṃ nopalabhāmahe”</quote> iti jñānaśabdaḥ pradarśanārtha evābhi-
pretaḥ ? na; saṃvidādhāre hi saṃvedye jñānamevāvaśiṣyate, budhyātmanoḥ śabdādi-
tulyatvāt । jñānāvinābhūtā ca saṃvit । suṣup‍tyavasthāyāṃ tasyā ātmani
buddhau cādarśanāt । jñānopasaṃhṛtirhi svāpaḥ । idamālocyoktam---<quote>“artha-
﻿<pb n="076"/>
jñānayorākārabhedaṃ nopalabhāmahe”</quote>---iti । kva punaridaṃ dṛṣṭam---viṣaya eva
saṃvidā saṃvedyate---iti ? saṃvedyatayaiva hi saṃvedyatāmavagacchāmaḥ, na viṣayatayā ।
kena voktam nu saṃvedyatayā saṃvedyatāvagamyate---iti ? kintu saṃvidaḥ
pratyakṣatvāt tasyāśca jñānātmakatvāt śabdādirūpatā tasyaiveti manyāmahe ।
ko hi nāma dvayoḥ pratyakṣatāṃ kalpayati saṃvidaḥ śabdādeśca ? tasmāt
saṃvidrūpamevedaṃ śabdādijātamiti sthitiḥ, na bāhyaṃ kiñcanāstīti ।
﻿<pb n="077"/>
nanu cāyathārthā saṃvit prāpnoti; śabdādyākāratve hi saṃvido grāhyagrāha
kasaṃvedanaṃ nopapadyate । tasmāt kalpanā seti kalpanīyam । na ca
sarvalokāvagamyo'rthaḥ kalpaneti yuktam । na cārthāntarānusandhānānanuviddhaṃ
kvacit kalpanāśabdābhilapanīyaṃ loke dṛṣṭam । tasmādvaramubhayoḥ pratyakṣatā,
na punaravagaterapalāpaḥ । saṃvideva hi tadā hīyeta, kasyeyaṃ śabdādirūpatā ? yuktaṃ
yadi grāhyagrāhakasaṃvedanamākārāntareṇa syāt; na cākārāntaramupalabhāmahe;
nīlādyakārameva hyubhayaṃ pratibhāti । ekākāraṃ cobhayapratibhānaṃ kimanyadataḥ
pratibhānāt ? tadidamuktam---<quote>“arthajñānayorākārabhedaṃ nopalabhāmahe”</quote> iti ।
<quote>“pratyakṣā ca no buddhiḥ”</quote> ityetaduk‍taṃ bhavati---pratyakṣā ca naḥ saṃvit---
﻿<pb n="078"/>
iti । pratyakṣaścāyaṃ nīlādyākāraḥ । atastadākāreyaṃ saṃvit ubhayathā
pratibhāti । tasmādarthaśūnyeyaṃ saṃviditi siddham । ataḥ---tatsaṃprayogāt
tatsaṃpratyayaḥ---iti pralāpo'yam । kiṃnimittaṃ punarubhayathā pratibhānam ?
<quote>“ākārabhedaṃ nopalabhāmahe”</quote>---iti pratyuktam । pratibhānakāraṇaṃ tu pratibhānā-
devāstītyavagantavyam । sā ceyaṃ vāsanānādikālīnā---ityuktaṃ śūnyavādibhiḥ ।
﻿<pb n="080"/>
ucyate---ubhayapratibhānaṃ nīlapītādāvasiddham; grāhyatayaiva tat prati
bhāti; na grāhakatayā । kintu grāhakaṃ---grāhakamityeva manute, na---nīlam,
pītam---iti vā । tadidamuktam---<quote>“sa hi bahirdeśasambaddhaḥ pratyakṣamupalabhyate”</quote>
﻿<pb n="081"/>
iti । <quote>“arthaviṣayā hi pratyakṣā buddhiḥ, na buddhiviṣayā”</quote>
iti---grāhyatayaiva rūpapratibhānaṃ darśayati, grāhakapratibhānaṃ tu na
rūpaviṣayam । kiṃ tarhi ? jñānaviṣayam । nanu ca rūpāntarameva nopalabhyata ityu-
ktam; kathamatra viṣayāntaropanyāsaḥ ? na hi; pratyakṣavādino
hyayaṃ doṣaḥ; ānumānikajñānavādinastu nāyaṃ paryanuyogaḥ । nāpyanu-
﻿<pb n="082"/>
mānādūpagrahaṇam; sanmātragrāhyanumānaṃ bhavati । nanu ca saṃvit
pratyakṣetyuktam । anyā ca saṃvit, anyatsaṃvedyam; dvayorapi pratyakṣatve rūpadvayo
palabdhyā bhavitavyam । na cāsāvasti । tasmāt sa eva saṃvidviṣayāpalāpo
nyāyyatāṃ pratipadyate । aviveko'yamāyuṣmataḥ na hi phale rūpāntarateṣyate;
rūpāntarasaṃvittau hi phaladvayāpattiḥ; ekasaṃvedyaviṣayaiva hyekā saṃvit; na sā
vedyadvayaviṣayā । kimasaṃvedyaiva saṃvit ? na brūmaḥ---na saṃvedyā saṃvit---
iti; saṃvittayaiva hi saṃvit saṃvedyā, na saṃvedyatayā । keyaṃ vācoyuktiḥ
---saṃvedyā, na saṃvedyā---iti ? iyamiyaṃ vācoyuktiḥ---nāsyāḥ karmabhāvo
vidyate---iti । karma ca saṃvedyābhidheyam, na saṃvit । tasmānna pṛthak saṃvedya-
﻿<pb n="083"/>
tayā grahītuṃ śakyate । na cāsaṃvedyaiva saṃvit, tanmūlatvāt, sarvabhāvānāṃ
saṃvedyabhāvasya । kiṃ tarhyatrānumānikam ? phalameva hi pramāṇamiti pramāṇa-
vido manyante । kimiti manyante ? na punaḥ---phalameva---iti sthitāḥ ।
ko'bhiprāyaḥ ? evaṃ hi laukiko vyavahāraḥ । kimidam---laukiko vyavahāraḥ---
iti ? idamidam---ākāradvayaṃ laukikāḥ pratipadyanta ityarthaḥ । siddhaṃ tarhyartha-
dvayam, vijñānasyāsaṃvedyatvāt arthasya ca saṃvedyatvāt । kimasaṃvedyameva vijñānam ?
﻿<pb n="084"/>
bāḍhamasaṃvedyam, na tvaprameyam । kaḥ punaḥ prameyasaṃvedyayorviśeṣaḥ ? yatra hi
viṣayasya svarūpaṃ paricchidyate, tat saṃvedyamityucyate । ataḥ svasaṃvedanaṃ pratyakṣa-
miti pramāṇavidaḥ । asaṃvedanaṃ ca pramitijñāne, ākārāntarāgrahaṇāt । tasmāt
jñānaṃ pratyakṣamityayuktam । kṣaṇikatvāccāsya pratyakṣatā na saṃbhavati, pramāṇaphala-
yorasāmpratatvāt । tadidamāha---<quote>“kṣaṇikā hi sā, na budhyantarakālamavasthāsyate”</quote>
iti । athāyamabhiprāyaḥ---svayaṃ pramāṇarūpatvānna pramāṇāntaramapekṣate jñānam---
﻿<pb n="085"/>
iti । taduktam <quote>“utpadyamānaivāsau jñāyate, jñāpayati cārthāntaraṃ pradīpa-
vaditi yadyucyeta”</quote> iti । satyaṃ pramāṇaṃ pramāṇāntaraṃ nāpekṣate pramitau । na ca vayaṃ
pramāṇatayaiva vijānīmaḥ, taddhetutvādvijñānasya । na ca tadavasthaṃ jñānaṃ jñeyatayā
jñānāntarasyāpi vadāmaḥ; kintu tadavasthā tāvadastītyanumānasya viṣayaḥ; na
hyasatyāmavasthāyāmavasthāvato'stitvaṃ śakyate jñātum । tadidamuktam---<quote>“na
hyajñāte'rthe kaścidba‍uddhimupalabhate; jñāte tvanumānādavagacchati; tatra yauga----
﻿<pb n="086"/>
padyamanupapannam”</quote> iti । nanu ca---jñātam---iti prameyamanusmaranti pramāṇa-
vidaḥ । satyaṃ jñātaṃ smaranti, na tu---jñātam---iti । taduktam---
<quote>“satyaṃ pūrvaṃ buddhirutpadyate, na tu pūrvaṃ jñāyate”</quote>---iti । nanu
cedaṃ lokaviruddham;---jñāto hyaḥ---iti smaraṇaṃ vyapadiśanti, na punaḥ
---ghaṭo hyaḥ---iti । satyaṃ viruddham, yadi sarvadaivāyaṃ vyapadeśaḥ syāt;
<quote>“bhavati hi kadācidetat yajjhāto'rthaḥ san---ajñātaḥ---ityucyate”</quote> । yatra hi
﻿<pb n="087"/>
---jñātaḥ -iti smṛti, sā pramāṇadvayavyāpārajā । tasmāt vivekaśūnyamidaṃ
vacaḥ---<quote>“smṛteruttarakālaṃ ca”</quote>---iti । kiñca ubhayoḥ pratyakṣatve'rthena jñānasya
vyapadeśo nopapadyate rūpasparśayoriva । na cārthavyapadeśamantareṇa buddhe-
rūpopalambhanam । tasmānna buddhiviṣayaṃ pratyakṣam; arthaviṣayaṃ hi tat । ataḥ
siddhamānumānikatvaṃ buddheḥ phalataḥ । yaścāsāvavivekaḥ phalaprameyayoḥ pramā-
ṇāntarābhāvāt, sa tadviṣayo yuktaḥ । ataḥ pramāṇāpalāpa eva nyāyyaḥ,
na prameyāpalāpaḥ । ataḥ <quote>“kāmamekarūpatve buddherevābhāvaḥ, na tvarthasya
﻿<pb n="088"/>
pratyakṣasya sataḥ । na caikarūpyam; nirākārāmeva hi buddhimanumi-
mīmahe, sākāraṃ cārthaṃ pratyakṣamavagacchāmaḥ । tasmādarthālambanaḥ pratyayaḥ ।”</quote> kiṃ
punaḥ kāraṇaṃ tulye phalāpalāpe pramāṇasyaivāpalāpaḥ, na tvarthasya prameyasya,
ubhayoḥ phalāyattatvāt ? maivam; utpattau hyubhayoḥ phalāyattatā, na punaḥ
pramitau । kasyotpattau ? jñāpake hi phale prameyameva hi jñeyam, notpā-
dyam; pramāṇāyattā ca pramitiriti utpattāvityasambaddham । pramitau kriyā-
kārakatvamaṅgīkṛtyotpattiruktā, na cāvagamyamānatām; jñāne tvavagamyamānatāpi
﻿<pb n="089"/>
phalāyattaiveti yuktam । kiñca jñānamātravāde hi jñānavāsanayoreva janya-
janakabhāvaḥ, na jñānasya jñānāntareṇa; atastantujñānotpāde'pi
paṭajñānotpādo nopapadyate । <quote>“dṛṣṭaśca niyatanimittastantuṣvevopādīyamāneṣu
paṭapratyayaḥ । itarathā atantūpādāne'pi kadācit paṭabuddhiravikalendriyasya
﻿<pb n="090"/>
syāt”</quote> । tasmānna vāsanānibandhanamevedaṃ jñānajālam । kiṃ tarhi ? arthani-
bandhanamiti sthitam । ata upapannaṃ pramāṇalakṣaṇābhidhānam ।।</p>
<p><quote>“anumānaṃ jñātasambandhasyaikadeśadarśanādekaśāntare'sannikṛṣṭe'rthe buddhiḥ”</quote>
iti । jñātasambandhasya---ityucyate, kasya jñātasambandhasya ? nanvekadeśasya ।
naitadupapadyate, darśanopasarjanatvādekadeśasya; na hyupasarjanaṃ padaṃ padāntareṇa
sambaddha‍yate rājapuruṣavat । puruṣasamudāyayoranupādānādevāsambandhaḥ । tasmānna
﻿<pb n="091"/>
vidmaḥ---kasya jñātasambandhasya---iti । ucyate---sambandhāparijñānanibandhano'yaṃ
vyāmohaḥ । kaḥ punarasau sambandhaḥ ? ayamasau sambandhaḥ---anumānamekade-
śadarśanādekadeśāntare'sannikṛṣṭe'rthe buddhiḥ । kasyaikadeśasya darśanāt ?
jñātasambandhasya । nanvasminnapi sambandhe ekadeśasyopasarjanatā tadavasthaiva ।
﻿<pb n="092"/>
upasarjanamiti nāyaṃ sambandhahetuḥ; tathā anupasarjanamityapi । ākāṅ‌kṣitaṃ pūraṇa-
samarthaṃ ca sambandhitāmāpadyate । atra ca---ekadeśadarśanāt-ityukte; kasyaika-
deśasya---ityākāṅkṣā, darśanasya dṛśyapradhānatvāt, tajjanyatvāccārthāntarabuddheḥ ।
ata eva ca---atrottarapadapradhānatā, atra pūrvapadapradhānatā---iti kvacit
kvacit sthāpitam । tasmāt prayogasidhyarthaiveyamupasarjanasaṃjñāṃ; artha-
sambandhe hi yasmādarthākāṅkṣaiva hetuḥ, nopasarjanatā anupasarjanatā vā; kasya
﻿<pb n="093"/>
gurukulam ?---ityevamādiṣu darśanāt। ucyate---vyāpyaṃ hi dṛṣṭaṃ vyāpakaṃ
gamayati; jñātasambandhasya---iti ca na vyāpya eṣā ṣaṣṭhī; sambandhimātra-
vacanāddhi prātipādikāt ṣaṣṭhīṃ smaranti। ūcyate---satyaṃ sambandhini ṣaṣṭhī;
﻿<pb n="094"/>
vyāpya eva tu sambandhī bhavati । avyāpye'pi hi vastuni vyāpya-
vivakṣāyāmeva yathā ṣaṣṭhī, tathā tatra tatra ṣaṣṭhyarthaṃ vyākhyāsyāmaḥ । tathā
ca laukikāḥ---mamāyam, ayaṃ punaranyasyāpi---iti vyapadiśanti ।</p>
﻿<pb n="097"/>
<p><quote>“tattu dvividham”</quote> iti । kimidaṃ dvaividhyam ? lakṣaṇadvaividhyaṃ tāva-
nnāsti,---ekadeśadarśanāt---ityekatvāllakṣaṇasya । atha prameyadvaividhyamaṅgī-
kṛtyaitaducyate---ekatra viśeṣādviśeṣo'vagamyate, anyatra sāmānyātsāmā-
nyāvagatiḥ---iti; evaṃ ca hetumadbhedāddhetorapi bheda ukto bhavati ।
kiṃ punaranayorbhedakathanena prayojanam ? lakṣaṇābhidhānena cāvyabhicāritoktā
bhavati; tadarthaścāyaṃ prayāsaḥ; hetuhetumatordvaividhyaṃ bhavatu vā mā vā ।</p>
<p>atra kecinnītijñaṃmanyāḥ anavadhṛtasvalakṣaṇameva kiñcidanumānena
﻿<pb n="098"/>
sāmānyato na gṛhyata iti manyante; tadbhramāpanodanāyaitaduktam---<quote>“tattu dvivi-
dham”</quote> iti । adṛṣṭasvalakṣaṇaviṣayamanumānamasti kriyādiṣu । kathaṃ punaradṛṣṭa-
svalakṣaṇe sambandhidarśanam ? utpattimataḥ phalasya darśanāt---ityuktamupa-
﻿<pb n="100"/>
pāditamadhastādasmābhiḥ śūnyavāde । ataḥ sāmānyamātraparyavasāyyanumāna-
masti । darśitaṃ ca---<quote>“devadattasya gatipūrvikām”</quote>---iti । kaḥ punaranu-
﻿<pb n="101"/>
māne vyabhicāraḥ yathā pratyakṣe śuktikādiṣu ? nanvidānīmeva dvividhaśabdena
pradarśitam । nanvanānumānike hyānumānikatvaṃ nirasanīyam, na punaranumānasyo-
ddhāro vaktavyaḥ । kaścātra viśeṣaḥ ? ye'pi hyānumānikamanānumānika-
micchanti, te'pyanumānaṃ vyabhicārayantyeva । tasmādatrāpi vyabhicāra-
nivṛttireva lakṣaṇābhidhānasya prayojanam । kiñca prameye'pi saṅkaraḥ--- na
mahānasādiṣu dṛṣṭo dhūmaḥ parvatasthamagniṃ pratipādayituṃ kṣama iti kecit;
﻿<pb n="102"/>
viśeṣā evāvagamyanta ityapare; smṛtimātramevetyanye । tasmāt---jñāta-
sambandhasyaikadeśadarśanāt, yat ekadeśāntare jñānamasannikṛṣṭe-iti viśinaṣṭi ।
kimanena nirākṛtam ? smaraṇaṃ tāvannirastam, asannikṛṣṭe---iti vacanāt ।
apratipattirapi nirastaiva, buddha‍yutpādavacanāt । sambandhāvagamāt---
iti viśeṣāvagatirapi nirastaiva । nanu na buddha‍yutpādamātrātpramāṇaṃtā śakyate
vak‍tum, śuktikādiṣu vyabhicārāt । asambandhasya tu darśanaṃ sambandhābhi-
dhānādeva pratyuktam । sambandhāvagame ca pūrvānubhavo durnivāraḥ । aho !
anubhavāvivekino mahān pramādaḥ । kiṃ pūrvadṛṣṭasyānubhavo na saṃbhavati ?
﻿<pb n="103"/>
anubhūtiśca naḥ pramāṇam । anyā ca smṛtiranyo'nubhavaḥ । satyaṃ
sambandhasya darśanātsmṛtiḥ ; sambandhyantare tvanubhava eva । tataścāsannaṃ
punaḥpunardṛśyamānam---dṛśyata eva---iti tārkikāḥ vyapadiśanti,
na---smaryate---iti । siddhaṃ cānumānādiṣu pramāṇatvamanubhūteḥ । kiṃ
tarhi---<quote>“asannikṛṣṭe”</quote>---iti ? smaraṇābhimānaśūnye ityarthaḥ । sanni-
﻿<pb n="104"/>
kṛṣṭāvamarśe hi smaraṇameva manyante । nanu smṛtipramoṣatulyataiva prāpnoti ?
na, kāraṇāntarasya vidyamānatvālliṅgādeḥ; na hmatra pūrvānubhūtireva
kāraṇam । tatra hi pramoṣaḥ smṛtiviparyaye hetuḥ; iha tu liṅgādi pratyutpannaṃ
kāraṇamastīti siddhaṃ prāmāṇyam । tasmādatrāpi yatpramāṇam, na tadva‍yayabhi-
caṃrati---iti vaktavyam, uktaṃ ca । idamupamānādiṣvapi yojyam ।।</p>
﻿<pb n="105"/>
<p><quote>“śāstraṃ śabdavijñānādasannikṛṣṭe'rthe vijñānām ।”</quote> kimidaṃ śabda-
vijñānāditi ? kiṃ śabdādvijñānam śabdavijñānam, śabde eva vā
vijñānam śabdavijñānam ? yadi tāvacchabde vijñānam śabdālambanamityarthaḥ,
tadayuktam; na tasmācchāsanamavagamyate; śāsanāddhi śāstram । atha śabdā-
dyadarthe vijñānamutpadyate, tacchabdavijñānam; tatra viśeṣāvagatau kāraṇaṃ
﻿<pb n="106"/>
vaktavyam । uktaṃ ca---<quote>“śās‍tram”</quote> iti । śāstraṃ hi śāsanāt; taccā-
rthaviṣaye eva vijñāne upapadyate, na śabdaviṣaye । dvitīye'pi pakṣe tanni-
mittatayopapatteḥ siddhaṃ śāstragrahaṇāt । nanu ca śabdābhāsamapi dṛṣṭam---
<quote>“eṣa vandhyāsuto yāti”</quote>---ityevamādi; tadapi śabdādevāvagamyate; na
hi bāṣpāditulyaṃ kiñcitkāraṇāntaramatropalabhāmahe । parihṛtametat <quote>“taccet
pratyayitāt”</quote> iti । lakṣaṇābhidhānena cāyameva vyabhicāro nirastaḥ ।।</p>
﻿<pb n="107"/>
<p><quote>“upamānamapi sādṛśyamasan‍nikṛṣṭe'rthe buddhimutpādayati; yathā gavaya-
darśanaṃ gosmaraṇasya”</quote> iti । sādṛśyam&mdash;iti hi sādṛśyam । gosmaraṇasyeti,
anubhūtagoḥ puruṣasyetyarthaḥ । nanu ca jñātasambandhitā tulyā, sā cātra lakṣaṇam;
﻿<pb n="108"/>
tatra vānyatra veti kvedamupayujyate ? bāḍhamupayujyate; <quote>“ekadeśadarśanāt”</quote> iti hi
tatra lakṣaṇam । <quote>“jñātasambandhasya”</quote> iti viśeṣaṇam । ato na gavayasthaṃ sādṛśyaṃ
sadṛśāvagaterekadeśaḥ । kiñca asakṛddṛṣṭasambandho hyanumānasya hetuḥ, asa-
jātīya vyāvṛttisavyapekṣaśca; dvayamatra nāstīti pramāṇāntaram । kiṃ punaratra
vyabhicāradarśanam, yannivṛtyarthamidaṃ lakṣaṇam ? kimanyadataḥ sadṛśābhāsāt ?
﻿<pb n="109"/>
atra sāmānyameva kaiścit sādṛśyamuktam; na tatsādṛśyam । kiṃ
tarhi ? tadeva tat, gotvāderekatvāt । nanu cātra prameyameva nāstīti
kecinmanyante । tadayuktam ; anubhūtamapi kāraṇāntarāvagamyaṃ prameyamevetyu-
ktam ।।</p>
﻿<pb n="110"/>
<p><quote>“arthāpattirapi dṛṣṭaḥ śruto vā'rthaḥ anyathā nopapadyate ityartha-
kalpanā---yathā jīvato devadattasya gṛhābhāvadarśanena bahirbhāvasyādṛṣṭasya
kalpanā”</quote> iti । keyamanyathānupapattirnāma ? yadi tāvat - asyānena
vinā sadbhāvo nopapadyate---iti । tadevaṃ kāryataḥ kāraṇānumānamupanyastam,
na pramāṇāntaram । athedamucyate--- jñātasambandhasyetyanumānalakṣaṇam,
ajñātaścātra sambandhaḥ; tasmāt pramāṇāntaram- iti, tadayuktam; kathamajñā-
tasambandhaḥ śakyate'vagantum--- ayamanena vinā nopapadyate---iti;
﻿<pb n="111"/>
na hmanyathānupapattiḥ pratyakṣasamadhigamyā । kāryāvyabhicārasamadhigamyā hi
sā; avyabhicāraścāsakṛddarśanapūrvakaḥ । tasmāt dṛṣṭamadṛṣṭaṃ vā jñāta-
sambandhamevāvagamyate'nyathānupapattyā । ataḥ pramāṇāntaraṃ mṛgatṛṣṇikai-
veti । satyam; yadi yadyena vinā nopapadyate tadevāvagamakaṃ syāt;
﻿<pb n="112"/>
iha tu yannopapadyate, tadevāvagamyate । kiṃ cātra nopapadyate ? jīvato gṛhā-
bhāvadarśanāt anyatrābhāvo nopapadyate । tataḥ kima ? nātrābhāvasya gamyatā ।
kasya tarhi ? bhāvasya; na cāsau gṛhābhāvadarśanenopapadyate । bāḍhaṃ nopapa-
﻿<pb n="113"/>
dyate; na hi gṛhābhāvadarśanena vinā bahiḥ bhāva upapadyate ।</p>
<p>nanu <quote>“dṛṣṭaḥ śruto vā'rthaḥ anyathā nopapadyate”</quote> iti gamakasyānyathānu-
papadyamānatāṃ darśayati । agranthajño devānāṃ priyaḥ-<quote>“dṛṣṭaḥ śruto vārtho'rthakalpanā”</quote>
iti kimidamarthakalpaneti ? dṛṣṭaḥ śruto vārtho'rthāntarasya pramāṇamityarthaḥ ।
<quote>“anyathā nopapadyate”</quote> iti kena sambadhyate ? pramityeti vadāmaḥ; anyathānupapadya-
mānatāmāpādayan arthāntaraṃ gamayati । kimatra jñātasambandhitā naivāpekṣyate ?
apekṣyate hi sambandhamātrajñānam, na tu sambandhitā; anumāne tu---<quote>“jñāta-
sambandhasya”</quote> iti ṣaṣṭhyā sambandhitaivāvagamiketyuktam ।
﻿<pb n="115"/>
<p><quote>“dṛṣṭaḥ śruto vā”</quote> iti darśanaśravaṇopanyāsaḥ kiṃ kāraṇāntaravyu-
dāsāya ? neti vadāmaḥ, upalabdho'rthaḥ-ityarthaḥ । śrutagrahaṇamidānīṃ
kimartham ? <quote>“dṛṣṭaḥ”</quote> ityeva vaktavyam । ucyate-abhidhānāntaramevedam---
<quote>“dṛṣṭaḥ śruto vā”</quote> ityupalabdhervācakam ।।</p>
﻿<pb n="118"/>
<p><quote>“abhāvo'pi pramāṇābhāvaḥ <quote>‘nāsti’</quote> ityasyārthasyāsannikṛṣṭasya ।”</quote>
abhāvo'pi pramāṇābhāvaḥ---iti kiṃ pramāṇalakṣaṇamidam ? om---ityu-
﻿<pb n="119"/>
cyate । kimanena pramīyate ? uktam---nāsti---ityayamarthaḥ ।
kiṃ ca tannāsti ? pramīyamāṇasya prameyatā; ataścāpramiteḥ
pramāṇatetyalaukikamiva pratibhāti । lakṣaṇamapi---<quote>“pramāṇābhāvaḥ”</quote>---
﻿<pb n="120"/>
iti pramāṇaṃ na bhavatītyeva lakṣayati । asti ceyaṃ prasiddhirmīmāṃ-
sakānām---ṣaṣṭhaṃ kiledaṃ pramāṇam---iti । na cāsya granthato lokataśca
﻿<pb n="121"/>
pramāṇatāvasīyate । ato na vidmaḥ prasiddheḥ kiṃ bījamiti । kimatra na
jñāyate ? granthatastāvat pramāṇābhāva evāvasīyate । <quote>‘nāsti’</quote> ityapyukte
prameyasyābhāvaṃ laukikāḥ pratipadyante । kiṃ tarhyanena lakṣitena ? pramāṇā-
vagatyartho'yamārambhaḥ, tadanusārī hyarthaniścayaḥ kathaṃ syāditi । ata
evedamucyate, yasmāt pramāṇāvagatyartho'yamārambhaḥ । kimanena pūrvoktānāṃ
pramāṇānāṃ svarūpamavasīyate ? yatpūrvoktaireva svalakṣaṇairnāvasīyate । sarvasva-
lakṣaṇābhidhānavākyaśeṣo'yaṃ granthaḥ; na hyutpādamātrājjñānasyārthe tasmin
pramāṇasya pramāṇatāvasīyate । ataḥ svalakṣaṇamātrābhidhānāt niścaya-
﻿<pb n="122"/>
svarūpeṇa pramāṇabhāvasya samadhigamyamānatvāt sarvapramāṇānām, tasmāt
kāryapratyastamayāt <quote>‘nāsti’</quote> iti, anena pūrvoktasyaiva lakṣaṇasya sādhutocyate ।
﻿<pb n="123"/>
keyaṃ tarhi prasiddhiḥ ? prasiddhirvaṭayakṣaprasiddhivat । yadi punarvyavahārā-
nyatvāt kāraṇānyatvaṃ manyante kiṃ kurmaḥ ? na hi vyavahārānyatvāt
pramāṇānyatvasiddhiḥ । ataḥ tallakṣaṇamevedam । idameva ca tallakṣaṇam । tasmāt
prasiddhatvādaparīkṣyaṃ nimittam ।।</p>
﻿<pb n="124"/>
<p><quote>“nanu pratyakṣādīnyanyāni bhavantu nāma pramāṇāni, śabdastu na
pramāṇam । kutaḥ ? animittam, vidyamānopalambhanatvāt । animittam
apramāṇaṃ śabdaḥ; yo hyupalambhanaviṣayo nopalabhyate, sa nāsti yathā
śaśasya viṣāṇam । upalambhanāni cendriyāṇi paśvādīnām । na ca
paśukāmeṣṭyanantaraṃ paśava upalabhyante । ato neṣṭiḥ paśuphalā ।”</quote>
pratyakṣādīnyanyāni bhavantu pramāṇāni, śabdastu na pramāṇam---iti
ko'bhiprāyaḥ ? apamabhiprāyaḥ---yaduktam anapekṣatvāditi pramāṇā-
﻿<pb n="125"/>
ntarānavagamyamarthamavagamayati iti, etāvanmṛṣā । kutaḥ ? <quote>“bhavi-
ṣyaṃścaiṣo'rthaḥ”</quote> iti bhāvyatayā prāmāṇyamuktam, tadatra na saṃbhavati ।
kathaṃ punarasambhavaḥ ? kimaniyogakaṃ vākyamastīti ? kimatra niyogaḥ
kariṣyati ? pramāṇāntarāvagamye'pi tasya darśanāt smṛtyādau । tasmādviniyo-
gāvagamyamevārthamālocya niyogasya viṣayo vaktavyaḥ । sa cāyaṃ viniyogo
vidyamānopalambhanaviṣaya evopalabhyate-<quote>“citrayā yajeta paśukāmaḥ”</quote> ityādau ।
﻿<pb n="126"/>
kātra vidyamānopalambhanatā ? kriyānantaraphalabhāvitā । dṛṣṭārthatvācca vṛṣṭyādeḥ
anantaraphalabhāvitayā pramāṇāntarāvagamyataiva vastuto vak‍tuṃ śakyate ।
saṃbhavati ca pramāṇāntaraviṣatve ko hi nāmādṛṣṭaṃ loke svātantryaṃ śabdasya
kalpayituṃ kṣamaḥ ? tasmānniyogaḥ praiṣādyartha eva iti pratipattavyam ।
tadidam <quote>“kutaḥ”</quote> ityetasya praśnasya <quote>“vidyamānopalambhanatvāt”</quote> ityuttaram ।
nanvevaṃ granthe vyākhyāyamāne <quote>“paśavo nopalabhyante”</quote> ityādiranarthako granthaḥ ।
upalabhyantāṃ mā vā paśavaḥ; sarvathā pramāṇāntarasāpekṣaṃ śābdamityetāvadatra
﻿<pb n="127"/>
sādhyam । satyametāvat sādhyam; kena coktamanyat sādhyamiti ?
anupalabdhyupanyāso na ghaṭate ityuktam । na na ghaṭate, ghaṭata eva; pramāṇāntara-
parīkṣayā prāmāṇyaṃ vaktavyam, na svataḥ---ityevaṃparo granthaḥ । taccātra
pramāṇāntaraṃ dṛṣṭam । kathaṃ punaratra dṛṣṭāvagatiḥ ? kriyānantarabhāvitvātphalasya ।
kathaṃ tarhi kṛṣyādeḥ ? kiṃ kṛṣyādernānantaraṃ phalamupalabhyate ? kiṃ kriyāphalaṃ
﻿<pb n="128"/>
nāvagamyate, uta prayojanaphalam ? pāṭanaṃ tāvat bhūmyavayavānāṃ kriyāphala-
mavagamyate, vrīhyutpattistu prayojanaphalam । na ca prayojanānavagamādadṛṣṭatocyate ।
atra ca prayojanaṃ phalaṃ ca paśava evāvagamyante, phalāntarānavagamāt । yacca
kiñcit havirvikārādyavagamyate, na tatpāṭanādivat vrīhyādyutpatteḥ paśukāraṇa-
tayā śakyate vak‍tum, adarśanāt । tasmāt pramāṇāntaraparīkṣaivātra dharma-
jijñāsubhiḥ kartavyā, na punaradhyayanāddharmāvagatiḥ । kathaṃ punaḥ svargakāmādiṣu
﻿<pb n="129"/>
vidyamānopalabhbhanatā ? niyogasya tāvanniyogatvaṃ paśvādāvapahṛtam; ekaścāyaṃ
niyogo'nubandhabhedādbhidyata iti sthitiḥ । tasmāt sarvatra sāpekṣa ityuk‍taṃ
﻿<pb n="130"/>
bhavati । ato yatra pramāṇāntaramasti, bhavatu tatra tathātvam; yatra nāsti, tatra mā
bhūta । tasmāt suṣṭhūktam---<quote>“śabdastu na pramāṇam”</quote>---iti । <quote>“dṛṣṭaviruddhaṃ ca
﻿<pb n="131"/>
kiñcidvaidikaṃ vacanaṃ pātracayanaṃ vidhāya āha---<quote>“sa eṣa yajñāyudhī yaja-
māno'ñjasā svargaṃ lokaṃ yāti”</quote> iti pratyakṣaṃ śarīraṃ vyapadiśati । na ca tat
svargaṃ lokaṃ yāti; pratyakṣaṃ hi taddahyate । na ca ‘eṣa yāti’ iti
vidhiśabdaḥ evaṃjātīyakaṃ । ca pramāṇaviruddhaṃ vacanamapramāṇam ।”</quote> kathaṃ
punaridaṃ pramāṇaviruddham ? arthavādo'yam; arthavādeṣu ca sarve pramāṇa-
virodhā guṇavādena vyākhyātāḥ । athāyamabhiprāyaḥ---nādyāpyarthavādā
﻿<pb n="132"/>
vyākhyāyante---iti, bāliśabhāṣitametat; na hyuktasyocyamānasya vā
sthitasyākṣepo yuktaḥ । anyatra viśeṣābhidhānāt । uktīcyamānatāviśeṣe
hi vivakṣyamāṇe sarvamanavasthitaṃ syāt । tasmāt sthitatvāt sthitatvameva
vaktavyāvaktavyayoḥ kāraṇam । kiñca, atropanyastasya parihṛtasya tatra punaru-
﻿<pb n="133"/>
panyāso na ghaṭate । ucyate---sthita evārthavādanāṃ guṇavādena vyākhyāne
idaṃ vacanamākṣipyate---atra hi tadukto na bhavati; guṇavādo hi pramāṇāntara.
pratipattibalenopajāyate । atra ca pramāṇāntarapratipattiḥ śarīre eva, na
śarīravyatiriktaṃ kiñcidupalabhāmahe; tacca <quote>‘eṣaḥ’</quote> iti vyapadiṣṭam <quote>‘yāti’</quote>
ityanena viruddham, dahyamānatvāccharīrasya । tasmādvidhito'rthavādataścāya-
thārthataivāvasīyate । kiñca, vidhau hi sati niyogato'pi tāvat svātantrya-
śaṅkā jāyate; arthavāde sāpi nāsti iti prakaṭayati---<quote>“na ca
﻿<pb n="134"/>
<quote>‘eṣa yāti’</quote> iti vidhiśabdaḥ”</quote> iti । ucyate---na pramāṇāntarāpekṣaḥ
śabdasyārthena sambandhaḥ kastarhi ? autpattikaḥ । nanu ca loke pramāṇānta-
rāpekṣitaiva sarvasya vacaso dṛṣṭā ? satyaṃ vyavahāre, na tvabhidhāne । yathā ca
loke'pyautpattikamabhidhānam, tathā sambandhaparihāre vakṣyāmaḥ । nanu
sarva evāyaṃ sūtrārtho vivṛtaḥ punarihānūditaḥ । satyam; viśeṣābhidhānāya ।।
﻿<pb n="135"/>
kaḥ punaratra viśeṣo'bhidhīyate ? nanu ca sambandha eva nāsti---iti pūrvo-
ktamākṣipya punaḥ samādhiḥ । nanu ca vākyārtho'yamākṣiptaḥ---<quote>“vidyamānopala-
mbhanatvāt”</quote>---iti; padaviṣayamautpattikatvaṃ manyante mīmāṃsakāḥ । kimana-
yānupāsitagurukathayā vikalpitayā ? yasmāddhi yaḥ pratīyate, sa tasyārthaḥ;
na ca kevalātpadāt vṛddhavyavahāre kasyacidarthasyāvagatirdṛṣṭā; anavagamya-
mānasya cārthasya kenacitsambandha iti durvacaṃ vacaḥ । kathaṃ tarhi prasiddhi-
riyam ? anupāsitagurutvādityuktam । tasmādautpattiko vākyavākyārtha-
yoḥ sambandhaḥ ।।</p>
﻿<pb n="136"/>
<p>syādetadevam; naiva śabdasyārthenāsti sambandhaḥ; kuto'sya pauruṣe-
yatā apauruṣeyatā vā---iti ? katham ? syāccenarthena sambandhaḥ, kṣuramo-
dakaśabdoccāraṇe mukhasya pāṭanapūraṇe syātām । saṃśleṣasambandhamabhipretyo-
cyate bhavatā---kāryakāraṇanimittanaimittikāśrayāśrayiyaunādayaḥ sambandhāḥ
śabdasyārthenānupapannā eveti”</quote> syādetat---iti yadi nityaḥ sambandhaḥ
syādityarthaḥ । idaṃ kimiti na syāt---<quote>“tasmāccodanālakṣaṇo'rtho dharmaḥ”</quote>---
iti ? <quote>“syāccedarthena sambandhaḥ”</quote>---iti । asyābhāve hetuṃ kṣuramo-
﻿<pb n="137"/>
modakaśabdoccāraṇagranthena bruvan sambandhasyābhyupagamaṃ darśayati---<quote>“saṃśleṣa-
sambandhamabhipretya”</quote> iti । kenāyamabhyupagataḥ sambandhaḥ, yena nirā-
karaṇīyatayā upanyasyate ? nanu ca śabdasvātantryavādibhiḥ---
śabdādartho'vagamyate---ityayamevābhyupagataḥ sambandhaḥ; anabhyupagatasya
nirākaraṇamandhapadam । idamevātra nirākriyate---yaduta śabdādartho'vagamyate
﻿<pb n="138"/>
iti । kathaṃ punaḥ saṃśleṣasambandhanirākaraṇenedaṃ nirākṛtaṃ bhavati ?
bhavati; śabdādarthajñānaṃ hi kāryaṃ kenacitkāraṇena; śabdādartha-
jñānaṃ ca na ca śabdādeveti śakyate vaktuṃ cakṣurādīnāmiva,
prathamaśravaṇādapratīteḥ । evaṃ tarhi dhūmādīnāmagnyādyarthāvagatāviva na
svarūpameva kāraṇam । kiṃ tarhi ? sahāvasthānādilakṣaṇaḥ sambandhaḥ ।
sa cāyaṃ śabde na kaścidupalabhyate prāgarthāvagamāt । tasmāt samba-
ndhāntaranirākaraṇena vācyavācakatā nirākṛtā bhavati । yadyevaṃ sarva
eva nirākaraṇīyāḥ; kimidamucyate---yaunādayo na saṃbhavantīti saṃśle-
﻿<pb n="139"/>
ṣasyaiva sahetukaṃ nirākaraṇam ? athāyamabhiprāyaḥ---yaunādayo nopa-
labhyanta---iti; saṃśleṣo vā kimupalabhyate ? tathā ca---<quote>“kṣuramodakaśabdo-
ccāraṇe”</quote> ityanupalabdhirevopanyastā । tasmānna vidmaḥ---kena viśeṣeṇedaṃ
nirākaraṇīyatayopanyastamiti । athāyamabhiprāyaḥ---saṃśliṣṭasyaivārthasya gamyatvaṃ
gamakatvaṃ ceti, tadayuktam; kāryakāraṇayorasaṃśliṣṭayorapi gamyagamaka-
tvadarśanāt । kāryakāraṇamapi tantvādi saṃśliṣṭamiti cet, naitannimitte
saṃbhavati; tadapi hi kāraṇameva gamyaṃ ca । tasmādidamandhapada-
miti pratibhāti । ucyate---atra hyautpattikavādinaḥ kecit---sva-
﻿<pb n="140"/>
rūpamevādhyasya śabdo'rthaṃ pratyāyayati---iti pratipannāḥ; yukti-
ścoktā---svameva rūpaṃ śabdasya, yeyamarthapariṇatiḥ---iti । ata-
stannirākaraṇam । tasmin pakṣe saṃśleṣa eva śabdārthayoḥ sambandhaḥ । so'yaṃ
kāryānupalabdhyā na ghaṭate iti---<quote>“kṣuramodakaśabdoccāraṇe mukhasya pāṭana
pūraṇe syātām”</quote> ityuktam । kathaṃ tarhi---gaurayam---iti tulyo
nirdeśaḥ śabdārthayoḥ ? astyayaṃ nirdeśaḥ, sa tu nādhyāsakṛta iti ākṛtigranthe
vakṣyāmaḥ । <quote>“yaunādayastu sambandhāḥ śabdasyārthenānupapannā eva”</quote> ityana-
bhyupagamaṃ darśayati । <quote>“yo'tra vyapadeśyaḥ sambandhaḥ, tamekaṃ na vyapadiśati
bhavān pratyāyyasya pratyāyakasya ca saṃjñāsaṃjñilakṣaṇaḥ ”</quote>---ityanenau-
﻿<pb n="141"/>
tpattikatvaṃ punarupodbalayati । <quote>“āha---yadi pratyāyakaḥ śabdaḥ, prathamaśrutaḥ
kiṃ na pratyāyayati”</quote> ? svato hi sarvabhāvānāṃ pravṛttiścakṣurādīnāmiva rūpa-
grahaṇe; tasmāt sāpekṣatvaṃ śabdasyārthapratipattāvastīti <quote>“prathamaśrutaḥ kiṃ
na pratyāyayati”</quote> ityuktam । <quote>“sarvatra no darśanaṃ pramāṇam”</quote> iti svābhā-
vikānāṃ sāpekṣatvaṃ nirapekṣatvaṃ ca darśanādevāvagamyate; dṛṣṭaṃ hi
cakṣurādeḥ svābhāvikatve'pi rūpāvagatāvapekṣitvam, dahane cānapekṣitva-
magnyādeḥ । tadidamuktam---<quote>“sarvatra no darśanaṃ pramāṇam”</quote>---iti ।
﻿<pb n="142"/>
dṛṣṭaṃ hi kāryaṃ puruṣaprayatnānapekṣam, puruṣānupalabdheḥ; sāpekṣaṃ ca, prathama-
prayogānavagateḥ, prayogāntare cāvagamāt । <quote>“yadi prathamaśruto na pratyāyayati,
kṛtakastarhi”</quote>---iti ko'bhiprāpaścodakasya ? yadi tāvat---kṛtakaḥ
kāryaḥ, na sāmayikaḥ---ityabhiprāyaḥ, tataḥ siddhaṃ sādhyate; puruṣāntara-
pratyayāntarānapekṣitā---śābdaṃ pramāṇam---iti vadato'bhipretā cakṣurādī-
﻿<pb n="143"/>
nāmiva rūpagrahaṇe, na punarutpattimattāpi neṣyate; utpadyata eva hi
sambandhaḥ, kriyāgarbhatvāttasya; kriyāyāścotpattimattvāt tadanuvartī samba-
ndho'pyutpattimāneva । atha kṛtakaḥ rajjughaṭayoriva puruṣayatnajanyaḥ
ityabhiprāyaḥ; tadayuktam; cakṣurāderālokābhāve kadācit kāryamakurvataḥ
tatsadbhāve ca kāryaṃ kurvato'pi puruṣāntarapratyayāntarānapekṣatvāt sanbandhasya,
tathā śabdasyāpi sambandhaḥ syāditi । tasmādasamarthamiva siddhāntalaṅghane
﻿<pb n="144"/>
bhāṣyaṃ pratibhāti---<quote>“kṛtakastarhi”</quote>---iti । nedamasamartham; ayamasyābhi-
prāyaḥ---nedamudyotāditulyam; udyotasyāpyanugrāhakatvaṃ kāryasamadhi-
gamyameva, anavagatipūrvakatvādavagateścakṣurādīnām । śabde punararthāvagatipūrvi-
kaivārthāvagatiḥ; hi <quote>‘ayamasyārthaḥ’</quote> ityavagamya tataḥ śabdādarthaṃ pratipadyate ।
tasmāt sanbandhāntarapūrvikaivārthāvagatiriti sāpekṣatā । tadidaṃ kṛtakaśabdena
sāmayikatvaṃ kṛtakatā voktā ।।</p>
﻿<pb n="145"/>
<p><quote>“atha <quote>‘gauḥ’</quote> ityatra kaḥ śabdaḥ”</quote>---iti ko'yaṃ praśnaḥ ? ayamayaṃ
praśnaḥ---yadyapariṇatyā śabdo'rthamavagamayati, kastarhi śabdo'bhipretaḥ ?
yo 'yaṃ śrotreṇāvacchidyate, sa śabdo'bhimataḥ ? om---ityucyate; śrotragrahaṇe
﻿<pb n="146"/>
hyarthe loke śabdaśabdaḥ prasiddhaḥ; te ca śrotragrahaṇāḥ gakāraukāravisarjanīyāḥ ।
nanvevaṃ satyarthapratyayo nopapadyate, kramavartitvādvarṇānām; kṣaṇikatvācca tadupa-
labdhīnām । upalabhyamānatayā ca padādivyavasthā, na tu sanmātratayā । tasmā-
﻿<pb n="147"/>
danupapanno'rthapratyayaḥ । athāyamabhiprāyaḥ---upalabdhivināśe'pi tatsmṛtyanu-
grahādarthāvagamaḥ---iti; sāpi na sarvaviṣayiṇī upalabdhivat; upalabdhya-
nusāriṇī hi sā; ato'pyarthāvagatirna ghaṭate । tasmāt---śabdatattva-
mevedamartharūpatayā vivartate---ityuktaṃ śabdavidbhiḥ । kiṃ vā vivartapakṣe śrotrādi-
vyāpāranirapekṣaiva svarūpe'rghe vāvagatiḥ śakyate vak‍tum ? bāḍham; śabdādayaḥ
śrotrādyavacchedenaikarūpā apyanekarūpā iva bhānti marakatapadmarāgādiṣu
﻿<pb n="148"/>
mukhamekamapyanekarūpamiva pratibhāti । nanu ca khaḍgādiṣvekaṃ grāhakam; upā-
dhayo hi khaḍgādayaḥ । tadekagrāhakavaśāt <quote>‘ekaṃ mukham’</quote> iti śakyate vak‍tum;
bhedāścopādhinibandhanāḥ । atra punaḥ kimekaṃ grāhakaṃ śabdādeḥ, yadvaśāt-
śrotrādyupādhikṛto bhedaḥ, ekamevedaṃ vastu-iti varṇyate ? kimidaṃ pralapyate---
ekagrāhakavaśādekaṃ vastu-iti ? ekatvādeva hyekatvam । nanu coktameka-
tvameva na pratīyate-iti; śrītrādayo hi pratīteḥ kāraṇam । te ca bhedenaiva
pratītimutpādayanti । pratītibhede sati <quote>‘ekaṃ vastu’</quote> iti durvacaṃ vacaḥ ।
kathaṃ tarhi khaḍgādiṣu <quote>‘tadevedaṃ mukham’</quote> iti ? bimbākārapratyabhijñānā-
﻿<pb n="149"/>
ttadupādhinibandhano bheda iti śakyate vak‍tum ? uktaṃ tarhi tvayaivaikatvam
<quote>‘pratyabhijñānādekatvam’</quote> iti । asti cedamekatvaṃ śabdādāvapi---gaurayam,
śuklo'yam, surabhi candanam---iti । tasmādatrāpyekatayā pratyabhijñānāt
śrotrādyupādhinibandhana evāyaṃ bheda ityupapannam । śrotrādeḥ kiṃnibandhano
bhedaḥ ? viṣayabhedapratipattinibandhana iti vadāmaḥ । viṣayabhedapratipatteḥ kiṃ
nibandhanam ? śrotrādibheda ityuktam । evaṃ satītaretarāśrayatoktā bhavati;
bāḍhamuktā; avidyāmātṛkeyam; ata evāvidyetyucyate budhaiḥ ।
﻿<pb n="150"/>
tasmādvivarta evāśrayaṇīyastattvavidbhiravagateḥ kāraṇam । ato na
śabdajño devānāṃ priyaḥ, yo hi yutasiddhayoḥ śabdārthayoḥ sambandhamarthā-
vagatau kāraṇaṃ manyate । <quote>“pūrvavarṇajanitasaṃskārasahito'ntyo varṇo vācakaḥ”</quote>
iti । ko'yaṃ saṃskāro nāma ? yadi tāvadvarṇāvagatiḥ; pratyuktā, 
﻿<pb n="151"/>
smaraṇamapi tayaiva । atha smṛtikāryānyathānupapattyā kaścitpadārthaviśeṣaḥ
kālāntarāvasthāyī vidyata iti kalpyate; asāvapi prativarṇaviṣaya eva
śakyate kalpayitum, ekaikavarṇaviṣayatvādupalabdheḥ, tadanusāritvācca smṛteḥ,
tatkāryatvācca saṃskārasya । tasmādvarṇopalabdhivadasāvapi na kāraṇam ।
﻿<pb n="152"/>
na ca smṛtijñānaśūnyaḥ saṃskāro'stīti pramāṇamasti । darśayati ca
pratyekavarṇaviṣayameva saṃskāram---<quote>“pūrvavarṇajanitasaṃskārasahito'ntyo varṇaḥ
pratyāyakaḥ”</quote> iti bruvan । tasmādupalabdhismṛtibhyāṃ kimabhyadhika-
masyārthapratipattau sāmarthyaṃ manyate bhāṣyakāraḥ ? sphoṭavādino vā katham
---ityetadapyanuttaram; na hyabhyupagatirarthasiddhau hetuḥ । tasmādupavarṇanīyo'yaṃ
granthaḥ । atha kālāntarāvasthāyitaiva viśeṣaḥ, tanna; parasparāsambandhe kimava-
sthitiḥ kariṣyati ? athārthapratipattireva sambandhe hetuḥ, evamitaretarāśrayatā
﻿<pb n="153"/>
prāpnoti । bhavatviti cet, na tattvāvagame yukto'yamabhyupagamaḥ । kathaṃ tarhi
bījāṅkurādiṣu ? darśanāt---iti yadyucyate, tata ihāpi darśanaṃ śakyate
vak‍tum । na, vivartapratipakṣasambhavāt; arthāvagatirhi kāraṇamātrasya hetutāṃ
pratipadyate, na saṃskārasambandhasyaiva । bījāṅkurādiṣu viśeṣadarśanādupapannam;
﻿<pb n="154"/>
iha tvānumānikatvāt saṃskārasya viśeṣopalabdhirnopapadyate । tasmādvivarta-
mevopapannataraṃ manyāmahe । ata idānīmidamapyayuktam । kimayuktam ? sā ca
śabdakalpanā ceti । kathamayuktam ? vivartapakṣe hi kā nāmeyaṃ śabdakalpanā ?
yasmādadhyāsitopādhyadhyāsitaviśeṣaṃ sarvapramāṇāvagamyamekaṃ vastvityuktam,
tasmādaśabdajñataiveyaṃ yaduta bhinnayorapi śabdārthayorautpattikaḥ sambandho/?/'-
bhidhīyate । nanvekatvavādino'pi naivāyaṃ vibhāgaḥ śakyate vak‍tum---jyo-
tiṣṭomo'yam, darśapūrṇamāsāvimau---iti; ekatve hi na vākyaikatva evāva-
sthitiḥ, kintu sarvavākyānāmekavākyatā prāpnoti varṇānāmiva pade, padānā-
miva vākye । kasmāt ? ekatvāvagamādeva; bhavati hi sarvavākyeṣu <quote>‘śabdaḥ
śabdaḥ’</quote> ityekā buddhiḥ, sarvavākyārtheṣu ca <quote>‘śabdārthaḥ śabdārthaḥ’</quote> iti ।
﻿<pb n="155"/>
tadidamabhinnameva jyotiṣṭomādi karmajātaṃ prāpnoti । dṛśyante cādhikārabheda-
viruddhāścāviruddhāśca । viruddhāḥ viruddhaphalāḥ, aviruddhāśca aviruddhaphalāḥ;
na caitadekatva upapadyate । satyaṃ naikārthatva idamupapadyate । bhinnārthāni
caitāni vākyāni । ekārthapratipattyarthā caikatā; na cātraikārthatāvasīyate ।
tasmādekasmin vākye padavarṇāpalāpo yuktaḥ । vākyāntareṣu kiṃkṛto
vākyāntarasyāpalāpaḥ ? tasmānneyaṃ viruddhāviruddhacodanopapadyate ।
śabdaprāmāṇyavādinā hyarthasambaddhaḥ śabdaśabdenocyate, na kākavāśitādyapi
śrotragrāhyam । nanu śrotrādibhedamupavarṇayatā sarvametadavidyājālamityuktam ;
﻿<pb n="156"/>
kimidamidānīmardhajaratīyamupanyasyate ? anabhiprāyajño devānāṃ priyaḥ,
yato brahmaṇyasāvabheda uktaḥ । tadrūpatayā kena vā bhedo'bhidhīyate,
śāstrāvagatau ca kena vā bhedo'pahnotuṃ śakyate śrotrādīnāmiva ?
satyaṃ nāpah‌nūyate ; kintvavidyā prāpnoti ; vidyā ceṣyate vaidiko'rthaḥ ।
kathamavidyāto'bhyudayaḥ śakyate vak‍tum ? avidyā hi pratyavāyasya nimi-
ttam । satyaṃ yathā bhavānāha । pratyavāyastvāpekṣikaḥ; sarvaṃ hi kṣayi pratyavā-
﻿<pb n="157"/>
yāyaiva ; kintu pratyavāya evaikatra sa ca upāyaścānyatra iti viśeṣaḥ ।
tasmānna kiñcidatra pūrvaṃ pareṇa virudhyate । nanu ca vākyārthayorbhede'pi
karmotpattivākyairguṇavākyānāṃ kathamarthata ekatā śakyate vak‍tum ? uktam
---bhinnatve'pyekānuṣṭhānasiddhiriti nityakāmyaprayogayoriva । tasmātsarva-
mupapannam ।</p>
﻿<pb n="158"/>
<p>syādetadevam, yadyekā buddhiḥ syāt ; na hyatraikā buddhirasti ।
nanu ca sarvaśabdeṣu <quote>‘śabdaḥ śabdaḥ’</quote> ityekā buddhirasti ; asatyāṃ
caikabuddhau śabdaśabdavācyatāpi na syāt sarvaśabdānām । ekanimittā hyeka-
śabdavācyatā, na punarekatākṛtā । atra caikaṃ nimittamasti śrotragrāhyatā;
śrotragrahaṇe hyarthe loke śabdaśabdaḥ prasiddhaḥ । kiṃ punaḥ kāraṇam---śrotragrāhya-
taivātra gṛhyate, na punargotvādivat śabdatvamevāśrīyate ? sāmānya-
viśeṣaviṣayamajñānamatrāparādhyate evaṃ codayataḥ । kiṃ punaḥ sāmānyaviśeṣa-
﻿<pb n="159"/>
viṣayamajñānam ? idamidamajñānam---yasmin padārthagrahaṇe sati pūrvā-
vamarśo bhavati, tat sāmānyam; na ca gakārādiṣvekavarṇagrahe sati varṇānta-
rāvamarśo bhavati pācakādiṣviva, tasmāt kriyānibandhanaiveyaṃ śabdaśabda-
﻿<pb n="160"/>
vācyatā; kasyāyaṃ vivartaḥ, kasya ca śrotrādaya upādhitāmāpadyante ? tasmā-
dviḍambanaiṣā <quote>“vivartate'rthabhāvena”</quote> iti । tasmāt kāryata eva sambandho'pi
﻿<pb n="161"/>
kalpanīyaḥ saṃskārāṇām, nopalabdhismṛtyoḥ, anavasthānadarśanāt ।
yadapyuktam-ayuktaṃ sā ca śabdakalpanā ca---iti, tatrāpyarthāparijñānamevā-
parādhyate ; idaṃ hi tatrocyate---paramārthasyopādhikalpanā, avidyamānasya ca
﻿<pb n="162"/>
kalpanā-iti । tadidam <quote>“sā ca śabdakalpanā ca”</quote> iti । <quote>“surabhicandanādī-
nāmākṛtigranthe parihāraṃ vakṣyāmaḥ”</quote> ityuktam । nanu ca---śabdādarthaṃ prati-
padyāmahe---ityetadidānīṃ laukikaṃ vacanaṃ nopapadyate । kiṃ gakārādayo na śabdāḥ ?
śabdāste bahavaḥ, na śabda ekaḥ; <quote>‘śabdāt’</quote> iti caikavacanaṃ padābhiprāyam ;
na caitat padamastītyupapannaiveyamanupapattiḥ । tathā ca śāstrakārairapi padābhi-
prāyeṇaivopanyastam---<quote>“pūrvāparībhūtaṃ bhāvamākhyātenācaṣṭe”</quote>---iti । kāmaṃ
mopapadi ; anupapannārthamapi hi laukikaṃ vacanaṃ dṛṣṭam---daśa dāḍimāni
ṣaḍapūpāḥ---iti ; loke cānupapannārthameva kiñcit dṛṣṭvā prayogaṃ vyākaraṇa-
śāstraṃ niyamāya pravṛttam । iha punarnaivānupapattiḥ ; samudāyasya nimittatvāt
﻿<pb n="163"/>
kāryaikyāccaikatvopacāraḥ । tasmāt śāstrakāravacanamapyanayaiva yuktyopapannam,
padavākyānirdeśaśca---gauḥ padam, aśvaḥ padam, laukikaṃ vākyam, vaidikaṃ
vākyam---iti ca । tasmāt gakārādyeva padam, sa eva śabdaḥ ;
nānyadva‍yatiriktamastīti siddham ।।</p>
<p><quote>“atha-gauḥ-ityasya śabdasya ko'rthaḥ”</quote> ?-iti nāyaṃ praśna
upapadyate । <quote>“atha-gauḥ-ityatra kaḥ śabdaḥ ?”</quote>-iti yuktam ; varṇapakṣe'pi hi
vācakatā nopapadyate---ityāśaṅkānirākaraṇāya । abhidheye hi na
kvacidviśeṣaḥ । ākṛtiḥ vyaktiḥ guṇo vā bhavatu ; na hyautpattikatve
﻿<pb n="164"/>
kaścidviredhaḥ । asthāyī cāyaṃ pakṣaḥ; nāyaṃ rāddhānte yaduta---ākṛtivacanataiva
sarvaśabdānām---iti ; guṇavacanatāpyaruṇādiṣu dṛṣṭā, vyaktivacanatodbhidā-
diṣu । tasmāt praśnastāvanniṣprayojanaḥ । uttaramapi rāddhāntaviruddham ।
athāyamabhiprāyaḥ---udāharaṇābhiprāyam---iti ; atrāpi praśnastāvanniṣprayo-
janaḥ, evamuttaramapi । yadi śabdasya vyaktirarthaḥ, athāpi sāmānyam ;
sambandhe ko viśeṣaḥ ? viśeṣavivakṣāyāṃ ca prayojanaṃ vaktavyam । athedamucyate---
﻿<pb n="165"/>
vyaktipakṣe sambandhasya sāpekṣatā prāpnoti---iti, kā kathā pācakādiṣu ?
tatra kriyopalakṣaṇamiti cet, ihāpyākṛtirbhaviṣyati । tatra hyabhihitā kriyā
dhātubhāgena; iha tvanabhihitā jātiḥ nālamupalakṣaṇāya---iti cet,
kalpyatāmabhidhānam ; na punaḥ sāpekṣatābhidhāne upayogamasya paśyāmo
nirapekṣatābhidhāne vā । tasmānmandaprayojanatā praśnottarayoḥ ।</p>
<p>atrocyate---<quote>‘vācakarūpaiva sarvavācyeṣvavagatiḥ’</quote> iti manvānaḥ
<quote>‘śabdārthayorbhedo nopapadyate’</quote> iti pṛṣṭavān pūrvapakṣavādī । itarastu---avive-
﻿<pb n="166"/>
ko'sya prayoge'bhidhāne ca; prāyaugikīṃ buddhimabhidheye'dhyavasyatīti tadapanuttaye
<quote>“sās‍nādiviśiṣṭā ākṛtiḥ”</quote> ityuktavān । pradarśanārthaṃ caitat abhidhānavat ।
﻿<pb n="167"/>
<quote>“nanvākṛtiḥ sādhyāsti vā na vā”</quote>---iti abhidheyatayā śabdarūpatāṃ
na jahātītyuktavān । nanu ca tadrūpāpattāvabhāvābhidhāne kiṃ prayojanam ?
abhidheyābhiprāya evāyamabhāva uktaḥ, na svarūpābhiprāyaḥ । <quote>“na pratyakṣā satī
sādhyā bhavitumarhati”</quote>---iti । yadi paraṃ svarūpasyaivābhāvaḥ sādhyate, tadaivānabhi-
dheyatā ; na cābhāvaḥ śakyate vak‍tuṃ pratyakṣagamyatvāt । <quote>“vyāmoha iti cet”</quote>
﻿<pb n="168"/>
iti । kena coktam---svarūpeṇaivāsyābhāvaḥ---iti । itarastu tamevābhiprāyaṃ
buddhau kṛtvā <quote>“nāsati pratyayaviparyāse vyāmohaḥ”</quote> ityuktavān । <quote>“asatyapya-
rthāntare evaṃjātīyako bhavati pratyayaḥ <quote>‘paṅiktaḥ, yūtham, vanam’</quote> iti yathā
iti cet”</quote>---iti abhidheyatayābhāvaṃ prakaṭayati । naivāyaṃ pratyakṣaviruddho'-
rtho'bhidhīyate ākṛterabhāvaḥ । kiṃ tarhi ? abhidhayerūpatayā abhidhānarūpa-
﻿<pb n="169"/>
mavagamyate---ityuktam ; na cedamavivartavādina upapadyate । tasmādvivartapakṣa eva
śreyānityabhiprāyaḥ । <quote>“asambaddhamidaṃ vacanamupanyastam”</quote> iti paṅktyādāvapi
naiva śabdarūpāvagatirastītyabhiprāyaḥ । kathaṃ tarhyekapratyayaḥ ? na ca śabdadva‍ya-
tiriktaṃ kiñcidanyatpaṅktyādiṣu ekamupalabhyate ; asti cāyamekapratyayaḥ ;
tasmācchabdādhyāsanibandhana evāyam । <quote>“kimasati vane vanapratyayaḥ”</quote>---iti
asati vṛkṣavyatirikte ekasmin vanābhidheye'rthe ekapratyayo nopapadyate iti kiṃ
pratyakṣasamadhigamyā vṛkṣā api na santīti śakyate vak‍tum ? ko'bhiprāyaḥ ?
vṛkṣā evātra ekatayā pratīyante, na punarvanaśabdarūpatāvagamyate । athāyamabhi-
﻿<pb n="170"/>
prāyaḥ---<quote>“vṛkṣā api na santi iti,”</quote> tadapi hi śabdādhyastameva rūpam---
iti ; pratyuktaḥ sa māhāyānikaḥ pakṣaḥ । arthaviṣayā hi pratyakṣā saṃvit, na
buddhiviṣayā-ityuktam । buddhiviṣayatve vā saṃvidaḥ kiṃ sidhyati śabdādhyāsaḥ ?
anyā hi vṛkṣasaṃvit, anyā ca vanasaṃvit । tasmād‌buddhiviṣayā vā bhavatu,
arthaviṣayā vā ; sarvathā vanaśabdarūpatā nāstītyetāvadvaktavyam । ataḥ <quote>“pratyakṣa-
mevātrākṣipyate”</quote> ityevamādergranthasyāsambaddhataiva pratibhāti । tasmādākṛtisadbhāva
evākṣipyate iti lakṣyate ।</p>
<p>maivam; vanaśabdākāravādino hi bhinnarūpāvagatirevottaram ; sā
ca vṛkṣarūpādbhinnaivātra pratīyate । yadi paraṃ tadabhāvādapratītiḥ ; sa
cābhāvaḥ pratyakṣe pratyarthini nopapadyate । nanu vijñaptiḥ pratyakṣetyetadupapadyate
﻿<pb n="171"/>
ityuktam । na, bhedāvagateḥ parikalpanāpakṣapātitvāt। tasmāt suṣṭhu---
<quote>“pratyuktaḥ sa māhāyānikaḥ pakṣaḥ”</quote> iti । nanu ekabuddhiranālambanaiveyaṃ
﻿<pb n="172"/>
prāptā । <quote>“atha kimākṛtidbhāvavadī upālamyate---siddhāntāntaraṃ te
duṣyati vane'pi te'sati vanapratyayaḥ prāpnoti iti”</quote> । kaḥ punaratra siddhā-
ntaḥ, yo duṣyati ? ekasmin vartamānāt pratipadikāt ekavacanam-iti ।
bahavaśca vṛkṣāḥ; tatra cedaṃ prātipadikaṃ ityuktamāyuṣmatā । yathaivākṛtirasti-
iti, tathaivāyamapi । tadidaṃ rāddhāntadūṣaṇaṃ bhavati । pramāṇāntaramūlatvāt
smṛteḥ yadi dūṣaṇaṃ bhavati, bhavatu nāma; na hyabhyupagamadūṣaṇāddheto-
raduṣṭaduṣṭatā śakyate vaktum; aduṣṭo'yaṃ hetuḥ pratyakṣāvagatirnāma । tasmādyadye-
﻿<pb n="173"/>
katvamantareṇāpyekavacanam, kiṃ kurmaḥ; kamupālabhemahi ? na cāyamupālambhasya
viṣayaḥ । ekasminnekavacanam---iti prāyikametat, dārādiṣu vyabhi-
cārāt । prāyaugikamidamekavacanam, nānvayikam । ataḥ siddhāntāparijñāname-
vātra garhaṇīyam । tasmānna kvacit śabdādhyastā buddhirastītyupapannaṃ jaimi-
﻿<pb n="174"/>
nervacaḥ---ākṛtiḥ śabdārthaḥ---iti । ākṛtipratipattimukhena gośabdādīnāṃ
nimittateti, tatrākṛtyadhikaraṇe nipuṇataramupapādayiṣyati ।।</p>
<p><quote>“atha sambandhaḥ ka iti ? yacchabde vijñāte'rtho vijñāyate”</quote> । kaḥ
punarayaṃ sambandhaḥ pṛṣṭaścopanyastaśca ? pūrvokta eveti vadāmaḥ । nanu cāsau
saṃjñāsaṃjñilakṣaṇaḥ sambandhaḥ; tasmādanya evāyaṃ sambandha iti manyate । tadayuktam;
﻿<pb n="175"/>
tatrāpi <quote>“pratyāyyasya pratyāyakasya ca yaḥ <q>saṃjñāsaṃjñilakṣaṇaḥ sambandhaḥ”</quote> iti
sa evāyaṃ jñāpyajñāpakalakṣaṇaḥ sambandha uktaḥ । nanu <quote>“pratyāyyasya
pratyāyakasya ca yaḥ saṃjñāsaṃjñilakṣaṇaḥ sambandhaḥ”</quote> iti vadatā---pratyāyyasya
pratyāyakasya iti ṣaṣṭhyabhidhānena sambandhāntaramuktaṃ bhavati । maivam; tadevedaṃ
pratyāyyapratyāyakatvaṃ saṃjñāsaṃjñilakṣaṇamiti ṣaṣṭhyā pratipāditam । kuta etat ?
nanu vyatirekaṃ ṣaṣṭhī pratipādayati । astyevātra hetuhetumattayā vyatirekaḥ;
pratyāyyapratyāyakatvaṃ saṃjñāsaṃjñilakṣaṇasambandhasyābhidhāne nimittam; anyathā
pratyāyyapratyāyakopanyāso'narthakaḥ; tamekaṃ na vyapadiśati bhavān, yaḥ
﻿<pb n="176"/>
saṃjñāsaṃjñilakṣaṇa.-iti vaktavyam । ata eva<quote>“sa tu kṛtaka iti pūrvamupapāditam”</quote> 
ityanena granthena pūrvoktasyaivāyamupanyāsa iti prakaṭayati । kiṃ punaḥ kāraṇaṃ
praś‍nopanyāsayoḥ? idamatra kāraṇam---vivartākṣepe hi yutasiddhayoranapekṣatvaṃ
na śakyate vak‍tumiti manvānasya praś‍naḥ । śakyate vṛddhavyavahārasyānādi-
﻿<pb n="177"/>
tayānapekṣatā vak‍tumiti tasyaivopanyāsaḥ-<quote>“sa tu kṛtakaḥ”</quote> iti pūrvopavarṇitenai-
vābhiprāyeṇoktam <quote>“tasmānmanyāmahe---kenāpi puruṣeṇa śabdānāmarthaiḥ
saha sambandhaṃ kṛtvā saṃvyavahartuṃ vedāḥ praṇītāḥ iti”</quote>---sāpekṣatvamupasaṃ-
hṛtam । <quote>“tadidānīmucyate---apauruṣeyatvāt sambandhasya siddhamiti”</quote> ।
vṛddhavyavahārasyānāditābhidhanopanyāso'yam । kimidaṃ tarhi praśnottaram ?
katham iti pṛṣṭe <quote>“puruṣasya sambandhurabhāvāt”</quote>---ityuttaramayuktam ।
﻿<pb n="178"/>
vṛddhavyavahārasyānāditāpratipakṣanirāsāyedamupanyastam । kathaṃ punaridaṃ
pratipakṣatayā śaṅkyate ? bāḍhamāśaṅkyate; anādināpi vṛddhavyavahāreṇa
śabdādarthāvagamasiddhau yatra kartopalabhyate, tatrādimattaivopalabdhibalātprāpnoti
<quote>“vṛddhiraudac”</quote> itivat । tasmāt karturupalambho nirākaraṇīyaḥ । <quote>“kathaṃ
sambandhā nāsti ?”</quote>---ityasya praśnasya kimidamuttaramupapadyate---<quote>“pratyakṣasya
pramāṇasyābhāvāt tatpūrvakatvāccetareṣām”</quote>---iti ? kathaṃ nopapadyate ?
anumānāderapi pramāṇatvābhyupagamāt । tatpūrvakatvaṃ cāyuktam, śabdasya sāpe-
﻿<pb n="179"/>
kṣatvaprasaṅgāt, kriyādiṣu cānanumeyatāpatteḥ । sāpekṣatve ca śabdasyautpattika-
tvaprayāso'narthaka eva । tadidamāpatitam---ghoṭārūḍhasya vismṛto ghoṭa iti ।
abhiprāyānabhijñasyedaṃ codyam; kevalānumānāgamagamyatā tāvanna saṃbhavatya-
nādau vṛddhavyavahāre pratyarthini । tasmāt pratyakṣaṃ tatpūrvakaṃ cāgamānumānaṃ
﻿<pb n="180"/>
niranīyamiti । tasmādupapannamuttaram । bahuvacanamidānīṃ kimartham---<quote>“itare-
ṣām”</quote> iti ? itarayoriti vaktavyam, dvayorāśaṅkanīyatopanyāsāt । dvayorā-
śaṅkanīyatopanyāsaḥ, asambhavastu sarveṣāmityupapannaṃ bahuvacanam ।</p>
<p><quote>“nanu ciravṛttatvāt”</quote> ityasiddhatāmāha । kathamasiddhatā ? pūrvajānāṃ
pratyakṣaviṣayatopapatteḥ । <quote>“na hi ciravṛttaḥ san na smaryeta”</quote> iti । na pūrva-
jānāmapi pratyakṣamatra saṃbhavatītyabhiprāyaḥ । yadi syāt pāṇinivat smaryeta
﻿<pb n="181"/>
<quote>“na ca himavadādiṣu kūpārāmādivadasmaraṇaṃ bhavitumarhati”</quote> । tatrāsmaraṇe
heturupapadyate puruṣaviyogādiḥ । na ca puruṣaviyogaḥ śabdānāmasti
﻿<pb n="182"/>
iti---kimabhipretam ? kṛtakapakṣe hi tatprāmāṇyāt prāmāṇyaṃ syāt;
na niṣprayojanatayā vicchedaḥ smaraṇasyopapadyate---ityabhiprāyaḥ । tacca
pāṇinipiṅgalopanyāsena prakaṭitam । <quote>“yadyapi ca vismaraṇamupapadyate tathāpi
na pramāṇamantareṇa sambandhāraṃ pratipadyemahi; yathā vidyamānasyānupalambho
bhavatīti naitāvatā vinā pramāṇena śaśaviṣāṇaṃ pratipadyemahi”</quote> । <quote>“yadyapi ca
vismaraṇamupapadyeta”</quote> iti kiṃ viṣayamidaṃ vismaraṇamupanyastam ? yadi tāvat
﻿<pb n="183"/>
sādhyaviṣayam tadidameva pramāṇam---yaduta vismaraṇopapattiḥ । uktaṃ ca---
<quote>“vismaraṇamupapadyate”</quote> iti---tadā na pramāṇamantareṇa sambandhāraṃ pratipadye-
mahītyahetuḥ । yadapyucyate <quote>“vidyamānasyāpyanupalambhanaṃ bhavatīti naitāvatā
vinā pramāṇena śaśaviṣāṇaṃ pratipadyāmahe”</quote> iti, idamapyayuktam; yadi
vidyamānasyaiva anupalabdhiḥ; kena śakyate vak‍tum---śaśaviṣāṇaṃ prati-
padyāmahe, śaśaviṣāṇaṃ nāsti---iti ? athāyamabhiprāyaḥ---yadyapyanyatra
vismaraṇopapattirdṛṣṭā, naitāvatānyatrāpi vismaraṇopapattiḥ śakyate vak‍tum
---iti ? asadabhiprāyo'yam; bāḍhamanyatra dṛṣṭamanyatra bhavatītyucyate;
ayameva hi sāmānyato dṛṣṭasya viṣayaḥ । atrābhidhīyate---naiveyaṃ pramāṇa-
﻿<pb n="184"/>
tayopanyasyate vismṛtiranupalabdhirvā, kiṃ tu upalabdhasyārthasya kāraṇadoṣa-
nirākaraṇāyedamupanyasyate । iha punarbhavatānupalabdhāvevedamupanyastamiti
asambaddhamityuktam । yathā ghaṭāderupalabdhasyānupalabdhirastīti naitāvatā śaśa-
viṣāṇasyāstitvaṃ śakyate vak‍tum । upalabdhiviṣayasyānupalabdhiḥ kāraṇāntara-
mapekṣate; anupalabdhe punaranupalabdherevānupalabdhiḥ । tasmāt sūktamidam ।
﻿<pb n="185"/>
<p><quote>“nanvarthāpattyā”</quote> iti kimiyaṃ pramāṇasaṃjñopanyastā ? omityu-
cyate । kiṃ punaratra <quote>‘nopapadyate’</quote>---ityanayā buddha‍yā parigṛhyate ?
nanu sambandhasya kartā । kathaṃ punarasau nopapadyate ? prathamaśravaṇe'rthāna-
vagateḥ । yadi prathamaśravaṇe'rthaṃ na pratipadyate, kimāyātaṃ sambandhasya
kartuḥ ? evaṃ tarhi yadi gṛhe devadatto nopalabhyate, kimāyātaṃ
bahirbhāvasya ? na brūmaḥ---bahirbhāvo nopapadyate---iti । kiṃ
tarhi ? vidyāmānatā nopapadyate---ityuktam । saiveyam---bahirasti
﻿<pb n="186"/>
---iti saṃvit । iha punaḥ prathamaśravaṇe'rthānavagateḥ sambandhasya kartrā kaḥ
sambandho dṛṣṭaḥ? athedaṃ manasi viparivartate---na prathamaśravaṇātpratipadyante,
pratipadyante ca dvitīyādiśravaṇe; tasmāt śabdādanyat kāraṇāntaraṃ mṛgyami-
ti? kāryatastarhīdaṃ kāraṇānumānamupanyastam। kathaṃ tarhi <quote>“artāpattyā”</quote>  iti?
arthādanumānāpattirityarthaḥ। kasmāt? kāryādarthāt---ityuktam। nanu cānumā-
namapi nopapadyate, prathamaśravaṇādapratīteranaikāntyāt, vedavākyādeva prathama-
﻿<pb n="187"/>
śrutādavagateḥ । nanu ca padagateyaṃ cintā । kimidaṃ padaṃ nāma ? gavādayaḥ---
devadatta gāmabhyāja---ityevamādiṣu vākyeṣu । kiṃ kāryānyatayā prasiddhāḥ,
uta vākyārthāvagatireva kāryam ? bāḍhaṃ kāryānyatayā prasiddhāḥ । kasmin ?
vyavahāre । kena vṛddhā vyavaharanti ? <quote>‘devadatta gāmabhyāja śuklām’</quote>---ityā-
﻿<pb n="188"/>
dinā । evaṃ tarhi vākyārthena vyavahāraḥ । na hi vyavahārāprasiddho'rthaḥ
kāryāntaratayā śakyate'vagantum । kathaṃ tarhi---<quote>“atha gaurityasya
śabdasya ko'rthaḥ? sās‍nādiviśiṣṭā ākṛtiḥ”</quote>---iti cottaramasati
kāryānyatve ? kathaṃ vā vṛddhavyavahāreṇāsyautpattikatvābhidhānam ?
tasmāt pratijñāsādhanayoryathaikavākyatā bhavati, tathāyaṃ grantho varṇanīyaḥ ।
sa tu tadbha‍ūtādhikaraṇe svayameva bhāṣyakāreṇa varṇyate ityuparamyate ।
﻿<pb n="189"/>
kastarhyanaikāntikaparihāraḥ ? nimittābhiprāyaṃ taducyate, apratipannanimittaḥ
prathamaśrutānna pratipadyate । tasmāt śabdādanyannimittāntaramastītyabhiprāyaḥ ।
kaḥ punarvācakanimittayorbhedaḥ ? idamarthameva hi tad‌bhūtādhikaraṇamārabhyate
ityalamatiprapañcena । <quote>“na, siddhavadupadeśāt”</quote> iti । kimidam---siddhavadupade-
śāt---iti ? idamidam---nātra kartā śakyate kalpayitum, vṛddhavyavahāra-
﻿<pb n="190"/>
syānāditvāt; ata autpattikaḥ sambandha iti siddham ।</p>
﻿<pb n="192"/>
<p>kimidamanyathaiva prakrāntamanyathaivopasaṃhṛtam---śabdādevārthāvagatiḥ
iti prakrāntam; vṛddhavyavahārāt---ityupasaṃhṛtam; tadidamanyatrāhita-
manyatraiva nipatitamakuśalasyeva dhanvinaḥ śaranikurumbam । vṛddhavyavahārādapya-
rthe'vagamyamāne naiva śabdādartho'vagato bhavati hastasaṃjñādibhya iva ।
hastasaṃjñādayo'pi vṛddhavyavahāraprasiddhā eva, nārthena sambaddhā iti;
vyutpattireva hyarthāvabodhakāraṇam, na hastasaṃjñādayaḥ; vyutpattyupādhayo hi te ।
tasmādupādhiḥ śabdaḥ, nārthāvagateḥ kāraṇaṃ kaśāṅkuśapratodābhighātavat ।
﻿<pb n="193"/>
ata eva ca śabdasvabhāvajñairuktam---vivarta eva vedavādibhi-
rāśrayaṇīyaḥ---iti । atrābhidhīyate---kimanena vivartapakṣapātena ?
pratyukto'yamekatvānupalabdheḥ । yadyevaṃ pratyuktaṃ tarhi vedasya prāmāṇyam ।
atrocyate---vṛddhavyavahāravyutpattyāvagamyamāne'rthe śabdādanyat kāraṇaṃ kiṃ
vā manyate bhavān ? nanu vyutpattimeva kāraṇatayā manyāmahe ।
maivam; śabdārthasambandhaviṣayā hi vyutpattiḥ; na vyutpatteḥ śabdārthā-
vagatiḥ; vyutpattireva hyādimatī; na punaḥ śabdārthayoḥ sambandhaḥ,
tasya viṣayatvāt । tasmāt <quote>“na; siddhavadupadeśāt”</quote>---iti
samyagabhihitam ।</p>
﻿<pb n="194"/>
<p>nanu ca kārye'pi sambandhe vṛddhavyavahāravyutpattirbālānāmanuguṇaiva;
kathamiyaṃ pratipakṣatayopanyasyate ? satyam; pramāṇāntaraparijñeye hi
﻿<pb n="195"/>
kārye vyutpattiḥ vyākaraṇādivyutpattiriva, na virodha; kalpye
punarniruṇaddhi kalpanām; na cātra pramāṇāntaramastītyuktam । kiṃ ca,
kārye hi sambandhe na karturdurgameṣu deśeṣu sambandhakaraṇena kiñcana
﻿<pb n="196"/>
prayojanamasti; saṃvyavahārārthaṃ hi sambandhakaraṇam; na ca durgamasthaiḥ
saṃvyavahāropapattiḥ । kiṃ ca, kāryaśca sambandhaḥ sambandhiśabdādṛte nopapadyate;
yadi kāryārthaḥ sambandho'bhyupagamyate, kṛtaṃ kāryeṇa । nanu vyutpattirapi
﻿<pb n="197"/>
kāryatāmapekṣata eva । katham ? ayamasya vācakaḥ---ityevamavijñātārthasya na
śabdādavagatirupapadyate । na hi dṛṣṭe'nupapannaṃ nāma; vyavahāramātrādeva hi
bālānāmavagatirdṛṣṭā । tasmātpratyakṣadṛṣṭe evamupapadyamāne'rthe na kartuḥ
kalpanopapadyate ।</p>
<p>idamaparaṃ vyavahārānaupayikam, kṛtake hi sambandhe yadutādṛśya-
mānasyārthasya devatādeḥ sambandhakaraṇam; aśaktistūpavarṇataiva । tasmā-
﻿<pb n="198"/>
dautpattikatvāt sambandhasya siddhamanapekṣatvam ।</p>
<p><quote>“atha yaduktam---animittaṃ śabdaḥ”</quote> iti kimidaṃ
codyate ? parihṛtametat autpattikatvābhidhānena sambandhasya । kasya
﻿<pb n="199"/>
vānyasya parihāro'vagamyate autpattikatvābhidhānena ? naivānya-
dupanyastam । vidyamānopalambhanatayaiva hi viṣayāntarābhāvo niyogasya
darśitaḥ <quote>“citrayā yajeta paśukāmaḥ”</quote> ityādau । satyam,
tasyaivāyamautpattikatvaparihāra uktaḥ; kintvautpattike'pi sambandhe
viṣayāntaraviveko'nukta iva pratibhāti; tadvivekāyedaṃ punarupanyasyate ।
<quote>“karmakāle phalādarśanāt kālāntare ca karmābhāvāt”</quote> । nanu cānena
﻿<pb n="200"/>
kim ? viṣayāntarābhāvāt pramāṇāntaraviṣayatayā ca sāpekṣatvāt
tadabhāve cāprāmāṇyaṃ darśitam; ihāpi tadeva; kiṃ punastat
yadanuktamiva pratibhāti ? idaṃ tat; pramāṇāntaraviṣayatve hi---anena
idam---ityasmin sati niyogaḥ । tatra cānupalabdhe sphuṭamevā-
prāmāṇyam । na cāsminnarthe saṃbhavati niyogādeva niyogasiddhiriti
śakyate kalpayitum । tadidānīṃ nirākriyate---syādetadevam, yadyautpa-
ttikatā na syāt; sādhitā cāsau । tataḥ kim ? idaṃ tataḥ---
<pb n="201"/>
na <quote>‘anenedam’</quote> ityamumarthamapekṣate niyogaḥ; pramāṇāntarasamadhigamye'pi hi
laukike'rthe naiva niyogasya sādhyasādhanasiddha‍yapekṣāvasīyate । kāraṇadoṣa-
﻿<pb n="202"/>
saṃbhāvanānirākaraṇāya nirākriyate; na punarātmasaṃvittau । tasmāt <quote>‘svātantryaṃ
niyogasya’</quote> ityanena vivekaḥ pradarśyate । puruṣaṃ hi niyuñjānaḥ sādhya-
siddhimavagamayatīti ṣaṣṭhe pratipādayiṣyati । kimevaṃ satyanantarānupalabdhi-
rnirastā bhavati ? bāḍhaṃ nirastā; na hyetasmin pakṣe kriyāśaktinirūpaṇāt
sādhyasiddhiḥ । kiṃ tarhi ? niyogārthavaśāt । tataśca <quote>‘asmādasya siddhiḥ’</quote>
﻿<pb n="203"/>
ityetāvadavagamyate, na <quote>‘anantaraṃ vyavahitaṃ vā’</quote> iti । taccānapekṣatvaṃ
yatrataḥ pratipāditam । kimidam <quote>“yadi pañcaiva pramāṇānyabhaviṣyan”</quote>
iti ? idamevedam । nanu uktam <quote>“abhāvo'pi pramāṇābhāvaḥ”</quote> iti ।
kimato yadyevam ? etadato bhavati---pañca pramāṇānīti nopapadyate । śakyate
vā caturbhirnāstīti vak‍tum ? pramāṇaṃ tarhyabhāvaḥ । pramāṇaṃ vā
pramāṇābhāvaḥ---iti śakyate vaktum ? abhāvasya prāmāṇye pratyakṣādi-
﻿<pb n="204"/>
viṣayāpekṣitā viṣaye । ataḥ pramāṇāntarapramitaviṣayāvacchedakatayaivāsya
lakṣaṇābhidhānam । vyavahārānyatvaṃ tu saṃpratipannameva । vyavahārasiddha‍yartha-
ścāyamupanyāsaḥ, na pramāṇasvarūpasiddha‍yarthaḥ । pramāṇāntarābhyupagame ko
doṣaḥ ? na khalu kaściddoṣaḥ; kiṃ tvapramāṇaṃ pramāṇamityuktaṃ bhavati;
﻿<pb n="205"/>
lakṣaṇagranthaścānādṛto bhavati; anapekṣatvaṃ ca sarvapramāṇānāṃ nirastaṃ
bhavati । tasmāt siddhaṃ viṣayāntaraṃ śabdasya । tatsiddhau ca prāmāṇyasiddhiḥ ।
kimarthaṃ tarhi pañcagrahaṇam ? vyavahārapañcakapradarśanārtham । pañcagrahaṇe hyakriya-
māṇe vyavahārāntaraṃ pradarśitaṃ na syāt । ata eva <quote>‘aphalavatī śākhā’</quote>
iti pratyakṣajameva vyavahāraṃ manyante । pramāṇaviṣayāvacchedajaścāyaṃ vyavahāraḥ ।
﻿<pb n="206"/>
na ca pramāṇaviṣayāvacchedo viṣayāntaratayā śakyate vak‍tum । na
ca viṣayamātrāvagamāt pūrvapramāṇānāmavacchedādṛte <quote>‘nāsti’</quote> iti
vyavahāro'vakalpate । tasmāt siddhaṃ vyavahārānyatvam । ata eva vyavahāra-
﻿<pb n="207"/>
kāla eva pañcasaṃkhyopanyāsaḥ; na pramāṇasvarūpābhidhānakāle ṣaṭsaṃkhyopa-
nyāsaḥ । tasmādatraiva pañcasaṅkhyopanyāsādavaitu bhavān---abhāvavyava-
hārasya bhedikeyaṃ pañcasaṅkhyā, na svarūpasya । prasiddhistu dattottarā ।।</p>
<p><quote>“yattu pratyakṣaviruddhaṃ vacanamupanyastam---<quote>“sa eṣa yajñāyudhī
yajamāno'ñjasā svargaṃ lokaṃ yati”</quote>---iti pratyakṣaṃ śarīrakaṃ vyapadiśati
iti,”</quote> atrāpi śarīrakamityasiddham । kastarhi vyapadiśyate ? yasyaitaccha-
rīram । nanu <quote>“eṣaḥ”</quote> iti vyapadeśaḥ, na <quote>‘yasyaiṣaḥ’</quote> iti । abhedopacāra-
﻿<pb n="208"/>
nibandhano'yaṃ vyapadeśaḥ---mañcāḥ krośanti itivat । kimityaupacārikaḥ
śabdārtho gṛhyate ? tathāvagateḥ; uktā hyarthavādapadānāmanyaparatvāt gauṇyevā-
vagatiḥ । nanu cānyatvopalabdhau satyāṃ gorvāhīkasya ca gauṇo nirdeśa
upapadyate <quote>‘gaurvāhīkaḥ’</quote> iti; na cātra śarīrādanyamupalabhāmahe ।
nopalabhāmahe---iti ko'bhiprāyaḥ ? ayamevābhiprāyaḥ---nopalabhāmahe
iti । nanu kāryabhūtaiḥ prāṇādibhirupalabhāmahe । nanu śarīrameva prāṇityapāniti
﻿<pb n="209"/>
ca” iti । śarīraṃ nāma kimabhipretamāyuṣmataḥ ? yo'yaṃ cāturbhautikaḥ
saṅghātaḥ । na rhi śarīrakāryāṇyetāni, ayāvaccharīrabhāvitvāt । ayāva-
﻿<pb n="211"/>
dbha‍ūtabhāvitvādityarthaḥ । satyapi bhūtatve'nupāttānāṃ na rūpādaya ivopalabhyante ।
kiñca, sukhādayaśca na bhūtadharmāḥ śakyante vak‍tum; parendriyagrāhyā hi
bhūtadharmā rūpādayo bhūtavadeva, na sukhādayaḥ । mā bhūvan bhūtadharmāḥ sukhādayaḥ;
tadva‍yatiriktasyānyasyeti kimatra pramāṇam ? nanu ca kāryametat kārāṇādṛte
nopapadyate---itīdamevātra pramāṇam । nirastā ca bhūtānāṃ samavāyi-
﻿<pb n="212"/>
kāraṇateti siddhamanyadharmatvam । naivaṃ sidhyati, parasparakāryatayā-
pyupapatteḥ । <quote>“na hi yo ya upalabhyate tasya tasya sambandhinā
bhavitavyamiti śakyate vak‍tum”</quote> iti yaduktam, tadayuktamiva pratibhāti;
yadutpattimad‌dṛṣṭam, tat kathaṃ sambandhyantaraṃ nāvagamayati ? hetumatī hyutpatti-
riti sthitam । visabhāgahetvabhiprāyametat; na punarutpattirahetukai-
voktā । kathaṃ punaridamavagamyate---visabhāgahetvabhiprāyametaditi ? <quote>“na hi
﻿<pb n="213"/>
candramasamādityaṃ vā”</quote> ityatra <quote>“sambandhyantaram”</quote> iti antara-
śabdaśravaṇāt । nanvanyatve'pyantaraśabda upapadyata eva । satyamupapa-
dyate, na tu---kāryamakāraṇam---iti śakyate'vagantum । bhavatu
﻿<pb n="214"/>
duṣṭatā granthasya; na punardoṣa evārthāntarāvagame hetuḥ । na, santānā-
bhyupagamāt; santatirhi hetuhetumadbhāvanibandhanā । tasmāt visabhāga-
﻿<pb n="215"/>
hetvabhiprāyametadityavehi । ataḥ sabhāgasantatihetukamevedaṃ kāryajālam;
nātra visadṛśopalabdho pramāṇamasti---ityupasaṃhṛtam । yadi ca
visabhāgādṛte notpattiḥ syāt, avyavasthaiva syāt । anayaiva yuktyā
kartṛśabdārthe icchā smṛtiśca pratyuktā, anyasyādarśanāditi; na
hyadṛṣṭe'nyasmin visabhāge smṛtyādayo nopapadyanta iti śakyate vak‍tum;
﻿<pb n="216"/>
na hi dṛṣṭe'nupapannaṃ nāma । tadidamuktam---<quote>“anupapannamiti naḥ kva
saṃpratyayaḥ ?”</quote> iti । kiṃ punaḥ kāraṇaṃ sarva evāmī ātmapratītihetava
upanyasya nirasyante bhāṣyakāreṇa ? ebhiranātmanyātmabuddhiḥ prāpnoti;
sarvaprakāraṃ cājñānaṃ nirasanīyam । kathaṃ punaramī hetavo'nātmanyātmabuddhi-
﻿<pb n="217"/>
mutpādayanti ? yattāvadidamuktam---<quote>“prāṇādibhirenamupalabhāmahe”</quote>---iti,
kimatrāyuktam ? bhūtaguṇā hyamī na bhavanti, ayāvadbha‍ūtabhāvitvāt
ghaṭādiṣvadarśanāt iti niraste ca bhūtadharmatve āśrayitvāccānya-
sambandhitāyāmavagatāyāṃ cittacetyānāṃ svayamāśritatvāt ātmaguṇā
hyete iti yuktamevoktam । kathamanenānātmanyātmabuddhiḥ śakyate
vak‍tum ? tat sukhādayo'pyāśritatayopalabhyamānā ayāvadbha‍ūtabhāvitayā
﻿<pb n="218"/>
ca samyagātmaguṇatayoktāḥ । atrocyate---prāṇādayastāvadayāvadbha‍ūtabhāvi-
tayā naivaṃ śakyante vak‍tum । calanātmakā hyamī; vāyoścāyaṃ dharmaḥ;
sarvatra hi śvasanādiṣu calanātmakataivopalabhyate । tasmādayāvadbha‍ūtabhāvitva-
masiddham । seyamanātmanyātmabuddhiḥ । ye'pi sukhādaya upanyastāḥ, te'pi
bhūtavikārahetutvāt bhūtaguṇā eveti śakyante vak‍tum; na hyaguṇo guṇinaṃ
vikartumutsahate । avasthā hi vikāraḥ; avasthā cāvasthāvato'vasthāntaro-
﻿<pb n="219"/>
tpattau hetuḥ; na cāvasthāvasthāvato'nyeti siddhaṃ bhūtaguṇatvam । nanu caiva-
meva vaktavyam । kimityuktam---kāmaṃ sukhādaya evaṃ syuḥ---iti ?
abhyupagamyāyamartho na sidhyatītyabhiprāyaḥ, kāmābhidhānāt । kiṃ punara-
bhyupagame kāraṇam ? idamasti kāraṇam---atra kecit prajñābhimānino
﻿<pb n="220"/>
vipratipannāḥ---keyamāśrayāśrayitā nāma ? saṅghātamātramevedamupalabhyate, na
hyekatropalabdhyāśrayāśrayitā bhavati bhūtānāmiva parasparam । tasmāt te'pi
sukhādayaḥ svatantrā vā āśrayiṇo vā---ityabhyupagamāt pradarśitam ।</p>
<p>atrāpare brahmavidaḥ---kartrabhidhānāt smṛtericchātaśca mahadādibhūta-
paryantāt śarīrāt atiriktamātmānamupalabhāmahe---iti pratipannāḥ । kathaṃ
﻿<pb n="221"/>
punarabhidhānāderhetutoktā taiḥ ? jñānātmakaṃ hyantaḥkaraṇaṃ mahadādi, jñeyaṃ ca
kāryam; ataḥ kāryakaraṇavyatirikto <quote>‘jānāti’</quote> iti śakyate vak‍tum ; 
jñānena kimapi bhavayediti hi pratyayaḥ । tasmāt siddha ātmā kartṛbhūtaḥ ।
nanvasau niṣkriya ityuktam ; pratyayasya hi kartari <quote>‘jānāti’</quote>
﻿<pb n="222"/>
ityayaṃ pratyayaḥ । yeṣāṃ tāvadātmani jñānaṃ samavaiti, teṣāṃ tatkāraṇatvāt
pratyayakartṛtāpi siddhaiva । yeṣāṃ punaḥ buddhidharmatayaiva prasiddhā jñānādayaḥ,
teṣāmapi bhok‍tṛtayāyaṃ hetuḥ । kathamicchāta upalabdhiruktā ? evamuktā---
bhuktapūrvaviṣayo hyabhilāṣa icchā ; na ca kṣaṇikeṣu skandheṣu bhuktapūrvatābhimāna
upapadyate । nanu na hi dṛṣṭe'nupapannaṃ nāma । dṛṣṭe hyanupapattirnāsti, na punaḥ
﻿<pb n="223"/>
dṛṣṭasyānyathābhāvo dṛṣṭatvānnānupapanna iti śakyate vak‍tum ; dṛṣṭasyāya-
manyathābhāvaḥ । tasmādicchayā kāryakaraṇādanyamupalabhāmahe ityuktam ।
tathā smṛteḥ; smṛtirapyanubhūtaviṣayaiva । na ca kṣaṇike'rthe'yamanubhūtānubhava
upapadyate ; na hi dṛṣṭe'nupapannaṃ nāma---iti । kathaṃ tarhi bhāṣya-
kāreṇa <quote>“anupapannamiti naḥ kva saṃpratyayaḥ”</quote> ityuktam ? śrūyatāṃ
yathoktam । kimanubhavasyānupapannatvam ? anubhava eva yasyānubhūyate,
﻿<pb n="224"/>
kā tasyānubhūyamānāpekṣā ? tasmāt sūṣṭhūcyate <quote>“anupapannamiti naḥ kva
saṃpratyayaḥ”</quote> iti । tasmācchūnyāḥ skandhā ityupasaṃhṛtam । tathā ca
brāhmaṇamapyamumevārthamanuvadati <quote>“vijñānaghana evaitebhyo bhūtebhyaḥ samutthāya
tānyevānuvinaśyati; na pretya saṃjñāsti”</quote> iti । tasmādanātmanyātma-
buddhihetavo'mī nirākaraṇīyatayopanyastā bhagavatā bhāṣyakāreṇa ।
﻿<pb n="225"/>
<quote>“atrocyate---naitadevam; anyedyurdṛṣṭe'paredyuḥ <quote>‘ahamidamadarśam’</quote> iti
bhavati pratyayaḥ ; pratyagātmani caitadbhavati, na paratra ; paro hyasau,
yo'nyedyurdṛṣṭavān । tasmāttadva‍yatirikto'nyo'sti, yatrāyamahaṃśabdaḥ”</quote> ।
kiṃ punaḥ kāraṇamatrānumānanirākaraṇe ? asambhavāditi brūmaḥ । <quote>‘pratyakṣa-
dṛṣṭe'rthe'numānaṃ na saṃbhavati’</quote> iti sāhasamidam । svayameva ca vakṣyati
<quote>“nūnamasāvanityānnityaṃ paśyati”</quote> iti । tasmānnātrāsambhavābhiprāyo
varṇayituṃ śakyate । athaitanmanasi viparivartate <quote>‘paroktamanumānaṃ na saṃbhavati’</quote>
﻿<pb n="226"/>
iti । pratyakṣopanyāsastarhi kimarthaḥ ? na hyasati pratyakṣe'numānamupapadyate
iti cet, kimidam <quote>‘asati pratyakṣe’</quote> iti ? asti cānumānaṃ
pratyakṣavyāpāranirapekṣam । na brūmaḥ <quote>‘anumānaṃ sarvatra pratyakṣavyāpāranirapekṣameva
nāsti’</quote> iti । kiṃ tarhi ? <quote>‘svayamātmānaṃ pratyakṣeṇānupalabhya nedamanumānaṃ
pravartate’</quote> iti । upalabdhaścet svayam, kimanumānena ? svaparijñānaśuddhirhi
﻿<pb n="227"/>
śreyase; tadarthaścāyamārambhaḥ । athāyamupadeśaḥ parārtha eva pravṛttaḥ,
ātmasaṃvida idānīṃ ka upayogaḥ ? atha parasyāpi pratipattau
pratyakṣameva pramāṇam---iti matam, anumānopanyāso'narthakaḥ ।
yadapyucyate---<quote>“yatrāyaṃ ahaṃśabdaḥ”</quote> iti, punaścāpahnūyate---<quote>“na vayaṃ
<quote>‘aham’</quote> itīmaṃ śabdaṃ prayujyamānamasminnarthe hetutvena vyapadiśāmaḥ”</quote> iti,
tadapyabuddhimata ivābhidhānamiti pratibhāvati; kimapahnavanīyasyāhaṃśabdasyo-
panyāse prayojanam ? idamaparamayuktam---<quote>“yadi vijñānādanyadasti
﻿<pb n="228"/>
vijñātṛ vijñānapamāsya tannidarśyatām <quote>‘idaṃ tadīdṛśaṃ ca’</quote> iti”</quote> iti ।
pṛṣṭe <quote>“atrocyate”</quote>---ityevamādyuttaraṃ nopapadyate; atra vijñānāgrahaṇe
tadgrahaṇaṃ nāsti---iti coditam; svasaṃvedyatayā kathamasya nirākaraṇam ?
na hi svasaṃvedyatvanibandhanaṃ vijñānagrahaṇapūrvakaṃ grahaṇaṃ vastunaḥ ।
athāyamabhiprāyaḥ---svasaṃvinno na pṛthaktayā vyapadeṣṭuṃ śakyate parasmai
---iti, atyalpamidamucyate ; apṛthaktayā vā kathaṃ pareṇāsaṃvi-
nno'rtho vyapadeṣṭuṃ śakyate parasmai? tasmādidamapyanālocanapūrvamiva
pratibhāti । pratyuktasya copanyāse kiṃ prayojanamiti naiva jñāyate ।
﻿<pb n="229"/>
na cāyamarthaḥ parityakta eva, vijñānagrahaṇopasaṃhārāt । athāyamabhi-
prāyaḥ---vijñānagrahaṇapakṣe'pyātmanaḥ pratyakṣatvaṃ na śakyate'pahnotum
iti, <quote>“rūpāntaraṃ nopalabhāmahe”</quote> ityanirākṛtaiveyaṃ yuktiḥ । na ca
kaścidviśeṣo'bhihitaḥ । upamānamapi naiyāyikoktamabhidadhatā svala-
﻿<pb n="230"/>
kṣaṇābhidhānaviruddhamuktam । na ca <quote>‘ahaṃ gacchāmi’</quote> iti codya-
syāpi spaṣṭaṃ kiñciduttaramupalabhyate । brahmavidviruddhaṃ tvetat yadutāhaṃ-
pratyayameyatātmanaḥ । mūrdhābhiṣiktamidamanātmanyātmajñānam ityudā-
hṛtam---yadutāhaṃkṛtirmamakāraśca---iti । nirmuktāhaṃkāramamakāramātma-
jñānamityātmavido manyante । tasmādanātmajñānavilasitamidam---ahaṃpratyaya-
﻿<pb n="231"/>
prameya ātmā---iti । atrocyate---<quote>“anyedyurdṛṣṭe'paredyuḥ <quote>‘ahamidamadarśam’</quote>
iti bhavati pratyayaḥ ; pratyagātmani caitadbhavati, na paratra”</quote> kimidam
<quote>‘ahamidamadarśam’</quote> iti ? yadi tāvat pratyabhijñā, kṣaṇikatvasyaiva taduttaram,
na nairātmyasya । na cātra kṣaṇikatvanirākaraṇamabhipretam । kiṃ tarhi ?
buddhīndriyaśarīravyatiriktasyātmanaḥ sadbhāvapratipattiḥ । na ca kṣaṇikatayā
nairātmyamuktaṃ paraiḥ । kiṃ tarhi ? skandhātiriktānupalabdheḥ ; nityatāyā
hi kṣaṇikatvaṃ virodhi, nātmasadbhāvasya । tasya cātra sadbhāvaḥ parairākṣiptaḥ
pratipādyate, na punarātmano vidyamānasya nityatāyā ākṣepaṃ prati
﻿<pb n="232"/>
samādhiḥ । na ca---anya upalabdhā hyaḥ, adya cānyaḥ---ityetāvatā
nairātmyam । tasmāt <quote>‘ahaṃpratyayagrāhyaḥ kāryakaraṇavyatirikto'sti’</quote>
ityetāvadvaktavyam, <quote>‘hyo'dya’</quote> cetyatiricyate । atheyaṃ buddhiḥ---sādhite'-
pyastitve kṣaṇikatvādātmataiva hīyata---iti, kayaṃ muktiḥ ?
skandhānāṃ skandhatā kimiti na hīyate ? bhok‍tṛtvaṃ hyātmanaḥ svarūpam,
﻿<pb n="233"/>
bhogyatā ca skandhānām ; yathā ca kṣaṇikatve'pi bhogyatā nāpanetuṃ
śakyate skandhānām, tathā bhok‍tṛtvamapyātmanaḥ । tadidaṃ kṣapāprayāṇakam ।
anātmajño bhavān, yasyaivaṃvidhāni codyāni । vetsi kimiti kṣaṇikatā
skandhānāmukteti ? kimiti voktā ? bhok‍turabhāvāt । bhok‍turabhāve
kṣaṇikatā skandhānām---iti kimiyaṃ rājājñā ? neyaṃ rājājñā ; nayājñā
hyeṣā । katham ? bhok‍tṛsadbhāve kāryakaraṇaṃ kṣaṇikam---iti nāsti naḥ
﻿<pb n="234"/>
pramāṇam । kasmāt ? anumeyaṃ hi kāraṇaṃ kāryataḥ ; ataśca kriyāsiddhiḥ ।
kriyāpalāpanibandhano'yaṃ kṣaṇikatvavādaḥ । luptakriyasya ca kartṛtva-
bhok‍tṛtvākṣepaḥ । tadākṣepe cātmākṣepaḥ । pariṇatisvabhāvamātramidaṃ
﻿<pb n="235"/>
kāryakāraṇamiti, kalpaneyaṃ kartā bhoktā iti ca । tasmādahaṃpratyayāla-
mbanamātrasiddhau siddhe'pi buddhīndriyaśarīravyatirekiṇi kartṛtvabhok‍tṛtve
na staḥ ; tadātmakatā cātmana ātmatā । tasmāt avināśitāpurassaraiva
bhok‍tṛtā---iti manvānaḥ sapratyabhijñaṃ pratyakṣamupanyastavān bhāṣyakāraḥ ।
ata eva ca nairātmyavādino muhurmuhuḥ kṣaṇikatāmakiñcitkaratāṃ
cāpādayantyātmanaḥ---<quote>“carmopamaścetso'nityaḥ khatulyaścedasatsamaḥ”</quote> iti ।
tasmādbhok‍tṛtaivātmeti । yuktam---bhok‍tṛtaivātmā iti ; kartṛtvopanyāsastu
virudhyate, niṣkriyatvādātmanaḥ ; sarvagatatvācca niṣkriyatvam ; pratipannaṃ
ca sarvagatatvam, sarvatra sukhopalambhāt । na hyasatyāgamane kiṃcidvirudhyate ।
﻿<pb n="236"/>
calanātmikāṃ kriyāmaṅgīkṛtya niṣkriyatoktā, na punarbhogo-
tpattāvapi । tasmāt suṣṭhūcyate---kartṛbhok‍tṛtaivātmā iti ।
tasmādupapanno'yaṃ granthaḥ <quote>“ahamidamadarśam”</quote> iti । viṣayapratyabhijñā
caitannibandhanā---iti śabdādhikaraṇe upanyasyate । <quote>“pratyagātmani
﻿<pb n="237"/>
caitadbhavati”</quote>---iti kasyārthasya siddhaye ? bhok‍tṛtvasyaiva । katham ?
pratyagātmani bhogadarśanāt । yadi paro'pyahaṃpratyayasya viṣayatāmāpadyeta,
tadā bhok‍tṛtvahānaṃ prāpnoti ; bhok‍tṛtā cātmetyuktam । <quote>“na paratra, paro
hyasau, yo'nyedyurdṛṣṭavān”</quote> iti pratyabhijñānupapattiḥ । <quote>“yatrāyamahaṃśabdaḥ”</quote>
iti ahaṃśabdopanyāsastarhi kimarthaḥ ? parāpahnavāya ? nāpahnavāya;
parapratipattaye । kimiti tarhyapahnavaḥ ? sākṣāddhetutvaśaṅkānirākaraṇāya ।
sākṣāddhetutvaṃ manvānena <quote>‘anātmanyapyahaṃśabdo'sti’</quote> iti pradarśitam---
﻿<pb n="238"/>
<quote>“paratrāpyahaṃśabdo bhaktyā dṛśyate”</quote> ityevamādinā । <quote>“na vayam”</quote>
iti na sākṣāddhetutayedamupanyastam iti prakaṭitam । hetvarthapradarśanārthastu
śabdaprayogaḥ । nanu ca <quote>“ahaṃ gacchāmi”</quote> iti na hetvartha-
pradarśanamātratayā śakyate parihartum ; atra hi ahaṃpratyayo'pi
vyabhicāryevopalabhyate, acalātmakatvādātmanaḥ । tasmāt skandhā
evālambanatāmāpadyante ityāśaṅkanīyamidam ; kimiti nirāśaṅkaireva
gamyate ? kimatrāśaṅkanīyam ? idaṃpratyayagrāhyaṃ hi kāryakaraṇam ;
pratyayāntaragrāhye ca vastuni viruddhapratyayāntarālambanatā nopapadyate
<quote>‘gaurvāhīkaḥ’</quote> iti yathā । gauṇa upapadyate iti cet
﻿<pb n="239"/>
parihṛtametattvayaiva । tasmādasaṃbhinnedaṃpratyaya eva ahaṃpratyaya ātmana
ālambanam । brāhmaṇamapyamumevārthamanuvadati---<quote>“aśīryo na hi śīryate”</quote>
ityaśīryatayā bhok‍tṛtvamātmanaḥ । <quote>“vinaśvaraṃ ca vijñānam”</quote> iti
tadva‍yatiriktālambanatāmāpādayati । tasmāt vyāmoho'yamahaṃkāragranthiriti
na śakyate vak‍tum, <quote>“yasya ca duṣṭaṃ karaṇam, yatra ca mithyeti
pratyayaḥ, sa evāsamīcīnaḥ pratyayaḥ ; nānyaḥ”</quote>---iti siddhatvādasyārthasya ।
yadi paraṃ brahmavidāmeṣa niścayaḥ---yadupalabhyate, tadasat ; yannopalabhyate,
tattattvam---iti, namastebhyaḥ ; viduṣi nottaraṃ vācyam---ityatra parihāraḥ ।
tasmādyathārtho'yamarthavādaḥ---<quote>“sa eṣa yajñāyudhī yajamānaḥ”</quote> iti ।</p>
﻿<pb n="240"/>
<p><quote>“āha---yadi vijñānādanyadasti vijñātṛ vijñānamapāsya,
tannidarśyatām <quote>‘idaṃ tadīdṛśa ca’</quote> iti”</quote> iti kimidaṃ codyate ? idameva
codyate । tadeva na jñāyate । kathaṃ na jñāyate ? itthaṃ na jñāyate---
kiṃ vā savijñānasyātmano'haṃpratyayaḥ pramāṇatayopanyastaḥ, yenedamucyate---
vijñānamapāsya tannidarśayitavyam iti ? anekavastvālambanaṃ hi
yatra jñānam, tatredaṃ yujyate vak‍tum---idamapāsyedaṃ nidarśaya iti ; iha
tvekātmarūpaiva saṃvit । tasmāt idaṃ vyudasanīyam iti tamasi padam ।
atrocyate---ayamasyābhiprāyaḥ ; jñeyatve hyātmano jñānajñātṛṇī vyati-
rikte na śakyete vak‍tum ; na cāpāsyaiva te saṃvidastīti siddham ।
﻿<pb n="241"/>
tasmāt jñānajñātṛṇī vyudasya pṛthak prameyatayā nidarśyatām ।
<quote>“atrocyate---svasaṃvedyaḥ sa bhavati; nāsāvanyena śakyate draṣṭum”</quote> iti ।
kimidamasyottaramupapadyate ? kimiti nopapadyate ? evaṃ nopapadyate
---saiveyaṃ pūrvoktaikālambanānekākāratā pratyayasyābhyupagatā bhavati ।
avivekāparādho'yam, nātrāyuṣmato doṣaḥ । nanu ca ahaṃpratyayo'yam
﻿<pb n="242"/>
<quote>“ahamidamadarśam”</quote> ityupanyastaḥ, na <quote>‘ahamadarśam’</quote> iti । evaṃ ca sati
keyamanekākāratā ? <quote>“avivekaḥ paramāpadāṃ padam”</quote> । yadi hyātma-
śabdavācyatayā jñeyatopanyastā syāt, prameyāntaraśūnyatā vā, tadaitaccodya-
﻿<pb n="243"/>
mabhaviṣyat; iha tu sarvajñeyapramātṛtayaiva saṃvidupanyastā; tasmāt prati-
pakṣopanyāsa evāyaṃ kathaṃ tenaiva bādhyate ? na hi yadyasya bādhyam,
tattasyaiva bādhakaṃ bhavitumarhati । tasmāt samyaguttaram । <quote>“yathā kaści-
ccakṣuṣmān”</quote> ityanenāpi nidarśanena kartṛkaraṇāntaraniṣedha eva sthirīkṛtaḥ ।
nanu cātra kartrantaraṃ karaṇāntaraṃ bhinnaṃ meyāt; tat kimidaṃ
nidarśanam ? kartrantarābhāvasāmānyāt । tasmāt kāraṇadoṣarahitā aviparītā
﻿<pb n="244"/>
ca saṃvit ātmāstitve hetuḥ । bhavatu vā kartrantaraṃ mā vā ।
uktaṃ ca---yathā avagamyante'rthāḥ, tathā bhavanti; yathā nāva-
gamyante'rthāḥ, tathā na bhavanti iti । atrāpi brāhmaṇaṃ bhavati
<quote>“śāntāyāṃ vāci”</quote> । ātmani vyāpṛte'nyatra kartṛtayā kathaṃ kartṛ-
karaṇāntarābhāvo gṛhyate---iti praśnaḥ । vāggrahaṇaṃ ca karaṇāntarā-
bhāvanidarśanārtham । <quote>“ātmajyotiḥ samrāḍiti hovāca”</quote> ityayamarthaḥ
pūrvottarapakṣabhaṅgyā pradarśitaḥ । evaṃ ca <quote>“agṛhyo na hi gṛhyate”</quote> iti
﻿<pb n="245"/>
brāhmaṇamupapannam । nanu cātrāgrāhyataivopanyastā । nanu na śrutaṃ
bhavatā <quote>“ātmajyotiḥ samrāṭ”</quote> iti ? idamapi kiṃ na śrutam ?
dvayoḥ śrutyostadanurodhenāsyāgrahaṇaśrutirāpekṣikī, na punarātmagrahaṇamanyathā
vyākhyāyate---iti kā yuktiḥ ? svayaṃjyotirgrahaṇe guṇavādasyā-
sambhavāt agrāhyatve cāpekṣikatayopapatteḥ, <quote>‘ātmā jñātavyo mantavyaḥ’</quote>
iti cāvirodhāt । evaṃ ca svayaṃjyotiṣṭvamupapadyata iti ।</p>
<p>nanu caivaṃ sati kathaṃ parasmai pratipādayituṃ śakyate ? parapratya-
﻿<pb n="246"/>
yārthaścāyamārambhaḥ śāstrakārāṇāṃ śrutīnāṃ ca । svasaṃvidevātrābhyupā-
yatāṃ pratipadyate---ātmanā saṃvadyete na pareṇeti । sarvapuruṣeṣu ca
parāsaṃvedyasaṃvidastīti siddhā parasaṃvitpratiṣedhamukhenopadeśānāmupadeśatā ।
tadidam <quote>“neti neti”</quote> ityupanyastam । nanu sukhādayo'pi svasaṃvedyā
eva; te'pi pareṇa naiva parasthāḥ saṃvedyante । kathaṃ tebhyo'nyatayā parasmā
upadiṣṭa ātmā bhavati ? tatra bhāṣyakāreṇa <quote>‘liṅgāvagamyatayā pareṇā-
﻿<pb n="247"/>
vagamyanta eva’</quote> ityuktam; tadayuktam, ātmano'pi prasaṅgāt ।
tatra ceṣṭānumānaṃ svayamupanyasyati । ataḥ pratipannārthopaghāti kathaṃ
vidvadbhirlikhyate ? tadidamanupāsitaguroścodyam; ceṣṭā hi kāraṇadoṣa-
nirākaraṇatayā upanyastā; sukhādayastu bhrūbhaṅganetravilāsādigamyāḥ । kaḥ
punaranayorviśeṣaḥ ? anenāpi parasyaiva saṃvidgamyate । akāryata iti
﻿<pb n="248"/>
viśeṣaḥ । kathaṃ punarasambaddhamupalakṣayati ? kathaṃ vā anupalakṣitaḥ
puruṣāntarāviparyayaḥ svātmani viparyayāśaṅkāṃ nirasyati ? viparyayāgrahaṇā-
diti brūmaḥ । na cāgrahaṇe sambandhitopayujyata ityuktam । tasmādupapannamidaṃ
śābaraṃ vacaḥ । mā bhūt ātmano'numānam, ceṣṭānimittā tu parātma-
pratipattiḥ kimiti parātmānaṃ nānumāpayati ? atra brūmaḥ---uktameva
﻿<pb n="249"/>
<quote>‘bhok‍tṛtayā hyātmatā’</quote> iti । upamāpyatra kathanopāyatayaivopanyastā । kathanaṃ
ca pramāṇāntarapūrvakamiti na lakṣaṇavyavahārayorvirodhaḥ । <quote>“yadapyucyate
﻿<pb n="250"/>
---vijñānamapāsya tannidarśyatāmiti”</quote> । nanu ca dattottarametat <quote>“svasaṃvedyaḥ
sa bhavati”</quote> iti; dattottarasya ca punarupanyāso nopapadyate । athāya-
mabhiprāyaḥ---naiva tat, idamasyottaram । kasya tarhi taduttaram ? yadi na
kasyaciduttaram, kimetāvatā taduttareṇa bhavitavyam ? nanu tadanantarā-
﻿<pb n="251"/>
bhidhānāt taduttaramiti gamyate । punaḥ praśnābhidhānānnottaramityavehi ;
kramācca liṅgaṃ balīyaḥ । tadidamākāśabhrāntam; ubhayaṃ tasyaivottaram ।
<quote>“svasaṃvedyaḥ sa bhavati”</quote> itīdamapi liṅgādevottaramavasīya/?/te; vyākhyātaṃ
cāsya tadapākaraṇasāmarthyam । punaḥ praśna idānīṃ kimarthaḥ ? asti
kiñcidavalagnam । kiṃ tadavalagnam ? satyam; <quote>‘idamahaṃ vedmi’</quote> iti
saṃvedyate, nākārāntarakalpanā; vijñānaviviktasya tu grahaṇaṃ na
prāpnoti, vyāpṛtāvagamāt; vijñānāvagame ca rūpāntarānupalabdheḥ
﻿<pb n="252"/>
punarapi śūnyatā । tasmāt kalpita evāyamahaṅkāragranthiriti
punarupanyāsaḥ । <quote>“yadyupāyameva pratiṣedhasi”</quote> iti kimabhipretamuttaravādinaḥ ?
idamabhipretam---grāhyānukāritā hi grahaṇasyoktā, na grāhakānukāritā ।
vyāpṛtāvasthopāyatayopanyastā kathamanupāyamupeyaṃ śakyate kathayitumiti ।
tadidamāha---<quote>“yadyupāyameva pratiṣedhasi, na śakyamupāyamantareṇopeyamupetum ।
ayamevābhyupāyo jñātavyānāmarthānām”</quote> iti । <quote>“tadyathā---kaḥ
śuklo nāma ? yatra śuklatvamasti”</quote> ityanena kiṃ samarthitam ?
﻿<pb n="253"/>
idaṃ samarthitam---yathā na śuklatāmantareṇa jñeyamavagamyata iti ।
nanu caivaṃ śuklatāpuraḥsaraiva jñeye buddhiḥ; evaṃ cānabhipreto'rthaḥ
samarthito bhavati । nānabhipretaḥ; etāvadanenoktam---nopāyamantareṇo-
peyānāmupeyatvam iti; yasya yathaivopāyatvam, tathaiva tasya; jñānasya
tūpāyatve'pi na tatpuraḥsarā saṃvit ityuktam । tasmāt sarvavijñāna-
jñeyatātmanaḥ sthitā bhavati <quote>‘ahamidamadarśam’</quote> iti । iyān
﻿<pb n="254"/>
viśeṣaḥ---anumānādiṣvapi pratyakṣatā । viṣayabhedāddhi pramāṇabhedaḥ,
na pramātṛbhedāt । pramātṛrūpatā tu jñānasyānāśaṅkanīyaiva, anāśaṅki-
tatvāt । yuktaṃ cedaṃ nāśaṅkitam, karmapravaṇatvāt karmaṇaḥ
sakarmakasya । yadapi jñātṛtaiva jñānādṛte na śakyate'vagantumiti,
tadadhīnatvāttadavagateḥ; yaduktam <quote>“na ca rūpāntaropalabdhiḥ”</quote> iti,
﻿<pb n="255"/>
tadapi pratyuktam <quote>“kāmaṃ vijñānamapahūyeta, nārthaḥ”</quote> iti । tasmāt
siddhamātmatattvamiti ।</p>
<p>yat punarbrāhmaṇam <quote>“na pretya saṃjñāsti”</quote> iti, tat pūrvottarabhaṅgyā
svayameva brāhmaṇāntareṇa vyākhyātam । evaṃ cārthavādārthatā upapannaiveti
<quote>‘na caiṣa vidhiśabdaḥ’</quote> ityapi pratyuktam । nanu ca <quote>“sa eṣaḥ”</quote> ityupapannārtham;
﻿<pb n="256"/>
<quote>“svargaṃ lokaṃ yāti”</quote> iti katham ? adhikṛtakāmasiddheḥ siddham । yaduktam
<quote>“ahaṃkāramamakārāvanātmanyātmābhimānau”</quote> iti, mṛditakaṣāyāṇā-
mevaitat kathanīyam; na karmasaṅgināmityuparamyate । āha ca bhagavān
dvaipāyanaḥ---<quote>“na buddhibhedaṃ janayedajñānāṃ karmasaṅginām”</quote> iti rahasyā-
dhikāre । tasmānna vivṛtamatra bhāṣyakāreṇa bhagavatā, vacanānurodhāt,
nājñānāt iti ।।</p>
﻿<pb n="257"/>
<p>।। karmaike tatra darśanāt ।।</p>
<p><quote>“uktam nityaḥ śabdārthayoḥ sambandhaḥ iti; tadanupapa-
nnam”</quote> iti keyamanupapattiḥ ? iyamevānupapattiḥ---anitye śabde nityaḥ
śabdārthayoḥ sambandho nopapadyata iti । kathaṃ tarhi samavāye ? yutasiddha-
﻿<pb n="258"/>
yoranupapattiḥ । śabdatvaṃ ca nirastam । nanu ca gatvādyanyadanirastamasti ।
﻿<pb n="259"/>
na tat, gasya viśeṣānupalabdheḥ । kathaṃ tarhi śukaśārikāmanuṣyeṣu ?
ata eva svato viśeṣo nopalabhyate; śukaśārikāmanuṣyā eva
hi tatra viśeṣatāmāpadyante । tathā ca laukikāḥ <quote>‘śuko'yaṃ paṭhati’</quote>,
<quote>‘manuṣyo'yaṃ paṭhati’</quote> iti viśeṣānabhidadhati, na punaḥ <quote>‘amuṃ gaviśeṣam,
amuṃ gaviśeṣam’</quote> iti । tasmānna nityatā sidhyati sambandhasya ।
ataḥ śabdasya nityatvaṃ vaktavyam; tadidamākṣepapūrvakamucyate <quote>“karmaike
tatra darśanāt”</quote> iti । nanu caivaṃ sati kṛtako'pi sambandho nopapadyate ।
﻿<pb n="260"/>
tataḥ kim ? laukikavyavahārocchedaḥ । punastataḥ kim ? anityatvapratijñā
nopapadyate; laukikavyavahāravirodhāt balānnityatā prāpnoti ।
laukikavyavahāravirodhādanityatā mā bhūt; nityatāpatteḥ kimāyātam ?
idamāyātam---laukikavyavahārānupapattireva । satyamevam; yadi pratyasta-
mitaṃ samayena; na hyaviṣayaḥ samayasyāsti; sarvānupapattyārtiharo'yaṃ
﻿<pb n="261"/>
samayaḥ । tasmāt śabdapramāṇakānāṃ na vyavahāradarśanamātreṇa prāmāṇyaṃ
sidhyati । tasmānnityatve yatnaḥ kartavyo'bhidhānasya । sa cāya-
mārabdhaḥ, vṛddhavyavahārapūrvakatvāt sambandhajñānasya sambandhajñāna-
pūrvakatvāccārthāvagateḥ । na ca kṣaṇikatve'pi cakṣurādīnāmiva prāmāṇya-
siddhiḥ, prathamaśravaṇānavagamāt । <quote>“karmaike tatra darśanāt”</quote> iti kṛtakatvaṃ
﻿<pb n="262"/>
śabdasyocyate ; kimidaṃ kṛtakatvam ? puruṣaprayatnenotpattiḥ । nanvaprayatna-
pūrvikāpi śabdasyotpattirdṛṣṭā yathā chalacchalādeḥ । nāyaṃ doṣaḥ, abhidhānā-
dhikārāt । na cedamabhidhānamaprayatnapūrvakaṃ dṛśyate । ataḥ kriyānantaropa-
labdhestayaivotpadyata iti manyāmahe । kathaṃ tarhi mūlodakādiṣu ?
anyato'stitvāvagateḥ ; śabde punaḥ prayatnānantaraivopalabdhiḥ । tasmānna
vidyamānasya prayatno'bhivyañjaka iti śakyate vak‍tum ।
nanvidamasti prayatnāt pūrvamastitve pramāṇam । kimidamasti ? sapratyabhijñaṃ
﻿<pb n="263"/>
pratyakṣam । kathamatra pratyabhijñānam, anyatvānavagamāt ? anityatvavādino
vā kimanyatvenāvagatirasti ? kimiti nāsti pradhvastotpannayoḥ ? viśeṣā-
grahaṇāt । kiṃ viśeṣāgrahaṇanibandhanaiva pratyabhijñā ? kiṃ vā manyate
bhavān ? karmaṇyapi pratyabhijñā prāpnoti । svarūpagrahaṇe sati idamucyate ;
ānumānikaṃ ca karma---ityuktam । kā vārtā jvālādiṣu ? nityatve
﻿<pb n="264"/>
jvālādīnāmanumānavirodha iti cet, tulyamabhidhāne'pi, asthānādeḥ ।
tasmāt viśeṣāgrahaṇe'pyanyatā ; anyatve ca siddhā prayatnānantaropalabdheḥ
prayatnanotpattiḥ । nanu ca prayatnotpannānāmapi kālāntarāvasthāyitayā naiva
vyavahārānupapattiḥ ; utpannasyāpi cakṣurādeḥ svābhāvikaṃ rūpagrahaṇasāmarthyaṃ
naiva vihanyate । satyam ; naitacchabde, asthānāt । nanu cakṣuṣo'sthā-
natve'pi rūpagrahaṇaśaktirnaiva vihanyate, tadvacchabde'pīti cet, pratyuktaṃ
﻿<pb n="265"/>
prathamaśravaṇānavagateḥ । tasmāt <quote>‘asthānāt’</quote> ityayaṃ heturautpattikatva-
vighātī sambandhasya । yadi kālāntarāvasthāyitā syāt, syādapi
vyavahārācchabdādarthāvagatiḥ ; asthāyitve punaḥ samaya eva śaraṇaṃ
bhavitumarhatītyuktam---<quote>“asthānāt”</quote> iti ।।</p>
<p>laukikamapyabhidhānamamumeva nyāyamanuvartate । kātra nyāyānuvṛttiḥ ?
﻿<pb n="266"/>
mukhyārthatā karoteḥ---śabdaṃ kuru, śabdaṃ mā kārṣīḥ, śabdakāryayaṃ
māṇavaka iti ।।</p>
<p><quote>“nānādeśeṣu ca yugapacchabdamupalabhāmahe ; tadekasya nityasyānupapanna-
miti”</quote> keyamanupapattiḥ ? iyamanupapattiḥ---yugapadekasyānekatropalabdhirna
dṛṣṭā । tataḥ kim ? idaṃ tato bhavati---sādhitamanyatvam । nanu ca
sādhitamanyatvam । satyaṃ sādhitam ; hetupracayastu pradarśyate ।
﻿<pb n="267"/>
ko lābhaḥ ? na khalu kaścit । na cet kaścit, hetupracayena kim ?
satyaṃ yathā bhavānāha ; kintvayamevārtho rāddhāntamākṣipati । tasmāt
tadbhramapratiṣedhārtho'yamārambhaḥ ; na hyanupanyastasya bhrāntatā śakyate vak‍tum ;
apradarśite ca bhrāntatve'punarukto'yaṃ bhavati kasyacinmandadhiyaḥ ।
sarvārthaṃ cedaṃ śāstraṃ <quote>“mandaviṣeṇāpi”</quote> iti darśitaṃ bhāṣyakāreṇa ।
<quote>“asati viśeṣe nityasya nānekatvam”</quote> kimidam---asati viśeṣe
nityasya nānekatvamiti ? <quote>‘asati viśeṣe nānātvaṃ nāsti’</quote> iti
śakyate vak‍tuṃ nityasya anityasya vā ; nityagrahaṇaṃ
na vidmaḥ । yadyanityasyāsatyapi viśeṣe nānātvaṃ syāt, yuktaṃ
﻿<pb n="268"/>
vak‍tum <quote>‘nityasya’</quote> iti । tasmādvarṇanīyo'yaṃ granthaḥ । varṇyate tarhi
---gavāderekasyānekatra yugapadupalabdhirdṛṣṭā nityasya sataḥ ; tasmāt
<quote>“sattvāntare ca yaugapadyāt”</quote> ityasyānenānyathāsiddhirāśaṅkitā ;
tasyedamuttaram <quote>“asati viśeṣe”</quote> iti । kiṃ gavāderviśeṣo vidyate ?
tadapi hyekamaviśiṣṭam ; na hyanyacchābaleye anyacca bāhuleye ।
athāyamabhiprāyaḥ---asatyāśrayaviśeṣe---iti । tatrāpyāśrayasyaivānyatvam ;
kimāyātamāśrayiṇaḥ ? tasmānnityasyāpyekasyānekatra yugapadupalabdhirdṛṣṭā ।
ato nānyatve yugapaddarśanaṃ hetuḥ । athedaṃ matam---
﻿<pb n="269"/>
naiva gavāderyugapaddarśanamanekatra ; bhedā eva hi tatrānekadeśatayā
gṛhyante, na gotvamiti । kathaṃ tarhi sarveṣu <quote>‘gauḥ’</quote>, <quote>‘gauḥ’</quote> iti buddhiḥ ?
ata evānekadeśatvaṃ gotvasya nāsti । anyathā hi <quote>‘iha gotvam’</quote>,
<quote>‘iha gotvam’</quote> iti syāt । kathaṃ tarhi <quote>“iha pratyayāt samavāyaḥ” ?</quote>
﻿<pb n="270"/>
ekadravyapadārthābhiprāyaṃ tat, na vyaktyabhiprāyam । tasmāddheturanyatve
yugapaddarśanam । <quote>“asati viśeṣe”</quote> iti ca yuktaṃ viśeṣagrahaṇam । nanu
cānityasyāpyasati viśeṣe naivānyatvam । bāḍhamasti jvālādiṣu ;
kāryatvāccāvirodhaḥ । nityasya tvakāryatvādanekatvavirodha iti yukto hetuḥ ।।</p>
﻿<pb n="271"/>
<p>prakṛtivikārabhāvañca śabdajñāḥ smaranti ; na cāyaṃ nityasyopapadyate ;
tasmāt smṛtirapi pūrvoktahetvanuguṇaiva । sādṛśyamapyanuguṇamupalabhāmaha
ityupapannaṃ kāryatvam ।।</p>
<p>kāraṇavṛddha‍yanugamācca kāryatvaṃ manyāmahe jvālādīnāmiva ।
﻿<pb n="272"/>
tasmādanupalakṣyamāṇāvayavasyāpi avayavavṛddhiranumīyate ; jvālaivātra
nidarśanam ।।</p>
<p><quote>“samaṃ tu tatra darśanam”</quote> । kimidaṃ samaṃ darśanam ? idaṃ tat samaṃ
﻿<pb n="273"/>
darśanam---kārye cākārye ca tulyo heturiti । kathaṃ tulyatā ?
sāṃnyāsikatayā । kimatra saṃnyastam ? idamatra saṃnyastam---yadi
sapratyabhijñapratyakṣagrāhyatāṃ vakṣyāma iti । nanu uktaṃ tat parihṛtaṃ
ca---jvālādiṣvivānumāne pratyarthini na śakyata ekatāṃ vak‍tumiti ।
satyam ; yadi bhedāgrahaṇanibandhanaiva pratyabhijñocyeta ; tadgra/?/haṇanibandhanā
sā---iti pratipādayiṣyāmaḥ । tasmādupapannam <quote>“samaṃ tu tatra darśanam”</quote>
iti ।।</p>
﻿<pb n="274"/>
<p><quote>“sataḥ paramadarśanaṃ viṣayānāgamāt”</quote> iti tadvadanaikāntikama-
darśanamapītyuktam । nanvetannopapadyate ; nityasyādarśane ko hetuḥ ? yadi paraṃ
viṣayānāgamaḥ, astu tarhi । sa evātra durbhaṇaḥ । kimiti ? nityapakṣe hyabhi-
vyaṅgyatvaṃ śabdasya ; ekaścāyaṃ śabda ekaviṣayaśca ākāśaviṣayatvāt ;
grāhakaṃ cāsyākāśameva ; keyaṃ viṣayānāgatiḥ ? tasmāt dhvastasyaivānu-
palabdhirnyāyyā । kena voktam---na nyāyyeti ? tadgrahaṇe tu sati sarvasyai-
vāsyānyāyyatā nyāyyā । ata evoktam---<quote>“yadi śakṣyāmaḥ”</quote> iti ।
﻿<pb n="275"/>
nanu tad‍grahaṇe'pi nātra āvaraṇādikalpanā ātmānaṃ labhate । kimiti ?
pūrvaklṛptavirodhāt । kiṃ klṛptam ? ākāśamindriyam ; taccaikam ।
tasmāt saṃyogavibhāgayorabhivyañ‍jakatve satyapi sarvaśabdānāṃ sarvaiścopa-
labdhiḥ prāpnoti । yuktaṃ tāvat sarvairgrahaṇam ; sarvaśabdānāṃ tu na
yuktam, kāraṇavadabhivyañ‍jakānyatvāt । sarvaiścopalabdhiḥ kāryapakṣe'pi
tulyaiva । yaścobhayadoṣaḥ, na tamekaścodyo bhavatīti parihṛtamidaṃ dūṣaṇaṃ
kārakābhivyañ‍jakayorviśeṣābhidhānena vinā naiva codyeran nityatvavādinaḥ ।
﻿<pb n="276"/>
ayamasti viśeṣaḥ---abhivyaktiḥ śabdasya, indriyasya vā syāt ?
tatra śabdābhivyaktau tāvadekaviṣayatvāt sarvaśabdānāṃ ghaṭādīnāmivaika-
viṣayāṇāṃ nābhivyaktiḥ krameṇa śakyate vak‍tum, adṛṣṭatvāt prasiddhānā-
mabhivyañjakānāṃ pradīpādīnām ; kāraṇānāṃ tu kāryadarśanāt
śakyamanumānaṃ śakteḥ । nanvabhivyañ‍jakānāmapyabhivyaktidarśanādevānumānaṃ
yuktaṃ śakteḥ । na kāryapakṣe pratipakṣatayā saṃbhavati । ko vā viśeṣaḥ ?
﻿<pb n="277"/>
prasiddheṣu kāraṇeṣu darśanāt, abhivyañ‍jakeṣu cādarśanāt । dṛṣṭānuguṇaṃ
cānumānam, na dṛṣṭavirodhi । nanu caikaviṣayatve virodhaḥ ; viṣayāntare
tu virodhakathā viruddhaiva । satyam ; viṣayāntarataivātra durvacā । na durvacā ।
śrotramākāśamityabhyupagamāt ; abhinnaṃ cākāśam ; sarvaśabdāśca śrotra-
viṣayāḥ ; tasmādekaviṣayatvam ; viṣayaikyācca dṛṣṭavirodhaḥ । kimidaṃ
﻿<pb n="278"/>
pralapyate ? tadidamapatitam---karṇe spṛṣṭaḥ kaṭiṃ cālayati iti ;
abhivyakterviṣayo nirupyate, na punaḥ śabdasya ; anyaścāyaṃ pradīpādi-
viṣayādviṣayaḥ । tasmāt pradīpādivirodhācchabde'bhivyañjakānumānavirodho
na śakyate vak‍tumityuktam । tasmāttadgrahaṇanibandhanamanumānaṃ durnivāram ।
ato'darśanamidānīmanaikāntikamityuktam । nanu śrotraviṣayeyabhivyaktiḥ, na
śabdaviṣayā । <quote>‘abhivyaktaṃ hi śrotraṃ śabdaṃ gṛhṇāti’</quote> ityetāvadabhivyañjake
śaktyanumānam, na punaḥ <quote>‘amuṃ śabdam amuṃ na’</quote> ityasaṃsparśādabhi-
﻿<pb n="279"/>
vyañjakānām । ayameva ca siddhāntaḥ । sa cāyamanumānavirodhītyuktam ।
satyam ; prasiddhānumānabādhanamayuktam । prasiddhapratyakṣabādhanamapyayuktameva ।
﻿<pb n="280"/>
sapratyabhijñaṃ ca pratyakṣamātmani sāmānyādiṣu ca sthitam । ubhayorabādhyatve
sati kasyacidarthasyāsiddherekasya bādhanam ; anumānāt pratyakṣaṃ balīya
iti naiyāyikāḥ । nanu ca pratyakṣaṃ bhramabhāk । anumāne'pi bhrāntiravi-
śiṣṭā । na brūmaḥ---anumāne'pi bhrāntirnāsti iti ; kintvatra bhedāgrahaṇā-
ttadbuddhiratasminnapi bhavati । saṃbhāvitabhramamiti pratyakṣameva durbalaṃ manyāmahe ।
anayaiva prakaṭitāprakaṭitabhramakāraṇatayoktaṃ nyāyavidbhiḥ <quote>“bhavati vai pratyakṣā-
dapyanumānaṃ balīyaḥ”</quote> iti । kiṃ nirjñātakāraṇaduṣṭataivātropanyastā ? kiṃ
jātam, yadyupanyastā ? nanu ca viparyayābhāvāt naivāstitayopanyasituṃ
﻿<pb n="281"/>
śakyate । kiṃ viparyaya eva mithyātve hetuḥ ? kāraṇadoṣo'pyasamīcīnahetu-
tayopanyasta eva । nanu ca kāraṇadoṣaḥ prayatnenopalabhyamānatayoktaḥ । ko'yaṃ
prayatno nāma, 	jo'sāvatra nāstītyucyate ? apamevāsau prayatnaḥ---anyatra
viparyayāt kāraṇadoṣaṃ vijñāya tadbhāvabhāvitayaiva <quote>‘etatkṛto'yaṃ viparyayaḥ’</quote>
iti tamanyatra vijānāti; jñāte ca tasmin asatyapi viparyaye <quote>‘bhrānta-
midam’</quote> ityadhyavasyati । kimatraivaṃbhūtamasti ? bāḍhamasti bhedāgrahaṇam;
bhedāgrahaṇānibandhana eva śuktikādiṣu rajatabhramaḥ । evamatrāpi bhedāgrahaṇa-
nibandhana eva jvālādiṣviva tadbhramaḥ । tasmāt suṣṭhūktam---
﻿<pb n="282"/>
śabda eva tad‍grahaṇaṃ bhrāntiḥ---iti । yasya tāvadviparītākāramarthe
jñānamutpadyate kadācit, tasya yuktaṃ vaktum <quote>‘viparyayābhāvānnāyaṃ
bhramaḥ’</quote> iti; yasya punaragrahaṇanibandhana eva viparyayaḥ, tasya punaḥ
kā śaktirvak‍tumanumānavirodhe sati jvālādivaiṣamyam ? nanu
cāgrahaṇamapi punargrahaṇādavasīyate । na cātra kasyāṃcidavasthāyāṃ bhedasya
grahaṇamasti saugandhikasphaṭikayoriva । jvālādiṣu katham ?
anumānādavagatiriti cet, tattulyamatrāpi । tasmāt śabdaviṣayaṃ
sapratyabhijñaṃ pratyakṣamāśāpāśamātraṃ mīmāṃsakānām । yadapyuktamanyaiḥ---
﻿<pb n="283"/>
tulye'pi saṃskārye saṃskārabhedāt kāryānyatvamupalabhyata iti yathā
maṇḍūkavasayāktākṣā vaṃśānuragāniva paśyanti iti, tadidamākāśavijṛ-
mbhitam; saṃskāro hi nāma sa bhavati, yaḥ svakārye śaktimupajanayati;
na caitadindriyasya kāryam, yadidamayathārthagrahaṇam; agrahaṇanibandhanameva
taditi pratipāditam । tasmādabhede'pi saṃskāryasya saṃskārānyatvena
kāryānyatvaṃ jñāpake na vidyate ityanyat kiñcidupadarśanīyam । yacca---
khaḍgadarpaṇādiṣvanyathābhivyajyate mukhamiti, kimuktaṃ bhavati ?
grāhye'yamuparāgo dṛṣṭaḥ; yuktaśca, abhivyañjakasyāpi viṣayāpatteḥ;
﻿<pb n="284"/>
iha punaḥ śrotramagrāhyam, saṃyogavibhāgāvapi । ata idamapyākāśa-
vijṛmbhitameva । tasmāt <quote>‘śabdo nityaḥ’</quote> iti śraddhayaiva pratipattavyam,
śabdātmakatvādvedasya vedanindā mā bhūditi । paṭhitaṃ ca dharmaśāstrakāraiḥ---
<quote>“sa sādhubhirbahiṣkāryo nāstiko vedanindakaḥ”</quote> iti । tasmādanidaṃ-
prathamataivātra śaraṇam; na punaḥ śabdanityatāpūrvakamanapekṣatvaṃ śakyate
yuktito vak‍tum । kalpyatāṃ rāgādivinirmuktamapratihatajñānaṃ karuṇā-
viṣṭacetasaṃ bhagavantaṃ kaṃcana munivaram; āśrīyatāṃ vā suragurordarśanam---
﻿<pb n="285"/>
vyavahāramātramavedaṃ vedatrayābhihitaṃ paśyāmaḥ prājñairlokayātrāsiddha‍yarthaṃ
supratibandhamanupālyamānamiti । idameva yuktaṃ manyāmahe; na hi dṛṣṭe
saṃbhavatyadṛṣṭakalpanā nyāyyā । dṛṣṭaścāyamarthaḥ---yat prājñaiḥ ṛjava upa-
jīvyanta iti । yathā ca siddhamāgamavādināmapi hetudarśanādaprāmāṇyam
<quote>“yūpahastino dānamācaranti”</quote> ityevamādiṣu । kartavyo vā
﻿<pb n="286"/>
sapratyabhijñasya pratyakṣasya śabdo viṣaya iti yatnaḥ । kathaṃ punarjvālāderi-
vānumānācchakyate'nyatvamavagantum ? nanu cānumānādityuktam । kiṃ
tadanumānam ? anabhivyañjakavaiṣamyam । nanvabhivyañjakānāmanekaviṣayā
śaktirdṛṣṭā । nanu cedamabhivyañjakaviṣayamanumānam; kathamanyaviṣaya-
manumānamanyaviṣayasyāvacchittau hetuḥ ? śrotrasya hyabhivyañjakasaṃskāraṃ
niruṇaddhi, na punaḥ śabdasyānyatvamavagamayati । nanu coktam---na
cet saṃyogavibhāgāḥ śrotrasya śabdagrahaṇasamarthaṃ saṃskāramāpādayanti,
śabdasyotpādakāḥ prāp‍nuyuḥ; utpattau cānyatvam---iti । kathama-
﻿<pb n="287"/>
nyapratiṣedho'nyasyotpattimavagamayati ? anyathā vyāpārānupapatteḥ । na
cetsaṃskārakāḥ saṃskuryuḥ, kimanyadataḥ śabdotpatteḥ ? kiṃ yasya saṃskārakatā
nopapadyete, tenotpādakena bhavitavyam ? na cedutpādakaḥ, nirvyāpāra
eva syāt; anyārthatā ca saṃyogavibhāgayorupalabdhā । satyam;
yadarthāḥ, tatra bhavantūtpādakāḥ saṃskārakā vā । parapratipattyarthatā ca siddhā;
tattayoryadiṣṭaṃ tatparikalpyatām; viṣayāntare punaḥ sambandhābhāvāt
kimāspadaṃ kalpanāyāḥ ? tasmādanyatve hetutāṃ saṃyogavibhāgayoḥ
kathamiva naiyāyikā manyante ? evaṃ manyante---na cet śrotre
﻿<pb n="288"/>
kāryamasti, śabde kāryaṃ pratipadyāmahe । kiṃ kāryatastādarthyam ?
om ityucyate । siddhaṃ tarhi kāryaṃ śrotre; na saṃyogavibhāgāḥ
śabdārthāḥ---iti manyante śabdavidaḥ । nanu ca kāryadarśanāt na
yuktaṃ vak‍tuṃ śabdavidām । kāryadarśanameva nāstīti bruvate, śabde
tad‍grahaṇāt । kiṃ tarhi kurvanti saṃyogavibhagāḥ ? śrotrasaṃskāramiti
﻿<pb n="289"/>
brūmaḥ । nanu cānyaiḥ saṃskāraiḥ vailakṣaṇyamatra nopapadyate---ityuktam ।
anumānāt kāryābhāvaṃ manyate bhavān; vayaṃ tu pratyakṣādutpattiṃ necchāmaḥ;
pratyakṣānumānayośca pratyakṣaṃ balīya iti siddham । nanu cāgrahaṇaṃ
bhramaheturityuktaṃ jvālādīnāmiva । iha tu agrahaṇamevāsiddham ।
﻿<pb n="290"/>
tatra katham ? kāryānumānāt । iha punastadadyāpi na sidhyati;
na cāsiddhaṃ siddhau paryāptam । pratyakṣaṃ cānapekṣatvāt siddham ।
anumāne vā kāpekṣā ? iyamevāpekṣā---siddhe'numāne kāryam, kārye
ca satyanumānamiti; na punarevaṃ pratyakṣaṃ tad‍grahaṇāpekṣam; pratyakṣādeva
hi tad‍grahaṇam । kiñca, saṃyogavibhāgau śrotrārthatayānyataḥ prasiddhau ।
﻿<pb n="291"/>
kuto'nyataḥ ? uktam <quote>“darśanasya parārthatvāt”</quote> iti lokataḥ । tasmāt
tādarthye sati yathā saṃbhavati tathā kāryaṃ kalpanīyam । na kāryata-
stātparyam, anyato'navagamāt ityuktam । tasmānnātra jvālādīnāmiva
pramāṇamasti । tasmāt <quote>“sataḥ paramadarśanam”</quote> iti yuktamanaikānti-
katvam । kathaṃ tarhyekaviṣayaivābhivyaktiḥ śakyate vaktum ? kārya-
darśanāt yuktā adṛṣṭasya kalpanā; ato dṛṣṭasya tad‍grahaṇasya nāpahnavo
nyāyyaḥ । kāryāntaradarśanāttu kāraṇānyatvakalpanā nyāyyaiveti ।
﻿<pb n="292"/>
<quote>“uparatayoḥ saṃyogavibhāgayoḥ”</quote> iti kau tau saṃyogavibhāgāvabhipretau ?
tālvādīnāmiti brūmaḥ । kuta etat ? uparatayoriti śravaṇāt;
vāyavīyānāmutpattiruparatiścānumeyā । <quote>“na nūnamuparamanti”</quote> iti
ko'bhiprāyaḥ ? vāyavīyān saṃyogavibhāgān manasi kṛtvā
kāryasamadhigamyatvādidamuttaram <quote>“na hi te pratyakṣāḥ”</quote>---iti spaṣṭī-
﻿<pb n="293"/>
kṛtam । yadyevam, idānīmuttaragrantho nopapadyate <quote>“ākāśaviṣayatvā-
ttasya, ekatvāccākāśasya”</quote> iti । kathaṃ nopapadyate ? vāyavīyānā-
mabhivyañjakatve kāryapakṣa iva <quote>‘yatra te, tatraivopalabdhyā bhavitavyam’</quote>
ityevaṃ nopapadyate । athāyamabhiprāyaḥ---abhivyaktipakṣe naiva vāyvāśritāḥ
śabdā bhavanti । kiṃ tarhi ? ākāśasthā eva । yeṣāṃ punaḥ kriyante,
﻿<pb n="294"/>
teṣāṃ vāyavīyāḥ saṃyogavibhāgā asamavāyikāraṇatāṃ pratipadyante ।
tadeva samavāyikāraṇaṃ bhavati । yatraiva kāraṇam, tatraiva kāryopalabdhi-
riti yuktam । evamapi nirjñāte vāyavīyasaṃyogavibhāgayorabhivyakti-
kāraṇatve yatraivābhivyañjakam, tatraivābhivyaktiḥ; yathā yatraiva kāraṇam,
tatraiva kāryam । athaitanmanyase---kārye etadyuktam, nābhivyaktā-
viti, tadayuktam; abhivyaktirapi kāryameva; abhivyaṅgyaṃ tu
﻿<pb n="295"/>
pūrvotpannam; ato yaddeśābhivyaktiḥ, tatraivopalabdhiriti tulyamubhayorapi
pakṣayoḥ । tasmādva‍yākhyeyo'yaṃ granthaḥ । aviśeṣajño devānāṃ priyaḥ ।
kāryaṃ hi kāraṇadeśaṃ bhavati; akāryaṃ punarna parāpekṣadeśam ।
tasmādabhivyaktirbhavatvabhivyañjakadeśā abhivyaṅgyaṃ tu kimiti
taddeśam, atajjanyatvādabhivyaṅgyasya ? taddeśasya abhivyaṅgyatvābhimata-
śabdadeśasya caikatvādākāśasya sarvairgrahaṇaṃ prāpnoti jñāteṣvapi vāyavīya-
﻿<pb n="296"/>
saṃyogavibhāgeṣuḥ sarvaśrotreṣvekamākāśaṃ yataḥ । satyam; yathā
bhavānāha---yadi śabdasyābhivyañjakāḥ saṃyogavibhāgāḥ syuḥ; śrotrasya
tvabhivyañjakāḥ; śrotrasya ca śrotṛdeśataiva । nanu cākāśameva
śrotram; taccānyatrāpi tulyaṃ śabdābhivyaktyā । ucyate---satyaṃ
sarvatrākāśamekam; kintu tasya śrotrabhāvaḥ śrotṛdeśa eva, kartrabhisambandhena
karaṇatvāt; karturbhogāyatanavaśena śarīradeśa eva kartṛtvānna tulyatā ।
tasmādutpattāvivābhivyaktāvapi na sarvairupalabdhiḥ । <quote>‘naitadevam;
aprāptāścedupakurvanti, sannikṛṣṭaviprakṛṣṭadeśasthitau yugapacchabdamupalabheyātām’</quote>
﻿<pb n="297"/>
iti । nanu śrotrasaṃskārapakṣe <quote>‘dūrasthitaṃ śrotraṃ na saṃskriyate’</quote>
iti vadatāṃ prāptaireva saṃskāra ityuktam; asatyāṃ ca prāptau dūra-
sannikṛṣṭavyapadeśa eva na ghaṭate । kimidam <quote>‘aprāptāścedupakurvanti’</quote>
iti ? aprāptāśaṅkaiva nāsti, <quote>“dūre satyāḥ”</quote>---ityabhidhanāt ।
tasmānna vidmaḥ kathamidaṃ bhāṣyamāyātam ? evamidamāyātam---śrotra-
saṃskārapakṣe sarvagatatvācchabdasya yāvati kāryagamyaḥ saṃskāraḥ, tāvati
﻿<pb n="298"/>
yugapad‍grahaṇaṃ prāpnoti । ko'bhiprāyaḥ ? nanu ca vāyavīyāḥ saṃyoga-
vibhāgāḥ naivāprāpya śrotraṃ saṃskartuṃ kṣamāḥ । na hi saṃyogavibhāgaiḥ saṃyoga-
vibhāgāntaramārabhyata iti śakyate vak‍tum, ubhayaprasaṅgāt; na
hyekasmin kārye kāraṇadvayakalpanā ghaṭate; kāryaṃ hi kāraṇamavagamayati,
na punaḥ kāryāntaramapi । tasmādutpattipakṣa evaitadupapadyate---yāvadvegaṃ
﻿<pb n="299"/>
saṃyogavibhāgāḥ kāryamārabhanta iti, na punarabhivyaktipakṣe'pi । nanu
kāryapakṣe'pi kāryāntarakalpanā naiva ghaṭate । satyaṃ na ghaṭate;
kāryāntaropalabdhistu pratyakṣaiva, dūrasthasamīpasthaiḥ krameṇopalabdheḥ । nanu
cābhivyaktāvapi tulyam । na tulyam; na hyabhivyaktirabhivyaktyantaramārabhate;
kāryasya tu kāryāntarārambhe na kaścidvirodhaḥ; bhavati hyāpekṣikaṃ kāryaṃ
kāraṇaṃ ca; na punarabhivyaktirabhivyañjikā ceti । tasmāt dūrasthasamīpasthai-
ryugapadeva śabdagrahaṇam, yāvati grahaṇam । tasmāt yukto'yamākṣepaḥ ।
﻿<pb n="300"/>
uddyotasyoddyotāntarāpekṣā---iti bāliśabhāṣitametat । tasmādvāyavīyāḥ
saṃyogavibhāgāḥ śabdamārabhantām । aulūkyo vā bhavatu rāddhāntaḥ
<quote>“saṃyogādvibhāgācchabdācca śabdaniṣpattiḥ”</quote> iti । kimatrānuktasya
﻿<pb n="301"/>
pradarśanam ? atrāpi me śravaṇaṃ vidyata iti ko'yamabhimānaḥ ? nāya-
mabhimānaḥ; kasyacidajñasya---nāyaṃ rāddhānto bhagavatā bhāṣyakāreṇopanyasto
nirastaśceti bhavati matiḥ; tadapanodanāyedamupanyastam । vāyuśabdo-
panyāsenaivāyamupanyasto nirastaśca, tulyakāraṇatvādupanyāsasya nirāsasya ca ।
﻿<pb n="302"/>
tasmādabhivyaktikāryapakṣayoranyathātvapradarśanārtho'yaṃ granthaḥ ।</p>
<p><quote>“naitadevam abhighātena hi preritā vāyavaḥ stimitāni vāyvantarāṇi
pratibādhamānāḥ sarvatodikkān saṃyogavibhāgānutpādayanto yāvadvegamabhi-
pratiṣṭhante”</quote> iti । nanu tadevedamutpādakatvamuktam; pratijñātaṃ cābhivyañjakatvaṃ
saṃyogavibhāgānām । tasmādasambaddhamevedaṃ pratibhāti । kimiti bhoḥ ?
﻿<pb n="303"/>
uktamitīti । anabhivyaktijño bhavān । kātrānabhivyaktijñatā ?
iyamanabhivyaktijñatā; abhivyaktirhi tiraskārāpanayaḥ । kena voktam <quote>‘na’</quote>
iti ? sa evāpanayo'panayāntaraṃ nārabhate---ityuktam; sakṛdva‍yāparā hyapanaye
﻿<pb n="304"/>
bhavantyapanetāraḥ, na yāvadapaneyamādityaprabhādaya iva । satyam; yadyeka
evāpanetānekavyāpāraḥ parikalpyeta, syādayaṃ doṣaḥ; atra punarbahavo'bhi-
vyañjakāḥ । kathamidaṃ jñāyate ? bhavato vā kāryapakṣe kāraṇabahutvaṃ
katham ? kāryabahutvāditi cet, mamāpyabhivyaktibahutvādabhivyañjaka-
bahutvam । kathaṃ punarabhivyaktibahutvam ? yathaiva kāryabahutvam । ekatve
﻿<pb n="305"/>
punarvakṣyāmaḥ pratyakṣasya balīyastvamityuktam । ekatve ca nityatā;
nityatve'bhivyaktibahutvameva, na kāryabahutvamiti sthitiḥ ।।</p>
<p>prayogasyeti । sthite etasmin nyāye gomayādivat prayogasiddhiḥ,
pramāṇāntarapramitaviṣayatvāllaukikasya vākyasya ।।</p>
﻿<pb n="306"/>
<p><quote>“yathaitadekasya sataḥ”</quote> ityanekatābhrāntimāpādayati । kathaṃ punaḥ
viparyayādṛte bhrāntiriti śakyate vak‍tum ? kāraṇadoṣadarśanāt । kasya
kāraṇasyātra duṣṭatā avagamyate ? viṣayasya tāvacchrotrapathāsatternaiva duṣṭatā ।
śrotrasyāpyabhivyaktatvāt naiva । atha dṛṣṭaṃ śrotramiti kalpyate; evaṃ tarhi
﻿<pb n="307"/>
śabdasyaiva grahaṇaṃ na prāpnoti । na ca śabdādṛte'nyacchrotrasya grāhyamasti ।
yadyevaṃ kāryapakṣe'pi kathamanekatvagrahaṇaṃ śrautram ? naiva tacchrautram; mānasaṃ
hi tat । manasā vā kiṃ śrotreṇāgṛhītameva bāhyaṃ vastu gṛhyate ? kiṃ vātra
śabdavyatiriktaṃ bāhyaṃ vastvabhipretaṃ bhavataḥ ? yadidaṃ śabdanānātvam ।
kiṃ vā śabdavyatiriktamidaṃ śabdanānātvam ? kiṃ śabda eva, uta
﻿<pb n="308"/>
śabdādanyaḥ śabdadharmaḥ ? na tāvadayaṃ śabdasyaiva dharmo bhavati, rūpādiṣvapi
darśanāt; rūpādyapi hi <quote>‘nānā’</quote> iti gamyate । nāpyayaṃ śabda eva,
<quote>‘nānātvaṃ śabdasya’</quote> iti vyatirekadarśanāt । tasmānna vidyaḥ kasyendriyasya
vyāpāraḥ, yasya duṣṭatā kalpyeta । kiṃ tarhīdaṃ nānātvamagrāhyameva ? dṛśyate
tu sarvārtheṣu । buddhirūpatā cāgrāhyatvādba‍uddheḥ pratyuktā । ucyate---yadyasya
grāhyaṃ gṛhīte ca tasmin grāhyāntarāvamarśo nānātvam । evaṃ tarhi śrotrasyaiva
﻿<pb n="309"/>
dṛṣṭatā । duṣṭe ca śabdagrahaṇaṃ na prāpnoti । asati ca śabdagrahaṇe śabdānta-
rāvamarśaḥ kutaḥ ? tasmādavamarśe duṣṭatā kalpanīyā, na punaḥ śabdagrahaṇe ।
manasastarhi duṣṭatvam । nanu ca manaso'pi naiva duṣṭatvaṃ śakyate vak‍tum,
śrotragrahaṇe yathārthagrahaṇāt; na hyagṛhītasamyagarthasya tadarthāvamarśo ghaṭate ।
﻿<pb n="310"/>
tasmāddevā enāṃ bhrāntiṃ kalpayiṣyanti, aviparyayāt duṣṭakāraṇatānavadhṛteśca ।
abhrānte ca bhrāntyabhidhānaṃ bhramādapi pāpīyaḥ । tasmādbhramakāraṇamatra
vaktavyaṃ bhrāntijñaiḥ । idamabhidhīyate---uktaṃ bhavataiva <quote>‘nāgṛhītabāhyendriyeṇa
manasā gṛhyate’</quote> iti । indriyeṇa ca tad‍grahaṇāt anekatvaṃ
nāstīti pratyakṣeṇāvasitam । manasāpyanekatvagrahaṇaṃ naivopapadyate ।
kimālambanamasyāḥ, kiñcendriyamanekatvāvagateḥ ? idamindriyamidaṃ
cālambanam---nānādeśasthā hi dhvanayo yugapadāgacchanta itaretaranirapekṣā
﻿<pb n="311"/> 
eva yugapat saṃskārānārabhante śrotrasya; tatsaṃskārānurodhāccaikamapi
śabdamanekamiva gṛhṇāti । ekaikasaṃskāropajananācchakteḥ nāyanaśaktirivāṅu-
libhinnā ekamapi bhinnamiva gṛhṇāti । tasmācchaktibhedāgrahanibandhano'yaṃ
﻿<pb n="312"/>
bhramaḥ । anena sāntarālagrahaṇaṃ pratyuktam । kathaṃ punaranena sāntarāla-
grahaṇaṃ pratyucyate ? yuktaṃ tāvat saṃskārabhedāt śak‍tyudbodhaḥ ।
tadanurodhinī bhinnā ca śaktirekamapi viṣayaṃ bhedena samarpayantī
svabhedāgrahaṇādanekagrahaṇabhramamutpādayatīti । antarālagrahaṇe ko hetuḥ ?
tasmāt kāraṇāntaraṃ brūhi । nocyate; idameva kāraṇam । kathamidaṃ
kāraṇam ? nānādeśotthā dhvanayo bhedena saṃskāramārabhamāṇā ā mūlaṃ śakte-
rudbodhaṃ janayanti । ataḥ śrotrākāśasthito'pi śabdo'nugrāhakānurodhā-
ttaddeśastha iva gṛhyate । nanu cāntya eva saṃyogavibhāgaḥ saṃskaroti ।
﻿<pb n="313"/>
keyaṃ mandatā bhavataḥ ? ananugṛhītapūrvasaṃyogavibhāgo'ntyaḥ saṃskarotīti
nopapadyate; tadanugrāhakavaśādutpattiriva kāryam । ata eva ca
﻿<pb n="314"/>
pūrvavegānuvartyuparamaḥ saṃskārāṇām । tasmādātmodayānurūpamupajanayantastathā
tathā tamavagamayanti ।</p>
<p><quote>“kāmaṃ deśā eva bhinnāḥ syuḥ”</quote> iti kimartho'yamupanyāsaḥ ?
﻿<pb n="315"/>
prāpnoti, yadi śravaṇendriyaṃ saṃyogavibhāgadeśamāgacchet; na caitadasti,
bhāṣya eva pratyuktatvāt । ata eva <quote>“kāmam”</quote> ityuktam । sattvāntara-
pakṣe'pi tāvat bhedo na prāpnotītyabhiprāyaḥ । nanu ekasyānekatropa-
labdhiḥ । mūrkhapralapitametat; ekasyānekatropalabdhiḥ paricoditā
parihṛtā ।।</p>
﻿<pb n="316"/>
<p><quote>“śabdāntaramavikāraḥ”</quote> naiveha <quote>“iko yaṇaci”</quote> iti prakṛtivikārabhāva
upadiśyate; na hi loke yakāraṃ prayuyukṣamāṇā ikāramupādadate । loka-
siddhasya cādeśā bhavanti । tasmādayamartha ādeśikaḥ---aci parata
ikārasya sthāne yakāraḥ । sādṛśyaṃ tu prakṛtivikārabhāve'naikāntikam ।
﻿<pb n="317"/>
dadhipiṭakakundapiṭakayoradarśanāt ityuktam, ataḥ siddhaṃ śabdāntaratvam ।।</p>
<p><quote>“nādavṛddhiḥ parā”</quote> tulyaṃ bhedaparihāreṇa; yathaiva hi tatra bhinnā
bhinnamivāvagamayanti, evamatrāpi pracitāḥ pracitamiva, vibhāgasthitā
vibhaktamiva । ato mahāniva avayavavāniva ca bhrāntirupapadyate ।
﻿<pb n="318"/>
saṃskārānurodhācchakterudbodhaḥ---ityuktam । tasmādayamapi saṃskārabhedāgrahaṇa-
nibandhana eva bhramaḥ । ataḥ sthite sapratyabhijñapratyakṣe pūrvoktamanaikāntikī-
kṛtamanityatve hetujātam ।।</p>
﻿<pb n="319"/>
<p>idānīṃ sapratyabhijñapratyakṣasya śabdaviṣayatocyate---<quote>“nityastu
syāddarśanasya parārthatvāt”</quote> iti । <quote>“darśanasya parārthatvāt”</quote> iti kasyāyaṃ
hetuḥ ? nityatāyāḥ śabdasya । nanu cāyamapakṣadharmaḥ; apakṣadharmasya cāsya
hetutvaṃ nāstīti naiyāyikāḥ । aśrutaśāstrā hi te । darśanamevātra parārthatayopa-
nyasyate; tacca nirviṣayaṃ nāstīti śabdo'tra viṣayatayopanyasyate । tataḥ
﻿<pb n="320"/>
kim ? idaṃ tataḥ---<q>parārthadarśanasambandhitā hetuḥ । etaduktaṃ bhavati
---parārthaṃ darśanaṃ yasya । tasya kim ? nityatā । kasya yathā ?
sarvasyeti brūmo dhūmādeḥ । nanu ca svapratipattyarthamapi darśanaṃ dhūmādeḥ ।
bhavatu; parapratipattyarthatāpi, anirākaraṇīyaṃ caitadavirodhāt । śabde'pi
﻿<pb n="321"/>
vidyamānatvāt । kālāntarāvasthāyitvaṃ ca nityaśabdenocyate, na
sadakāraṇatvam । nanu caṃ sannakāraṇaśca śabda iṣyate । bāḍhamiṣyate;
sa tu parārthamātratayaiva darśanasya siddhati । kimiti tarhi viśeṣa
ucyate ? kathaṃ nāmanityasyāpi dhūmāderdṛṣṭāntatā syāt । nanu
﻿<pb n="322"/>
cāsyāpyanityatā prāpnoti, prasiddhe darśanāt । ata eva kālāntarā-
vasthāyitvamātraṃ sādhyatayocyate । kālāntarāvasthāyitayā ca siddhaṃ
śabdasya sadakāraṇatvam । darśanameva hi tasya kāraṇatayā śaṅkitaṃ paraiḥ;
tacca parārthatayā akāraṇatāṃ gatam । tasmāt parārthadarśanasambandhitā-
mātrasya hetutvaṃ śabdasya sadakāraṇatvaṃ siddham । nanu ca
tattulyopādānamabhedamupādāya sidhyati pārārthyaṃ darśanasya । satyaṃ
﻿<pb n="323"/>
sidhyati; kintu netthaṃbhūtatve pramāṇamasti । na kasyaci-
dapyāsaṃsāraṃ jantoḥ <quote>‘pūrvoktasadṛśamuccārayāmi, tatsadṛśa evāyam’</quote>
iti jñānotpādo dṛṣṭaḥ । ata eva cāviparītaṃ pratipadyante । anyathā
mālāśabdapratyayasyeva śālāśabdasaṃvedanādviparyayaḥ syāt । nanu ca na
﻿<pb n="324"/>
sādṛśye'pi viparyayo dṛśyate yathā gogāvīśabdayoḥ । tadekagrāhiṇāṃ
tu na dṛśyate viparyayaḥ, na sādṛśyagrāhiṇām; tattvavidāṃ tvanutpattireva ।
kimidaṃ tattvavidāmiti ? gośabdasya gāvyādayo'pabhraṃśāḥ---ityevaṃvidaḥ
tattvavidaḥ । teṣāṃ naiva gāvyādibhyo'pyarthajñānamutpadyate gośabdādevārthaṃ
pratipadyante---ityuktaṃ vyākhyātṛbhiḥ । na cānāditayā saṃsārasyādi-
﻿<pb n="325"/>
śabdatā kasyacitkalpayituṃ śakyate, yatsadṛśopādānāt saṃvyavahāra-
siddhiḥ । tasmāt sapratyabhijñapratyakṣamūlo'yaṃ vyavahāra iti sthitam ।</p>
﻿<pb n="326"/>
<p>anyadeva ca sādhitam, anyaccopasaṃhṛtam; kālāntarāvasthitiḥ
sādhitā, sapratyabhijñaṃ pratyakṣamupasaṃhṛtam; anyadevopanyastam,
anyaccopanipatitam । tadevedam; pratyabhijñānādeva hi kālāntarāvasthāyitā
sidhyati । kālāntarāvasthitiśca sapratyabhijñapratyakṣagamyetyuktam । yadi
pratyabhijñayaiva kālāntarāvasthāyitvaṃ sādhyate, kimiti tarhi parārthadarśana-
sambandhitā heturityuktam ? yata eva pratyabhijñayaiva kālāntarāvasthāyitā,
ata eva parārthadarśanasambandhitā heturityuktam; pratyabhijñaiva hyabhinnārtha-
﻿<pb n="327"/>
darśanamityucyate, na punaranyat । svarūpasya darśanāntarasiddhatvāt
tatpūrvakatvācca pratyabhijñāyāḥ । na ca svārthaparārthatāmeko yatnaḥ pratipattuṃ kṣamaḥ ।।</p>
<p><quote>“sarvatra yaugapadyāt”</quote>---iti । anenānvayavyatirekasamadhigamya-
marthāvagatihetutvaṃ darśayati śabdasya । kimato yadyevam ? kālāntarāva-
﻿<pb n="328"/>
sthāyitā sidhyati; na hi kālāntarānavasthāyino'nvayavyatirekaniścayaḥ;
ataḥ kālāntarāvasthāyitā sidhyati । kālāntarāvasthitiśca sapratyabhijña-
pratyakṣasamadhigamyetyuktam । kathaṃ punaranvayavyatirekasamadhigamyamasyārthāvagati-
hetutvam ? ākṛteḥ padārthatvāt । na caikaprayogāvagamyā ākṛteḥ padārthatā,
svātantryeṇāgrahaṇāt dravyāśritānām; agṛhītānāṃ ca pṛthaṅ‌nirdeśā
﻿<pb n="329"/>
yogyatvāt । tasmāt vyavahārasamadhigamyaivākṛtipadārthatā, na nirdeśa-
samadhigamyā । vyavahāraścānvayavyatirekasamadhigamya iti siddhā pratyabhijñā ।।</p>
<p><quote>“saṃkhyābhāvāt”</quote> tadevedaṃ sapratyabhijñaṃ pratyakṣaṃ punarupanyasyate
hetupracayadarśanārtham । hetupracaye punaḥ ko'rtho'bhyadhikaḥ sidhyati
hetvantaranirapekṣatvāddhetūnāṃ svārthasiddhau ? na khalu kaścit । anarthakastarhi
﻿<pb n="330"/>
pracayopanyāsaḥ । na cānarthakaḥ; pracaye sati dārḍhyamāhāryadhiyāṃ bhavati;
tadarthaścāyaṃ prayāsaḥ, na kṛtadhiyām । tasmādasti prayojanam । kathamasau
kṛtvasuc pratyabhijñāyāṃ hetuḥ ? ekasyāvṛttau darśanāt । satyamekasya;
sa tu kriyāyāḥ <quote>“kriyābhyāvṛttigaṇane”</quote> ityādeśāt; na hi śabdaḥ
kriyā । kiṃ tarhi ? dravyaṃ guṇo vā syāt । tadidamanyadīyamanyasyocyamānaṃ
﻿<pb n="331"/>
mātuladhanakathananyāyamāvahati । atrocyate---vastusvabhāvānabhijño bhavān ।
vastusvabhāvāpekṣiṇo hyādeśā bhavanti । anumānagamyā ca kriyā । tataḥ
kim ? na cānumānagamyasya svarūpamupalabhyata ityuktam । anupalabdhasva-
lakṣaṇasyāvṛttiḥ kenāvagantuṃ śakyate ? nanu ca yenaivāsti ; kāryataḥ ;
﻿<pb n="332"/>
āvṛttirapi tato bhavatu । maivam ; kāryāvṛttāvāvṛttiḥ śakyate'vagantum,
na kāryataḥ । kāryasya tu kāryatayā āvṛttirdurlabhā ; kāryāntarataiva
tatra syāt । jñāpye punaridaṃ saṃbhavati । jñāpyaśca śabda uccāraṇasyetyuktam ।
tasmāt punaḥ punaḥ jñāpyamānatā śabdasya gamyate, notpadyamānatā । ato
bhaṅgitve karmaṇo jñāpyaikyādāvṛttirityucyate ; na svataḥ, kāryasvā-
bhāvyāt । kṛtasya karaṇaṃ nāstīti kṛtinaḥ । tasmādevaṃviṣaya evāyaṃ
﻿<pb n="333"/>
kṛtvasuc । kāryaikyaṃ ca pratyabhijñānādityuktam । tasmāt yuktaḥ
kṛtvasujarthasya hetutopanyāsastadgrahaṇe । <quote>“anyatve'pi sati sādṛśyena
vyāmūḍhāḥ <quote>‘saḥ’</quote> iti vakṣyanti”</quote>---iti kimidamupanyastam ?
idamevopanyastam । na brūmo nopanyastamiti ; kimanena nirākṛtaṃ
pratyabhijñāyā iti na vidmaḥ । idamanena nirākriyate---bhedāgraṇa-
nibandhaneyaṃ <quote>‘saḥ’</quote> iti buddhiḥ ; bhedasya cāgrahaṇamatisādṛśyādajāvikānāṃ
jvālādīnāṃ dṛṣṭam ; agrahaṇe ca bhedasya nānyatvaṃ vyapadeṣṭuṃ śakyate ;
﻿<pb n="334"/>
anyatvāvyapadeśe ca kimanyadavaśiṣyate <quote>‘sa eva’</quote> iti vyapadeśāt ?
vivekāgrahaṇamevātrāparādhyate maṇimuktādiṣviva vivekaśūnyānām ; tasmā-
dviveke yatra āsthīyatām ; <quote>“avivekaḥ paramāpadāṃ padam”</quote> ;
āpatsu jātodvegānāṃ viveka evaikaḥ śaraṇaṃ param । satyaṃ yathā bhavānāha ;
kintu atra vivekāgrahaṇe jvālādīnāmiva heturnāsti---iti <quote>“asthānāt”</quote>
ityasmin sūtre likhitaṃ vistareṇa ।</p>
<p><quote>“syādetat buddhikarmaṇī api hi te pratyabhijñāyete ; te api nitye
prāp‍nutaḥ”</quote>---iti kimidaṃ kūśmāṇḍapatanam ? uttareṇāpi kūśmāṇḍataiva
﻿<pb n="335"/>
pradarśitā---<quote>“atha pratyakṣe, nitye eva”</quote> iti ; pratyabhijñā hi
kālāntarāvasthāyitve heturuktaḥ । yadi karmaṇyapi sāsti, ko'ya-
mupālambhaḥ ? athāyamabhiprāyaḥ---abhyupagamahānaṃ prāpnoti iti ; satyama-
nityatvamabhyupagatamasmābhiḥ ; ānumānikatvamapi । na cānumānike'rthe
pratyabhijñā bhavati । svarūpagrahaṇe hetvabhāvādasambaddho'yamupālambhaḥ । yadi
asmadabhyupagamajñānamasti, sarvākāramastu ; kimidamardhajaratīyam ? ucyate
﻿<pb n="336"/>
---yadyekakāryatvāt karmābhyāsaṃ kṛtvasujācaṣṭe, kāraṇānyatāpi na sidhyati ;
na hyanyatvāvagatāvabhyāsāvagatiḥ । gamyamānaikatvācca taddha‍u/?/ddherapi nānā-
tvamavagamyameva । tadidamuktam <quote>“buddhikarmaṇī api hi te pratyabhijñāyete,
te api nitye prāp‍nutaḥ”</quote>---iti । syātāṃ nitye, yadi te pratyakṣe ;
﻿<pb n="337"/>
na hyapratyakṣe'rthe pratyabhijñā prāpnoti । nanu ca bhedāgrahaṇaṃ pratyabhijñā ;
sā ca buddhikarmaṇorapyastītyuktam, kāryagamyatvādanumeyānām । satyam,
yadi bhedāgraṇaṃ pratyabhijñā ; tad‍grahaṇaṃ tu pratyābhijñā ; kāryaṃ hi kāraṇa-
mastītyetāvati jñānamutpādayati, na punastadvā anyadveti । pratyabhijñā tu
<quote>‘tadevedam’</quote> iti prasiddhā loke ।</p>
<p><quote>“hyastanasya śabdasya vināśādanyo'dyatana iti cet”</quote> iti ।
﻿<pb n="338"/>
kimatrānuktamu1ktaṃ bhāṣyakāreṇa ? nanu satyāṃ pratyabhijñāyāmanupalambhe kāraṇāntaraṃ
kalpanīyamityuktam; kalpitāḥ stimitā vāyavaḥ ; tadapagame copalabdhiriti;
saṃyogaviyogā apagamahetavaḥ ; kimanyadavaśiṣyate ? idamavaśiṣyate---
upalabdhaṃ hyanupalabhyamānaṃ <quote>‘nāsti’</quote> ityasya jñānasya gocaratāmāpadyate ;
na hyatyantānupalabhyamānaṃ <quote>‘nāsti’</quote> iti grahamāskandati । yadyupalabdhamapi na
﻿<pb n="339"/>
gocarībhavati, anāspadamevedamabhyupagataṃ bhavati । abhyupagataṃ caitat <quote>“nāstī-
tyasyārthasyāsannikṛṣṭasya”</quote> iti । tasmādabhāvo nirviṣayo'nena vā viṣayeṇa
viṣayī vaktavyaḥ । tasmājjvālādiṣviva śabde'pyāpatitā pratyabhijñā ।
aho batānupalabdhāvaviveko'yam ; yathaivātyantānupalabdhaviṣayānupalabdhiḥ
<quote>‘nāsti’</quote> ityasya jñānasyotpattau neṣṭe, tathā tad‍grahaṇaviṣaye'pyarthe ।
tasmādanupalabdhimātramevedam, yadantarā śabde । tathā ca laukikā
﻿<pb n="340"/>
jāyādiṣu nānupalabdhimātreṇa <quote>‘nāsti’</quote> ityavagacchanti, punardarśane
viśvāsadarśanāt । tasmāt sapratyabhijñapratyakṣasavyapekṣo'yaṃ pramāṇā-
bhāvastatra vaktavyaḥ । kutaḥ ? sāpekṣatvādabhāvasya nirapekṣatvācca pratyakṣasya ।
tadetat <quote>“ānupūrvyasiddham”</quote>---ityanenoktam । yadapyatrānumānaṃ sarvabhāva-
﻿<pb n="341"/>
viṣayamuktaṃ nāstitāvagatau, tadapyatra na saṃbhavati ; ante kṣayadarśanāt---
﻿<pb n="342"/>
iti hi tatra hetuḥ । na ca śabde'nte kṣayo'sti । ato na tenāpi
﻿<pb n="343"/>
bādhyata iyaṃ pratyabhijñā ghaṭādiṣu kadācidākampayatyapi ।।</p>
﻿<pb n="344"/>
<p><quote>“anapekṣatvāt”</quote> iti । satyāmapi pratyabhijñāyāṃ kadācidasamavāyi-
kāraṇopabdheḥ anityatāśaṅkyeta ghaṭādīnāmiva; tadapyatra darśanābhāvānnāstīti
sthitā pratyabhijñā ; tatprameyatayā ca nityatvaṃ śabdasya ।।</p>
﻿<pb n="345"/>
<p><quote>“prakhyābhāvāt”</quote> iti । anapekṣatāyāmasiddha‍yāśaṅkāṃ nirākaroti ।
seyamāśaṅkopanyasyate---<quote>“vāyurudgataḥ saṃyogavibhāgaiḥ śabdībhavati”</quote> iti ।
tathā ca śikṣākṣarāṇyanuguṇāni dṛśyante---<quote>“vāyurāpadyate śabdatām”</quote>
iti । tadidaṃ nirākriyate---yadi vāyavīyaḥ śabdaḥ syāt, vāyoravayava-
sanniveśaviśeṣaḥ syāt ; na ca vāyavīyān sanniveśaviśeṣān śabda
﻿<pb n="346"/>
upalabhāmahe । nanu na cākṣuṣo vāyuḥ । sparśanamapyupalambhanameva, tenopalabdhāḥ
syuḥ ; na copalabhāmahe । tasmādapratipakṣā pratyabhijñā । kathaṃ tarhi
﻿<pb n="347"/>
śikṣākṣarāṇi ? tadāyattatvāt tacchabdopalabdhestadupacāraḥ ।।</p>
<p>tathā ca vedākṣarāṇyasmin pakṣe'nuguṇatarāṇi dṛśyante <quote>“vācā
virūpanityayā”</quote> iti । ko'trātiśayaḥ ? nityatābhidhānaṃ śrutyā ।
tasmāt pratyabhijñāprameyatvānnityatāvasthitā śabde ।।</p>
﻿<pb n="348"/>
<p><quote>“utpattau vāvacanāḥ syurarthasyātannimittatvāt”</quote> । <quote>“yadyautpattiko
nityaḥ śabdaḥ sambandhaśca, tathāpi na codanālakṣaṇo dharmaḥ”</quote>
iti । kimidamārabdham ? idamārabdham---vṛddhavyavahārādautpattika-
tvamuktaṃ śabdārthajñānasya । vṛddhavyavahāraśca pramāṇāntarāvagamyaṃ vākyenārthaṃ
pratipādayataḥ kasyacit kaścidanyaḥ pratipadyate । tatpratipattyā
﻿<pb n="349"/>
bālo'pi jānāti <quote>‘anenaiva tatpratipādyate’</quote> iti । pratipattiśca hāno-
pādānādikāryāvagamyā । hānopādānādi ca pramāṇāntarapramitaviṣayameva
śakyate'vagantum, nāpramitaviṣayam । ataśca pramāṇāntarapramita-
viṣayamevautpattikatvaṃ śakyate'vagantum; na punaryatra śabdāvagamapūrvako
vyavahāraḥ, tatrautpattikatvaṃ śakyāvagamam । tasmādvaidikānāmagnihotrā-
﻿<pb n="350"/>
dīnāmautpattikatvaṃ duravagamam । tasmādautpattikatvakleśo'narthakaḥ ; veda-
prāmāṇyasiddha‍yarthamautpattikatvamiṣyate svatantrāgamavādibhiḥ । na ca vṛddha-
vyavahārāt siddhamautpattikatvaṃ vedārthapratipattāvabhyupāyatāṃ pratipattuṃ kṣamam ।
kimiti na kṣamam ? samudāyāddhi vṛddhavyavahāre'rtho'vagamyate ;
na cāsau samudāyo vede prayuktaḥ । tasmānna nimittatāṃ pratipadyate । nanu
cānvayavyatirekābhyāṃ vṛddhavyavahārādeva padārthapūrvako vākyārtho'va-
gamyate । āvāpoddhārābhyāṃ hi <quote>‘devadatta gāmabhyāja śuklām, devadatta
gāmabhyāja kṛṣṇām, viṣṇumitra gāṃ badhāna raktām’</quote> ityekatrānvita-
﻿<pb n="351"/>
śuklārthaḥ, anyatrāpoddha‍ṛtataśuklārtho'nvitakṛṣṇārthaśca, anyatrāpoddha‍ṛtābhyā-
jāṃrtho'nvitabadhānārthaśca vākyārtho'vagamyate । ato'vagamyate---
padebhyaḥ padārthā evāvagamyante, na vākyārthaḥ ; padārthasamudāyena
vākyārtho'vagamyate । anyathā hyekapadoddhāre sakalavākyārthānavagatireva
syāt, na padārthamātrasya । tasmāt padebhyaḥ padārthāḥ; padārthebhyaḥ
parasparānvitāvagatiḥ । yadi padebhyaḥ padārthā avasīyante, padārthebhyaḥ
parasparānvayaḥ, kiṃ padārthanimittaka eva vākyārthaḥ ? om ityucyate ।
kasya padārthasya kasminnanvaye hetutvam ? sarvasya sarvasminniti
brūmaḥ । evaṃ tarhi sarvavākyārthāvagatiḥ sarvasmāt । niyame vā
﻿<pb n="352"/>
heturvaktavyaḥ <quote>‘itthaṃbhūtenetthaṃbhūto'nvayaḥ pratipādyate’</quote> iti । na cātra
vṛddhavyavahāraṃ muk‍tvānyatkāraṇamupalabhāmahe । tasmādyatra samudāyaḥ prayuktaḥ,
tatraiva padaṃ padārthamavagamayati; padārthaśca padārthāntareṇānvitamā-
tmānamiti prayogapratipattimūleyaṃ kalpanā । ato'nvayavyatirekāvapi
pratipattiviṣayāveva ; satyāṃ hi pratipattāvāvāpoddhārāvagatirvyavahāre vyutpā-
dyasya । avagatiśca pramāṇāntarapramitaviṣayaiva, hānopādānāvagamyatvāt
﻿<pb n="353"/>
vṛddhapratipatterityuktam । yatra punaḥ pramāṇena <quote>‘asminnarthe prayuktaḥ’</quote>
iti na jñāyate, prayogādevārtho'vagantavyaḥ, tatra kathaṃ nimittatā
śakyate kalpayituṃ padapadārthayoḥ, pratipattipūrvakatvānnimittabhāvasya ?
﻿<pb n="354"/>
na punanirmittāvagamādeva naimittikāvagatiḥ । yasmin hi sati
yadbhavati taddarśanāt <quote>‘asyedaṃ nimittam’</quote> iti bhavati matiḥ ; na
punastatsambhavādeva । kena voktamanyathā ? naimittikāvagamādeva
nimittāvagatiḥ । avagamyate ca <quote>“agnihotraṃ juhuyātsvargakāmaḥ”</quote> iti
padārthānvito vākyārthaḥ । ato'trāpi padapadārthayornimittatā kena
vāryate ? kathaṃ punargamyate <quote>‘anvitapadārthako vākyārthaḥ’</quote> iti ? nanve-
tasmādeva vākyāt । tarhi nimittatāvagamādeva naimittikāvagatirityuktam ।
﻿<pb n="355"/>
vṛddhavyavahāre hi hānopādānādigamyaṃ naimittikatvam ; iha punarvacanādeva
hānopādāne pravartete ; tasmādviparītam । nanu ca vṛddhavyavahāre'pi
pratipattā vākyādevārthaṃ pratipadyate ; bālastu pārśvasthaḥ śabdārthayoḥ sambandhaṃ
hānopādānābhyāṃ vetti । satyam ; asāvapi tu sambandhajñānottarakālaṃ
tato vijānāti nimittānnaimittikam; vede punaravijñātanimittanaimittika-
sambandhaḥ kasya nimittattāṃ vijānātu, kasya vā naimittikatvam ? atha
﻿<pb n="356"/>
sāmānyatodṛṣṭānumānaṃ kriyate---vṛddhavyavahāre padapadārthayornimittabhāvo
dṛṣṭaḥ, vede'pi ta eva padārthāḥ, tasmādvede'pi svārthānvitau nimittatvam---
iti ; evaṃ tarhi kiyantaḥ kasyāmityatra pramāṇaṃ nāsti । yāvanto
yasmāmavagatau pratīyante---iti cet, avagatipūrvakameva tarhi
nimittatvam ; na sāmānyatodṛṣṭanimittakam; na cāvagateḥ pramāṇa-
mastītyuktam । tat sāmānyatodṛṣṭanibandhanaiveyaṃ bhrāntiḥ । sāmayikī
vā dṛṣṭavyavahārapūrvikādṛṣṭāvagatiḥ ; lokasiddhairvā saṃjñāsaṃjñisambandhaṃ
﻿<pb n="357"/>
kṛtvā vaidiko vyavahāraḥ pravartitaḥ keścit । nanu kāryaikyanibandhana-
mekavākyatvaṃ bhaviṣyati । kāryaikyaṃ ca niyogaikyāt । niyogaikyaṃ
﻿<pb n="358"/>
cānubandhavinirmokādityuktam । niyogārthaśca loke vede'pi sa eva---
ityuktam ; prāptāprāptavivekena hi preṣaṇādayo'bhihitāḥ । tasmā-
nnimittapūrvake'pi na doṣaḥ । siddhaṃ sāmānyatodṛṣṭamanumānaṃ nimittā-
vagatau । tadidamayuktam ; kiṃ niyogārthaḥ pramāṇāntarānirjñātārthatayā-
loke'rthāvagatau nimittatayā dṛṣṭaḥ ? neti brūmaḥ ; <quote>“prathamaśrutaḥ kiṃ na
﻿<pb n="359"/>
pratyāyayati ?”</quote>---ityanatikramaṇīyo'yaṃ hetuḥ । evaṃ tarhi tadarthabhedasyāpi
pramāṇāntaraṃ mṛgyam । anubandhāśca tadbhedānuvartino loke dṛṣṭāḥ, na
punastadanuvartī bhedaḥ । tasmāt parasparānvayitā na prayogāvacchedamanyato'-
vijñāya śakyate'vagantum । na cāsāvavacchedaḥ pramāṇāntarābhāvādvede
﻿<pb n="360"/>
vidyate । tasmāt darśanāntaraṃ mṛgyam । na neṣṭaṃ svatantrāgamavādināmidam ।
na ca svabhāvādarthāvagatirityuktam । ataḥ pratīyamānapadārthānvayī
vākyārthaḥ, na pramāṇāntarāpekṣā---iti gahaneyaṃ nyāyapadavī । kathamiya-
mavagāhanīyeti yuktā saṃpradhāraṇā । ata eka evāyaṃ bahudhā vikalpyā-
vagamyate loke vede ceti brahmavido manyante । tasmādvivarta evāyamiti
﻿<pb n="361"/>
brahmavidbhiravagantavyam । vedavidbhirityarthaḥ । kathaṃ punaḥ vivartapakṣe nāyaṃ
doṣaḥ ? ekatāvagatistāvannaivāsti, <quote>“śrotragrahaṇe hyarthe loke”</quote>---ityanena
pratipāditatvāt । tadevedaṃ duruktam, kāryavirodhādityucyate । kiṃ
kāryataḥ pratyakṣamātmānaṃ labhate ? mā bhūtpratyakṣam; anumānamapi pramāṇameva ।
anumānādapi pramāṇāvagatiryuktaiva । bhavadbhirapyānumānikameva prāmāṇyaṃ
sarvatroktam । anumānādavagatasyārthasya kathamekatvam ? anyatvaṃ vā katham ?
﻿<pb n="362"/>
ekatayā ca vinā kiṃ na sidhyati idaṃ na sidhyati---na hyupāyāḥ
kalpitāḥ prāp‍nuvanti; ekatvāvagatau śrutyāmavacchedāḥ kalpitāḥ syuḥ । na
caikatāvagatiryuktānumānāt---iti coditam । naiṣa doṣaḥ; anumānāt
pramāṇatvamavacchidya, tataḥ punarekatāmavayavairvetti <quote>‘śuklaḥ paṭaḥ’</quote> ityevamādiṣu ।
tadidamāgamāt pratipannamekatvam <quote>‘pratyastamitāśeṣāgamavikalpaṃ svayaṃ brahma
prakāśate’</quote> iti । yaducyate---<quote>“śrotragrahaṇe hyarthe loke śabdaśabdaḥ prasiddhaḥ”</quote>
iti, tadapyāgamaviruddham; <quote>‘gauḥ’</quote> iti śabdaḥ, <quote>‘gauḥ’</quote> ityarthaḥ, <quote>‘gauḥ’</quote> iti
﻿<pb n="363"/>
vijñānam, ekābhidhānanirdeśāta; na hi bhinnasya ‌yugapadekābhidhānaṃ
saṃbhavati । kathaṃ punaḥ yaugapadyāvagamaḥ ? vācakajñānavācyānāṃ parasparāpekṣiṇī
svarūpāvagatiryataḥ । ataśca yadapyuktam---sajātīyāvamarśaśūnyā na sāmā-
nyāvagatirasti iti, tadayuktam; bhedanibandhanā hyeṣā yuktiḥ । vidyamānasya
hyavamarśo bhavati, na kalpitasya । uktaṃ caikatvamekābhidhānanirdeśāt ।
﻿<pb n="364"/>
tataḥ kim ? idaṃ tataḥ---kalpanayaiva vṛddhavyavahārasya nimittatocyate । taccedaṃ
kalpanābījaṃ bahudhocyate---<quote>“padamādyam”</quote> ityevamādi । tasmāt padārtha-
vedanena saṃskṛtānyabhedaṃ pratipadyante ityarthaḥ । na caitāvatā aprāmāṇyaṃ
śruteḥ, prameye śaktisadbhāvādityuktam । tato'nāgamikī kalpanā pratyavāyāya,
na vaidikī, paramārthaparatvādvaidikasya । ataḥ siddhamautpattikatvamasmatpakṣe ।
bhedābhidhānapakṣe yathā na sidhyati, tathā pradarśitam । ata eva ca
yathāviniyogaṃ mantrārthān mantravido varṇayanti; bhede hi niyatamabhidhānaṃ
﻿<pb n="365"/>
syāt । ataḥ <quote>“uṇādayo bahulam”</quote> ityevamādyanāgamapūrvakameva syāt ।
na caitattavāpīṣṭam । upadeśaścārthavānaṅgavidyānāma; bhedapakṣe hi lokata
eva niyatatvādbhedānāṃ kimanyadākhyāyate ? asmatpakṣe punarāgamānusārī
vikalpaḥ; ānantyāccāgamasya upadeśo'rthavān । ataścāyaṃ bhedavyapadeśaḥ
---laukikānāṃ vaidikānāṃ chandasi bhāṣāyāṃ nigama iti ca । āgama-
bhedāścopapannā bhavanti । kenacit kvacidavacchidya tadeva pradarśitaṃ bhavati ।
ata eva caikādaśadvādaśakapālamekaṃ karma । anyathā hi bhedāvagame
﻿<pb n="366"/>
ekatvābhidhānaṃ pralāpaḥ । na kevalamatra, abhidhānasandarbhe'pi । api
ca kāryāvagamyatvācca pramāṇatāyā ekatvācca kāryasya nānābhidhānaṃ na
pramāṇenopapadyate । vākyasamāsayoścāvagatyanyatve'pi tulyakalpanāpratiṣedhārthaṃ
vāvacanamāgamavikalpajñāpanāyopapannārthaṃ bhavati । anyathā hi vastveva
nirodhakam । ata evābhidheyavaśavartiśaktinirūpaṇaṃ nāmākhyātopa-
sarganipātānām; bhede hi svarūpabhedaḥ pāramārthikaḥ । tatra pratyabhijñāne
sati <quote>‘vilambate’</quote> <quote>‘pralambate’</quote> <quote>‘vipra’</quote> ityanyatvaṃ na syāt; tathā bhavatyādiṣu
﻿<pb n="367"/>
varṇamātravādinaḥ । rājñaḥ puruṣasya hastinaḥ---iti padadvayasambandho'pi
bhavati, na---rājapuruṣasya hastinaḥ iti । evamupagoridam, apatyasyedam;
na punaḥ aupagavasyedam---iti । tathāca karaṇam, karaṇena---
iti vibhakterutpattiranutpattiśca । tathā ca subdhātavaḥ---aśvaḥ gardabhaḥ
iti, aśvati gardabhati iti ca । tathā cāṣṭādaśaprabhedamavarṇakulamartha-
pratipattaye । anyathā hyekatvādvastunaḥ sarvārthapratipattirapratipattirvā syāta;
﻿<pb n="368"/>
vyavasthā nopapadyate । pramāṇāntarapratīte'rtha ekāvagamo mṛṣā---surabhi
candanam, śīto vāyuriti ca । candanasya surabhiḥ, vāyoḥ śītam
ityeva syāt । upasarganipātānāṃ kvacidviśeṣaṇārthatvaṃ kvacidānarthakyaṃ
kvacidviparītārthatā tadbhāve nopapadyate । padārthapūrvakatvācca vākyārthasya
tadvaśādapi nirṇayo durvacaḥ । padabhede ca padārthavināśaḥ syāt ।
ānarthakye caikavākyatā katham ? vibhāgajñānaṃ ca ? varṇopajana eva syāt ।
﻿<pb n="369"/>
āgamavikalpapakṣe tu sarvamupapannam । āgamavikalpāvagamaḥ kutaḥ iti
cet, āgamāntarādeva । taduktam---<quote>“ṛṣīṇāmapi yajjñānaṃ tadapyā-
gamapūrvakam”</quote> । anidamprathamatā cāsyānāditvāt saṃsārasya śakyate'va-
gantum । seyamanapekṣatā prāmāṇyahetuḥ । bhedapakṣe sarvamidamasamañjasam ।
darśayati ca jñānapradhānavartī vedaḥ acchidyāvabodhakatvaṃ vedasya ।
vedāntāḥ katham ? <quote>“atha yadalpam, tanmartyam”</quote>; <quote>‘atha yadbha‍ūma,
tadamṛtam’</quote>---iti । kiṃ tadalpam ? avacchedaḥ । kalpanīyasyāvacchedo
﻿<pb n="370"/>
dṛṣṭaḥ, na punastattvasya । <quote>“yāvadvāco gatam”</quote>---ityādi sarvamupapannārthaṃ
bhavati । anyathā hi virodhaḥ syāt । virodhe cāprāmāṇyam ।
tasmādekānuguṇamidaṃ brahmarāśimāgamavido vyācakṣate । so'yamāgamaḥ ।
tadidaṃ tattvam । ta ime brahmavidaḥ, ya evaṃ vijānate । tasmānnivarta-
svaitasmādbhedagrahāt saṃsārānupātinaḥ । nanu cātrāpi vṛddhavyavahāra-
vyutpattirnaivopakārikā । āgamataścedvikalpāḥ pravartante, kiṃ vṛddhavyavahāreṇa ?
atha vṛddhavyavahāravyutpattyā avikalpitā nāgamavikalpān pratipadyante;
﻿<pb n="371"/>
tadidaṃ bhedavyavahāre'pi tulyam । athāgamata eva vikalpāḥ pratipadyante,
vṛddhavyavahāravyutpannā nimittāvagatiḥ kvopayujyate ? tasmādayamapi
bhedapakṣaparyavasita eva pakṣaḥ । athedānīmayamaparaḥ prakāraḥ---jātiguṇa-
yorivaikadravyaniveśādekadravyasambandhaḥ pratīyate; tadvajjātiguṇaśabdayorapi
sannihitatayoccaritayoḥ tad‍dvāreṇaikārthatāvagamyata iti cet, tanna; vyutpattau
nimittamātratayāvagateḥ nimittamātratayaivāvagatiḥ prāpnoti । evamānarthakya-
﻿<pb n="372"/>
miti cet; na hyānarthakyamarthāntarāvagatau hetuḥ । tasmādanarthaka evāyaṃ
vṛddhavyavahāranibandhanaḥ śabdārthayorautpattikasambandhābhidhānakleśaḥ । tasmāt
pūrvoktameva kṛtakatvaṃ sāmayikatvaṃ vā sambandhasyeti sthitam । <quote>“yadyautpattiko
nityaḥ śabdaḥ sambandhaśca, tathāpi na codanālakṣaṇo dharmaḥ”</quote>---
iti vṛddhavyavahārasyānimittatāpratijñeyaṃ vaidike vyavahāre; yathoktam ।
<quote>‘codanā hi vākyam । na hyagnihotrāt svargo bhavatīti gamyate’</quote>---iti
﻿<pb n="373"/>
vākyāt pratipattiryoktā, hetvabhidhānapātanikeyam । na cāyaṃ sāmudāyo
vṛddhavyavahārasiddhaḥ, yaḥ śrutau prayuktaḥ । tasmādanimittatā pūrvoktā asya
bhāṣyasyārthatayā varṇitā । <quote>“padāni hyamūni prayuktāni, eṣāṃ
nityo'rthaḥ”</quote> iti vṛddhavyavahāre hi padānāmautpattikatvaṃ nimittatayā siddhaṃ
﻿<pb n="374"/>
tasminneva naimittike । iha punarnaimittikāntarāvagatāvasiddha eva
nimittabhāvaḥ । kutaḥ ? aprayuktaḥ samudāyo yasmāt । evaṃ sati kṛtrimatva-
mupavarṇitam । <quote>“na ca padārthā eva vākyārthaḥ”</quote>---iti parasparānanvayitāṃ
darśayati । parasparānvitatā hi viśeṣa ucyate । <quote>“sāmānye hi padaṃ
vartate, viśeṣe vākyam”</quote>---ityanena vyāvahārikī padavyutpattiranarthike-
tyuktam । vistaraścātrokta eva pūrvam । <quote>“na ca padārthādvākyārthāvagatiḥ,
﻿<pb n="375"/>
asambandhāt”</quote> iti । nanvastyeva padārthānāṃ vākyārthena sambandhaḥ,
tadanvayasyaiva vākyārthatvāt । na hi prayogaśūnyā parasparānvitatā
śakyate'vagantumiti pūrvoktānavagatiḥ etadbhāṣyanibandhanā । <quote>“asati
cet sambandhe kasmiścidarthe'vagate'rthāntaramavagamyeta, ekasminnavagate
sarvamavagataṃ syāt”</quote>---ityapadārthanimittatve vākyārthasya hetuḥ;
varṇitaścāyam । <quote>“aprayuktādapi vākyādasati sambandhe svabhāvā-
﻿<pb n="376"/>
darthāvagamaḥ”</quote>---ityanenānubandhavinirmuktaṃ niyogaikyaṃ vede darśayatīti
varṇitam । <quote>“śabdo dharmamātmīyaṃ vyutkrāmet ; na caiṣa
śabdadharmaḥ, yadaprayuktācchabdādarthaḥ pratīyate”</quote>---iti kāryānuvarti-
tāmanubandhānāmanubandhavinirmuktau darśayati ; yathoditam । <quote>“na hi
prathamaśrutāt kutaścana śabdāt kecidarthaṃ pratiyanti”</quote>---iti
sāmānyatodṛṣṭavirodhaḥ pūrvoktaḥ । <quote>“tadabhidhīyate---padadharmo'yam, na
﻿<pb n="377"/>
vākyadharmaḥ ; vākyāddhi prathamaśrutādapi pratiyanto dṛśyante”</quote>---iti ।
kathaṃ tarhyarthānavagatiḥ ? avagatervidmaḥ---padārthamātravyutpattita eva
vṛddhavyavahāro vedārthāvagatau hetuḥ---ityupanyastamanena bhāṣyeṇa prāguktameva ।
<quote>“naitadevam ; yadi prathamaśrutādavagaccheyuḥ, api tarhi sarve'vagaccheyuḥ
padārthavido'nye ca ; na tvapadārthavido'vagacchanti”</quote> iti । na hyaprayuktā-
﻿<pb n="378"/>
lloke samudāyādartho'vagantuṃ śakyate । yattu padārthavido'vagacchantīti,
tat sāmānyatodṛṣṭabhrāntyā pūrvoktayā---iti mantavyam । <quote>“nanu ca
padārthavidbhirapyavagacchadbhirakṛtaka eva vākyārthasambandho'vagato bhavati ;
padārthavedanena saṃskṛtā avagamiṣyanti yathā tamevārthaṃ dvitīyādi-
śravaṇena”</quote>---iti । kimatra bhrāntyā ? āgamavikalpānuguṇyādvaraṃ nimittataiva
yathā vṛddhavyavahāra eva dvitīyādiśravaṇam । ayaṃ pūrvopavarṇito'rthaḥ ।
<quote>“neti brūmaḥ ; yadi vākyāntyo varṇaḥ pūrvavarṇajanitasaṃskārasahitaḥ
﻿<pb n="379"/>
padārthebhyo'rthāntaraṃ pratyāyayati, ka upakārastadānīṃ padārthajñānādavakalpate”</quote>-
iti pūrvoktamanimittatvaṃ vedasya kalpanāyāmapi tulyamityasyārthaḥ । <quote>“nanvevaṃ
saṃbhaviṣyati---sāmānyavācinaḥ padasya <quote>‘gauḥ’</quote> iti vā <quote>‘aśvaḥ’</quote> iti vā,
viśeṣakam <quote>‘śuklaḥ’</quote> iti vā <quote>‘kṛṣṇaḥ’</quote> iti vā padamantikādupanipatati yadā,
tadā vākyārtho'vagamyate”</quote> iti । tadetat kāryaikyanibandhanaṃ yaduktam
arthayoriva buddha‍yekatvotpattihetutvam, tadupanyastam । <quote>“na hi ; kathamiva
<quote>‘gauḥ’</quote> iti vā <quote>‘aśvaḥ’</quote> iti vā sāmānyavācinaḥ padāt sarvagavīṣu sarvāśveṣu
﻿<pb n="380"/>
ca buddhirupasarpantī śrutijanitā vākyānurodhena kutaścidviśeṣādapavarteta ?”</quote>
iti । nimittamātravyutpattervyavahāravyutpattau padārthamātrāvagatiḥ prāpnoti,
na parasparānvayaḥ---iti prāguktamanenoktam । arthanimittaṃ tvārtham,
na śābdam ; śābdaṃ tvidaṃ vicāryate । tatra ca yāvatprayogiṇyeva
﻿<pb n="381"/>
nimittatā uktā । na ca prayogavyutpattau padārthāntaravyāvṛttyā padasya
svārthanimittatā dṛṣṭā, yena padāntaraprayogāt sarvagavīṣu pratyayo vyāvṛttaḥ
śabdāt---iti śakyate vak‍tum । nanvevaṃ satyānarthakyaṃ bhaviṣyati ।
bhavatu; na hīdamānarthakyamarthāntaraparatayā kalpayituṃ kṣamam; ānarthakyameva
hi tanna syāt । tasmāt kṛtrimaḥ sambandhaḥ । pratyastamitamanapekṣatvam ।
samarthitaścāyaṃ hetuḥ---vākyātmakatvāt kṛtako veda iti ।।</p>
﻿<pb n="382"/>
<p><quote>“tadbhratānāṃ kriyārthena samāmnāyo'rthasya tannimittatvāt ।”</quote> atrocyate
---syādanupāyatvaṃ vṛddhavyavahārasya, yadi padārthānyatvaṃ syāt;
āvāpoddhārataiva kevalamanyā । katham ? vaidikalaukikayoḥ padārthayo-
ranyatvānavagateḥ । kimidaṃ pratyuktaṃ punarucyate ? parasparānvayo hi padārthānāṃ
vākyārtha ityuktam । na padārthāḥ; tasmānna padārthapratyabhijñānamanvayahetuḥ ।
﻿<pb n="383"/>
pramāṇāntaraṃ ca nāstyasmin prayuktamityuktam । tataḥ prayogaśūnyo'nvayo
nirbījaḥ । padapadārthānabhijño mātṛpriyo bhavān । kathamanabhijñaḥ ?
pādārthāstāvannāvyatiṣaktāḥ kvacidupalabhyante, antato'styarthena । tataḥ
kim ? idaṃ tataḥ । tatpratipattaye hi śabdārthavyavahāraḥ ।
﻿<pb n="384"/>
vyavahāre caṃ yathāvyatiṣaṅgamevāvāpoddhārau । tasmāt vyatiṣaktārthābhidhānam,
﻿<pb n="386"/>
vyatiṣaktenāvagatervyatiṣaṅgasya । kimevaṃ bhaviṣyati ? nānanvitābhidhāyī
śabda ukto bhaviṣyati । tataśca kāryābhidhāyitā loke niyogasyāvagatā ।
﻿<pb n="387"/>
<quote>“ācāryacoditaḥ karomi”</quote>---iti hi darśitam । nanu ca preṣaṇādayo'-
pyavagamyante loke । upādhayo hi te, na śabdārthāḥ । kena punaramī upādhayo
nāma ? upādhayo hi taṭasthāḥ prayogadarśanamātrācchabdārthaṃ viśeṣe'vasthāpa-
﻿<pb n="388"/>
yanti yathā dṛtiharyabhidheyasya paśutvam । evamasau niyogaḥ samahīnajyā-
yobhiḥ prayujyamānaḥ preṣaṇādivyapadeśaṃ labhate । pravartakatvaṃ tu śabdārthaḥ,
sarvatrāparityāgāt । ato niyogābhidhānamidam । niyogābhidhāne ca sati
tatsādhanavyatiṣaṅgo'vagamyate । sādhanābhidhāne ca sādhyavyatiṣaṅgaḥ । ata
idamuktam-tadbha‍ūtānāṃ ātmīyeṣvartheṣu vyasthitānāṃ vyatiṣaṅgāvagaternimittatva-
mupapadyata iti । nanu ca prayoge satyetadyuktaṃ vak‍tum । kena voktamaprayoge
satīti ? evaṃbhūteṣu hi dṛṣṭo laukikaḥ prayogaḥ; vaidikā api ta eva ।
atastathābhūteṣvevāyaṃ prayogaḥ । evaṃ tarhi nimittato naimittikāvagatiḥ ।
﻿<pb n="389"/>
manda ! maivam, kathanopāyo'yam; na hyanvito'nvayaśūnyaḥ śakyate prati-
pattum । ta ete'nvitāḥ padārthāḥ; eṣāmabhidhānāni padāni; tadidaṃ vākya-
padīyam । anyathā hyavagamyamānaḥ padapadārthaviveko'pahnuto bhavati, avidya-
mānaḥ pratipannaḥ । tasmānna kāryatastāvadvākyavākyārthayoḥ padapadārthābhyā-
manyatvaṃ kalpayituṃ kṣaṇā prajñā । pratyakṣatastu bhedāvagamān‍nāstyekatvamityuktam ।
﻿<pb n="390"/>
ataḥ kriyārthena samāmnāyaḥ । nanu ca nāvaśyaṃ kriyārthenaivāmnānaṃ loke । asti
tāvat kriyārthatā vede; tadviṣayamidamadhikaraṇaṃ bhaviṣyati । kiṃ na laukika-
viṣayamidamadhikaraṇam ? kiṃ vā manyate bhavān ? nyāyābhidhānasāmyāt
sarvatreti manyāmahe । bhavatu sarvatra । nanu ca kriyārthena---ityavyāpakam ।
﻿<pb n="391"/>
vyavahārakriyaiveyaṃ kriyeti matvā śāmyatu bhavān । ataḥ siddham <quote>“arthasya
tannimittatvāt”</quote> iti vaidikānāṃ sanimittatvam । <quote>“teṣveva padārtheṣu”</quote> iti
anviteṣvityarthaḥ । kutaḥ ? nānapekṣya padārthān pārthagarthyena vākyārthaḥ pratīyate ।
na cet pratīyate, kasya vākyaṃ pramāṇatayā kalpayiṣyate ? nanu cānvayo
na padārthaḥ; sa ca vākyārtho bhaviṣyati । ataścārthādvākyamapi
﻿<pb n="392"/>
padebhyo'nyaditi gamyate । <quote>“nanvarthāpattiḥ”</quote> ityanenedamuktam । <quote>“tanna,
arthasya tannimittatvāt”</quote> ityanvitābhidhānena kathito'syārthaḥ---arthā-
pattirnāstīti । <quote>“api cānvayavyatirekābhyāmetadavagamyate; bhavati hi
﻿<pb n="393"/>
kadācidiyamavasthā mānasādapacārāduccāritebhyo'pi padebhyo na padārthā
avadhāryante; na tadānīṃ niyogato vākyārthamavagacchanti । na ca
niyogato vākyārthaṃ nāvagaccheyuḥ, yadyasya pārthagarthyamabhaviṣyat; niyoga-
tastu nāvagacchanti”</quote> iti । kimanenānuktamuktam ? na khalu kiñcit;
pratijñātārthasyānanyatvameva; tatsiddhaye heturupanyastaḥ । katham ?
yadyasaṃsṛṣṭapadārtha eva vākyārtho'vagamyate, vyutpattimātraṃ padārthāvagatiḥ;
kasmāt vyutpattyavamarśaśūnyamapi kadācijjñānaṃ na bhavati nirūḍha-
vyavahārasya, yathā dhūmānmahānasādipradeśāvamarśaśūnyamagnijñānam ? na ca
vākyārthe nirūḍhavyavahārasyāpyevaṃrūpāvagatirdṛṣṭā । ato na nimittatayā
﻿<pb n="394"/>
padārthā avadhāryante । kiṃ tarhi ? naimittikatayaiva । kiṃ punaḥ kāraṇaṃ
nirūḍhavyavahārasya nimittānapekṣā naimittikāvagatiḥ ? pracitasaṃskāro hi
nāvaśyaṃ nimittavyāpāramapekṣate; andha ivābhyastapadavīko na tadīkṣaṇamape-
kṣate । atra punaḥ sarvadā tadapekṣaṇāt tadeva prameyamityucyate । evaṃ tarhi
<quote>“padārthebhyo vākyārthapratyayaḥ”</quote> iti kathamayaṃ vyatirekaḥ? evamayaṃ vyatirekaḥ
---anvitebhyo'nvayapratyaya iti । <quote>“api ca antareṇāpi padoccāraṇaṃ yaḥ
śoklyamavagacchati, avagacchatyevāsau śuklaguṇakaṃ dravyam”</quote> iti ।
﻿<pb n="395"/>
kimanvayavyatirekabhāṣyaśeṣamevaitat ? omityucyate । tatra ca padārthasya
vyatirekadarśanam, iha cānvayasya । satyamevam; na tvetāvanmātrameva ।
kimatiricyate ? idamatiricyate---yadi hi vyutpattau padānāṃ padārthamātra
eva vyutpattiḥ, tadā ananvitapadārthadarśane tatsmaraṇānupapattiḥ, smaryate ca ।
ataḥ siddhamanvitābhidhānam । <quote>“nāsya padasamudāyena saha sambandhaḥ”</quote>
﻿<pb n="396"/>
iti । na samudāyabhūtānāṃ prāmāṇyam । kiṃ tarhi ? anvayavyatirekasamadhi-
gamyasvārthavyāpṛtānāmeva । <quote>“yattu śrautaḥ padārtho na vākyānurodhena kutaści-
dviśeṣādapavartitumarhati”</quote> iti । kathaṃ punarvyutpattiśūnyaivāvagatiḥ śakyate'-
bhidhātumityabhiprāyaḥ । parihārastu---satyamevametaditi । vyavahārārthatvāt
﻿<pb n="397"/>
prayogasya viśeṣātmakatvācca vyavahārasya anvitāvagatireva tadarthā-
nām; nānvitārthāntarasmaraṇam, vyavahārānaṅgatvāt । tadidamuktam---
<quote>“yaścārthādarthaḥ, na sa codanārthaḥ”</quote> iti । na cedānīṃ tadavivakṣita-
miti pratīyamānasyāpi śabdāt avivakṣitatvaṃ śakyate vak‍tum ।
﻿<pb n="398"/>
gamyate ca śabdānnimittāt aśabdārthaśceti kimidam ? śabdāntarābhidheyatayā
smaraṇāt, smṛteścāprāmāṇyāt । ataḥ śabdanimittatāpi bhrāntairevoditā
pratyakṣādīnāmiva smaraṇīye । evaṃ ca guṇāntarapratiṣedho na śabdārtha
iti kalpitanimittaparihārāt parihṛtam । <quote>“api ca prātipadikādu-
ccarantī dvitīyādivibhaktiḥ”</quote> iti । anvitārthameva prātipadikaṃ smaranti;
﻿<pb n="399"/>
yataḥ karaṇavācinaḥ prātipadikāt tṛtīyāṃ vidadhati । vibhaktayaśca
parasparānvayapratipādikāḥ prayogāntarasmṛtasyārthasyānvayitāṃ śrutyaiva darśayanti ।
ato'bhyuccayopapattiriyam । pratyuktamanumānam <quote>‘kṛtakatvāt’</quote> iti vṛddha-
vyavahārasya nimittatopapattyā । <quote>“api ca”</quote> ityanena pūrvoktasambandhakara-
ṇāśaktiṃ darśayati ।।</p>
﻿<pb n="400"/>
<p>loke punaḥ pramāṇāntarapramitaviṣayatayā yuktaiva, tatpūrvakatvāt
śabdavyavahārasya । <quote>“tasmāt padebhya eva padārthapratyayaḥ, padārthabhyo
vākyārthapratyayaḥ”</quote> iti vyākhyātam । tasmādupapannaṃ vṛddhavyavahāra-
﻿<pb n="401"/>
nimittamautpattikatvaṃ sambandhasya, vedavākyārthapratipattihetutvaṃ ca ।
vilambate---ityādayastu śabdapratyabhijñayaiva; abhidhāne hi sa doṣaḥ ।
samāsādīnāṃ tu tatra tatra parihāro'bhidhīyate ।।</p>
<p><quote>“vedāṃścaike sannikarṣaṃ puruṣākhyāḥ”</quote> । <quote>“padavākyāśrayaḥ”</quote> iti ।
vibhāgābhidhānādavibhaktakāryatvācca vivekaḥ । yaduktam <quote>“asmaraṇāt”</quote> iti,
﻿<pb n="402"/>
tat viruddhaṃ samākhyayā । kiṃ kāryanibandhanaiveyaṃ samākhyā ? bāḍham; asādhāra-
ṇena hi vyapadeśo bhavati, sādhāraṇaṃ ca pravak‍tṛtvam । kathaṃ tarhi---<quote>“kṛte
﻿<pb n="403"/>
granthe”</quote>, <quote>“tena proktam”</quote> iti ca sūtradvayaṃ bhagavataḥ ? proktavacanamayuktam,
<quote>“samarthānām”</quote> iti virodhāt । tasmāt kāryataiva vedasyāvagamyate ।।</p>
<p>keyaṃ kāryatā nityatvācchabdānāmautpattikatvācca sambandhasya ?
pramāṇāntarāpekṣitā । tathā ca tadanurūpaṃ vedavaco dṛśyate---<quote>“babaraḥ
prāvāhaṇiḥ”</quote> ityevamādi । atrocyate---syādetadevam, yadyanyathā
﻿<pb n="404"/>
asādhāraṇavyapadeśo nopapadyate । prakarṣādapi hyasādhāraṇavyapadeśo dṛṣṭo
loke; yathā bādarāyaṇena vedaprāmāṇyaṃ samākhyāyate । ata eva sūtradvayapraṇayanaṃ
bhagavataḥ pāṇineḥ । <quote>“samarthānām”</quote>---iti cāvirodhaḥ ।।</p>
﻿<pb n="405"/>
<p>yaduktam <quote>“babaraḥ prāvāhaṇiḥ”</quote> iti, sthite prāmāṇye guṇavādaṃ
vakṣyati । vakṣyamāṇameva ca bhāṣyakāreṇātra vyākhyātam । kimartham,
<quote>‘vakṣyāmaḥ’</quote> iti noktaṃ ca ? asambaddhatvopanyāsārtham---na śakyate
﻿<pb n="406"/>
jyotiṣṭomādiṣu vidhyuddeśeṣu kalpayituṃ tat; ekavākyatvācca <quote>“vanaspatayaḥ”</quote>
﻿<pb n="407"/>
ityevamādīnām ? <quote>“api ca avigītaḥ suhṛdupadeśaḥ”</quote>---iti sārvajanīna-
maviparyayaṃ darśayati । tasmāccodanaiva pramāṇaṃ dharmasyeti sthitaḥ
pratijñārthaḥ ।।</p>
<p>।। iti bṛhatyāṃ prathamādhyāyasya prathamaḥ pādaḥ samāptaḥ ।।</p>
