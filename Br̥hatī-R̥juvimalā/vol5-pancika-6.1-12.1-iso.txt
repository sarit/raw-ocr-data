<pb n="001"/>
<p>r̥juvimalā-pañcikā</p>
<p><q>dravyāṇām</q> । atraivamākṣipati-yadi vr̥ttēna saha saṁbandhō'sti tadā'sau
kimiti na kīrtitaḥ । atha na tadā'sminnēva sthānē kimityadhikāralakṣaṇasyārambha
ityanēnābhiprāyēṇāha---<q>atha vr̥ttēna saha saṁbandhakathanaṁ kimityatra tu na
kriyatē</q> । sarvatra kr̥tasya sambandhakathanasyātrākaraṇē hēturvarṇanīya ityarthaḥ । uttaraṁ---
<q>sambandhābhāvāditi brūmaḥ</q> । kathaṁ tarhyasminnēva sthānē adhikāralakṣaṇārambhaḥ ?
ata āha---<q>pañcalakṣaṇāpēkṣō hyadhikāraḥ</q> pañcānāṁ pramāṇādīnāṁ lakṣaṇamapēkṣatē
adhikāraḥcintāprārambhāya na punaravagataya iti । āśayamabuddhvā cōdayati---<q>pañcalakṣa-
ṇāpēkṣē hyapēkṣā । ēvaṁ tarhi pañcāpi kīrtanīyāni</q> । pramāṇabhēdaviniyō-
gōpādānakramalakṣaṇaṁ vr̥ttaṁ idānīmadhikāralakṣaṇaṁ vartayiṣyāmaḥ ityēvaṁ pañcāpi
kīrtanīyāni । pariharati---<q>na kīrtanīyāni</q> । ēvaṁ tarhi yasmāttairapi pratyēkaṁ
saṁbandhō nōpapadyatē । viniyōgōpādānakramāstāvat adhikārāpēkṣā ēva1 । grāhaka-
<note>1. pēkṣaiva - mā.</note>﻿
<pb n="002"/>
pūrvakō viniyōgaḥ parārthē nēṣyatē । tathā sādhikārasya vidhērutpattiviniyōga-
prayōgākṣēpaḥ । adhikārākṣēpastu siddhē sati adhikāralakṣaṇasaṁbandhē bhavati iti
vakṣyāmaḥ । kramaḥ punaḥ prayuktyuttarakālabhāvī । adhikārapūrvakaḥ śās‍trabhēdō'pi
nādhikāraṁ prati hētuḥ । abhinnē'pi śāstrārthē śabdatō'dhikārāvagatēḥ । nanvabhinnē'pi
śāstrārthē'nuṣṭhānasāmarthyābhāvādadhikārō nōpapadyatē । satyam । tathāpyadhikārapūrvakaḥ
śāstrabhēdō'pi lakṣaṇasaṁbandhaśarīrāvagatiḥ śabdata ēva bhavati । yadi paraṁ śāstrabhēdaṁ
vinā na nirvahati anuṣṭhānaparyantatvādadhikārasyēti nirvāhē hētuḥ śāstrabhēdaḥ adhi-
kārasyāvagamē tu śabda ēva hētuḥ । tathā pramāṇalakṣaṇamapi nādhikāraṁ prati,
sāpēkṣē'pi hētuśabdē <quote>‘dēvadatta gāmānaya’</quote> ityādiṣvadhikāradarśanāt । ataḥ pratyēkaṁ
pañcabhirapi saṁbandhō nōpapadyatē । nanvēvaṁ samuditaiḥ saṁbandhō bhaviṣyati tatrāha---
<q>na ca samudāyō nāma kaś‍cidarthāntarabhūtō vidyatē</q> । yadi samudāyō'rthāntara-
bhūtō vidyatē tadā pratyēkamasaṁbandhē'pi kadācit samudāyēnāpi saṁbandhaḥ saṁbhāvyēta ।
na caitadasti । tasmāt pañcānāmapi kīrtanaṁ nōpapadyatē । <q>yadi pañcabhirapi sambandhō
nāsti kathaṁ tarhi pañcalakṣaṇāpēkṣō hyadhikāra ityucyatē । uttaraṁ---paraspa-
rāpēkṣēṣu pañcasu parisamāptēṣu adhikārasyāvasara iti pañcalakṣaṇāpēkṣō hyadhikāra
ityucyatē । na punarhētutaḥ</q> । asyāyamarthaḥ---adhītavēdasya prathamaṁ tāvat vēdārthaji-
jñāsaivōtpadyatē । ataḥ cōdanālakṣaṇō'rthō dharma ityanēna cōdanaikapramāṇakaḥ kāryarūpō
vēdārtha ityuktē punariyamapēkṣā jāyatē-kathamanapēkṣā cōdanā pramāṇaṁ ? yēna cōdanaika-
lakṣaṇa[ḥ/?/]kāryarūpō vēdārthō bhavēt iti । tataścānapēkṣatvasādhakaṁ pramāṇalakṣaṇamārabdha-
vyam । uktē ca pramāṇalakṣaṇē punariyamapēkṣā jāyatē-kiṁ tatpramāṇaṁ bhinnamutābhinna-
miti । ataḥ dvitīyādhyāyēna śāstrabhēdaḥ pratipādyatē । pratipāditē ca śāstrabhēdē
śāstrārthā api bhinnāḥ । tatrēyamapēkṣā punarāpatati-kimētē śāstrārthāḥ anyōnya-
saṁbaddhā uta asaṁbaddhā iti tatra śēṣalakṣaṇēna saṁbandhaḥ pratipādyatē । pratipāditē ca
śrutyādinibandhanē śāstrārthānāṁ parasparasaṁbandhē punariyamapēkṣōpajāyatē---kiṁ śrutyādi-﻿
<pb n="003"/>
bhirēva parasparasaṁbandhaḥ utāparamapyasti kāraṇamasya ? tatrōpādānalakṣaṇaṁ aparamapi
kāraṇamiti tatpratipādanāya upādānalakṣaṇamārabdhavyam । aupādānikaviniyōga-
cintāyāṁ ca prakr̥tāyāṁ aparamapyaupādānikaṁ sarvamēva cintitam । upādānanibandha-
nāyāṁ ca prayuktau cintitāyāṁ kathamiyaṁ nirvartatē nirvahati ēkatvātkartuḥ anēkatvācca
padārthānāṁ ityapēkṣōdayē kramatō nirṇīyatē । tatra ca kaḥ krama ādartavya ityapēkṣāyāṁ
kramalakṣaṇāmārabdhavyam । ēvaṁ parasparāpēkṣatvāt pañcānāṁ na tāvadadhikāraḥ ēṣāmavasarē
nipatitumarhati । kintu ēṣu samāptēṣu kiṁ kramaparyantē upadēśārthē1 adhikārī vidyatē
nēti jijñāsōdēti । tataścādhikāralakṣaṇamārabdhavyam । ēvaṁ cintāsiddha‍yarthaṁ pañca-
lakṣaṇānyadhikārō'pēkṣatē yāvattāni na cintyantē tāvadadhikāracintāvakāśa ēva
nāstīti । na punarhētubhāvēna pañcalakṣaṇānyadhikārō'pēkṣatē । tēna saṁbandhābhāvāt
saṁbandhō nōcyatē । anyatrāvasarālābhāt idānīṁ cāvasaralābhāt asminnēva sthānē'dhi-
kāralakṣaṇamārabhyata ityākṣēpapratisamādhānāya hētuhētumadbhāvēnāpēkṣā nāsti kintvava-
saralābhāyāpēkṣēti darśayati---<q>na kramaparyanta upadēśō'dhikārasya hētuḥ ।
kintu kramaparyanta upadēśē kaś‍cidadhikārī vidyatē nēti cintā</q> । nanūpadēśa-
balēnaivādhikārō'vagamyatē upadēśasyādhikārāvinābhāvitvāt ityanēnāśayēna pr̥cchati-
<q>kimanadhikārō'pyupadēśō vidyatē</q> yēna bhavānnōpadēśasya adhikāraṁ prati hētu-
tāmāha । uttaraṁ-<q>bāḍhaṁ vidyatē dēvadattaḥ kāṣṭhaiḥ sthālyāmōdanaṁ pacatītyēvamādiṣu
pramāṇāntarapramitārthaviṣayēṣu</q> pramāṇāntarapramitārthaḥ viṣayō yēṣāṁ vākyānāṁ tēṣūpadēśō
niradhikārō'pi vidyatē । <q>na tatra kaś‍cinniyujyatē</q> । kathaṁ na niyujyata ityatrāha---
<q>pramāṇāntarapramitaviṣayatvādēva</q> । yasmāt pramāṇāntarapramita ēṣāṁ viṣayaḥ tasmā-
dityarthaḥ । bhavatu pramāṇāntarapramitaviṣayatā tathāpi kimityadhikāraśūnyatā ।
<note>1. mā. apadēśārthē ।</note>﻿
<pb n="004"/>
adhikāraśūnyatābhāvāt kathamanuṣṭhānasiddhirityatrāha---<q>lakṣaṇāntarēṇa hi pratītasya
svarūpasya śaktēśca kathanamātramēva dravyādīnāṁ vartamānāpadēśaiḥ kriyatē</q> ।
<q>arthādarthitvēnōpadēśasiddhiḥ</q> upadēśārthamanutiṣṭhati । nanu yadyarthādarthitvēnōpadēśārtha-
siddhiḥ kimarthaṁ tarhyadhikāra iha pratipādyata ityatrāha-iha <q>punarupadēśādēva śak‍tijñānaṁ
iti viśēṣaḥ</q> । upadēśavyatirēkēṇātra śaktijñānaṁ nāstīti sādhikāra upadēśō
varṇanīyaḥ । anyathā śaktijñānābhāvēnānuṣṭhānāsiddhiḥ । tasmādupadēśō'dhikāra-
vyabhicāritatvāt nāyamadhikāramavagamayatīti hētutvābhāvānnāsti saṁbandhaḥ । <q>tasmānna
saṁbandhābhidhānaṁ</q> bhāṣyakārasyēti । <q>kiṁ punaḥ kāraṇaṁ svargakāma ēvōdāhni/?/yatē na
punaḥ grāmakāmādayō'pīti</q> । sarvēṣāmapyadhikārapradarśanārthaṁ sarvāṇyēvōdāharaṇīyānīti
bhāvaḥ । pariharati---<q>kiṁ vā sarvamēvōdāharaṇīyaṁ</q> yēnaivaṁ pr̥cchasi ? <q>nyāya-
siddha‍yarthaṁ tu ēkamēvōdāharaṇīyaṁ</q> ēkasminnapyudāharaṇē nyāyaḥ pradarśayituṁ śakyatē
yataḥ । pratyutōdāharaṇāntaramakiñcitkaram । ataḥ ēkamēvōdāharaṇīyamiti । ākṣēptā
āha---<q>ucyatē, satyamēvaṁ atra punaḥ svargaśabdavācyanirūpaṇamukhēna pūrvōttara-
pakṣau nirūpayati bhāṣyakāraḥ</q> । tatra ēkēnāpyudāhr̥tēna sarvōdāharaṇēṣu nyāya-
vyutpattirbhavati yadi sarvavyāpī vicārō bhavati । iha tu svargaśabdasya prītimad-
dravyavacanatayā pūrvapakṣō nirūpyatē । rāddhāntaśca prītimātravacanatayā । <q>na ca
grāmakāmādiṣvētatsambhavati</q> prītyapagamēpi grāmē <q>grāmaśabdaprayōgāt</q> । asyārthaḥ-
prītyapagamē dravyē svargaśabdasyāprayōgāt prītivacanaḥ svargaśabda ityuktvā rāddhāntaḥ
kr̥taḥ । na cāyaṁ prakārō grāmakāmē saṁbhavati ; prītiṁ vināpi grāmē grāmaśabdaprayōgāt
atō dravyamātravacanō grāmaśabdaḥ iti rāddhāntō na labhyata iti । <q>grāmakāmādiṣvadhi</q>-﻿
<pb n="005"/>
<q>karaṇāntaraṁ vā vaktavyam</q> yadyadhikr̥taviśēṣaṇamabhiprētam । <q>sādhanābhidhānaṁ vā
dravyavacanatvāt grāmādiśabdānāṁ</q> yāgādisādhanatābhidhānamaṅgīkaraṇīyam । kartr̥-
viśēṣaṇābhidhāyakatvaṁ vā āśrayaṇīyam । <q>atrōcyatē sarvāṇyēvōdāharaṇīyāni ।
pradarśanārthaṁ tu svargakāmapadamudāhr̥tam</q> । tulyanyāyatayā sarvāṇyēvōdāharaṇāni ।
vastutaḥ svargakāmapadaṁ tu pradarśanārthamudāhr̥tam । <q>nanu ca kāmyamānābhidhāna-
nibandhanapūrvōttarapakṣau na grāmakāmādiṣu saṁbhavata ityuktam</q> । kāmyamānō yaḥ
svargaḥ tadabhidhānanibandhanaṁ yadi svargaśabdō dravyavacanaḥ tadā pūrvaḥ pakṣaḥ yadā prītivacanaḥ
tadā rāddhāntaḥ iti grāmakāmādiṣu na saṁbhavata ityuktaṁ dravyavacanatvāt grāmakāmādīnām ।
samarthayitā āha---<q>tadayuktam</q> । ākṣēptā āha---<q>kathamayuktam</q> । samarthayitā
āha-<q>itthamayuktam । kāmyamānatayā svargaśabdaḥ kāmyēṣu vartata ityuktam</q> ।
asyārthaḥ-prītivacanaḥ svargaśabda iti yaduktaṁ tēnēdamuktaṁ bhavati-kāmyamānatayā kāma-
nāvyāpyatayā kāmanāṁ prati pradhānatayā svargaśabdaḥ kāmyēṣu sraka‍candanādiṣu vartata
iti । prītirhi kāmyamānā bhavati । tēna prītivacanatayā kāmyamānābhidhāyakatā
uktā bhavati । <q>ēvaṁ grāmakāmādiṣvapi draṣṭavyam</q> । grāmakāmādiṣvapi kāmyamāna-
tayaiva grāmaśabdō vartatē । <q>na hyakāmyaṁ kāmanāyuktaṁ bhavatīti</q> grāmakāma ityatra
grāmaḥ kāmēnēcchayā yuktaḥ saṁbaddhaḥ pratīyatē । sa ca kāmyamānamēva bhavitumarhati ।
yata ēva kāmyamānaṁ kāmanāyuktaṁ bhavati <q>ata ēva dēśavacanatāmabhyupagamya svarga-
śabdasya tathāpi kāmanāyōgāt</q> prītimad‍dravyavacana <q>ēvāyaṁ svargaśabda iti
kr̥taḥ pūrvaḥpakṣaḥ</q> । asyārthaḥ-pūrvapakṣavādinā prītimad‍dravyavacanaḥ svargaśabda ityuktē
cōditaṁ-upamānāt svargaśabdaḥ prītimad‍dravyē prayujyata iti । punaśca samāhitaḥ
<pb n="006"/>
mukhyārthāntarābhāvāt nōpamānēna prayujyata iti । punaścōditaḥ-dēśaviśēṣē śītōṣṇā-
dirahitē svargaśabdaḥ prasiddha iti । parihr̥taṁ ca tādr̥śē dēśē pramāṇābhāvāt na tatra
svargaśabdō mukhya iti । punaścōktaṁ-yadyapi tādr̥śōpadēśō'sti tathāpi prītimada‍dra-
vyavacanaḥ svargaśabdō vartēta । tatra cāyaṁ hētuḥ kāmanāyōgō'tra svargaśabdārthasyāva-
gamyatē । na ca prītirahitasya kāmanāyōgō'sti । <q>rāddhāntē'pi na hyasatyāṁ prītau
kāmanā vartatē dravya iti prītiparamēva</q> svargaśabdasya <q>prayōgaṁ darśitavān na
punardēśō nirākr̥taḥ</q> । satyāṁ prītau dravyē kāmanā pravartatē ityanayaiva
yukta‍yā rāddhāntē'pi svargaśabdasya prītiparamēva prayōgaṁ darśitavān bhāṣyakāraḥ na
punardaśō nirākr̥taḥ । yadi hi svargaśabdasyābhidhānabalēnaiva prītivacanatā syāt
tadā prayat‍nēna dēśavacanatāṁ nirākr̥tya prītivacanatā sādhitā bhavēt । na ca
dēśanirākaraṇē yatnaḥ kr̥taḥ । tasmāt kāmanāsaṁbandhabalēnaiva prītivaca/?/natā
svargaśabdasya bhāṣyakārasyābhimatā । akṣarārthō'pyēvaṁ varṇanīyaḥ---yasyaiva prīti-
sādhanasya dravyasya vaktā svargaśabdaḥ tadēva dravyaṁ yadā na prītēḥ sādhanaṁ bhavati
tadā svargaśabdēna nābhidhīyata ityarthaḥ । ēvaṁ ca sati yathā svargaśabdaḥ kāmanāyōgēna
prītiparaḥ । <q>ēvaṁ grāmakāmādayō'pīti prītiviṣayatā</q> prītiḥ viṣayaḥ
pratipādyō yēṣāṁ tē prītiviṣayāḥ tēṣāṁ bhāvaḥ prītiviṣayatā tayā <q>prayuktāḥ</q> kāmanā-
yōgāt <q>na puna</q>ryāgaṁ prati <q>sādhanatayētyuktaṁ bhavati</q> rāddhāntitā । tēna sarvatra
tulyō nyāyaḥ । yata ēva kāmyamānaviṣayō'yaṁ vicāraḥ na svargamātraviṣayaḥ <q>ata
ēva svargaḥ sādhyō yāgō vētyupanyasya punaḥ kāmaḥ sādhya iti darśayati</q>
kāmyata iti kāmaḥ sāmānyēna kāmyamātraṁ sādhyata iti vadāmaḥ । anyathā hi svargaḥ
sādhyata ityēvōcyēta । yadā sarvāṇyēvātrōdāharaṇāni tadā kiṁ prītiḥ svargaḥ uta
dravyaṁ ityanēna granthēna । <q>ētaduktaṁ bhavati---kiṁ kāmaviṣayatayā svargaśabdaḥ</q>﻿
<pb n="007"/>
<q>prayuktaḥ uta kāmyamānatayā kartr̥viśēṣaṇamiti</q> । kiṁ kāmyamānaviṣayatayā
kāmyamānāvasthāpratipādakatayā prayuktaḥ svargaśabdaḥ uta kāmyamānatayā kāmanāṁ
kartr̥viśēṣaṇabhūtāṁ viśiṁṣan kartr̥viśēṣaṇamiti । tatra prītiḥ kāmyamānā-
vasthā'bhiprētā । kāmyamānatayā kartr̥viśēṣaṇaṁ dravyamabhimatam । nanu ca dravyapakṣē
svargasyōpasarjanatāmāha bhāṣyakāraḥ na kartr̥viśēṣaṇa[tva]mityatrāha---<q>tadā hi</q> kartr̥-
viśēṣaṇatvē hi kāmē <q>kāmyaṁ svargādirupasarjanaṁ bhavati</q> । tēnōpasarjanatāprati-
pādanēna kartr̥viśēṣaṇataivōktā । yadyupasarjanatvē kartr̥viśēṣaṇatā tarhi siddhāntō na
labhyata ityanēnābhiprāyēṇa cōdayati---<q>nanu ca svargakāma ityatrōpasarjanībhūta
ēva kāmaḥ</q> kāmyasvargādiḥ <q>pratīyatē</q> । pariharati---<q>ētadēvātra vicāryatē ।
kiṁ yathābhidhānaṁ</q> viniyōga<q>saṁbandhaḥ uta yathāviniyōgamabhidhānamiti</q> ।
kiṁ svargakāmābhidhānānusārēṇa svargasya kāmanāyāśca saṁbandhaḥ, abhidhānaṁ hyētadanya-
padārthaparaṁ tadanusārēṇa ca saṁbandhē guṇataiva svargasya । uta yādr̥śaḥ kāmyakāma-
nayōrviniyōgaḥ parasparasaṁbandhaḥ pratīyatē tadanurōdhēnābhidhānamiti । kāmyakāmanayōrhi
saṁbandhē kāmyaḥ pradhānabhūta iti । tēnōpasarjanataivātra vicāryatē । tatra pūrvapakṣavādī
yathābhidhānaṁ viniyōgamicchan upasarjanatāmāha । rāddhāntī tu yathāsaṁbandhamabhi[da]dhānaḥ
anupasarjanatāmāhēti । atra cōdayati---<q>kiṁ yathāviniyōgamabhidhānē bahuvrī-
hirayaṁ na bhavati</q> । ayamabhiprāyaḥ-yathāviniyōgēpyabhidhānē bahuvrīhirēvāyaṁ bahuvrīhiścēdu-
pasarjanatā duṣpariharā । yadi hi yathāviniyōgapakṣē bahuvrīhirayaṁ na syāt tadaivānu-
pasarjanatā syāt । na caidasti । pariharati---<q>kēna vōktaṁ nāyaṁ bahuvrīhiriti</q> ।
cōdayati---<q>yadi bahuvrīhirupasarjanaṁ tarhi kāmaḥ kāmyaḥ padārthāntara</q>bhūtapuruṣa-
paratvādasya samāsasya । yata ēva cārthāntarabhūtapuruṣaparatā asya samāsasya ata
<pb n="008"/>
<q>ēvākhyātagatayā kartr̥saṅkhyayā'sya saṁbandhaḥ yajēta svargakāmaḥ yajēran
r̥ddhikāmāḥ</q> ityēkavacanabahuvacanadarśanāt । yadā cōpasarjanaṁ kāmyaṁ <q>ēvaṁ ca sati
saṁśayō'nupapannaḥ</q> siddhāntavacanavyaktyabhāvāt । <q>na ca bhagavataḥ pāṇinēḥ
svārthēpi bahuvrīhismaraṇamasti</q> yēna bahuvrīhipakṣē'pi kāmyamēva pradhānaṁ bhavēt ।
samādhātā āha---<q>ucyatē</q> । <q>vayamapi svārtha ēva na bahuvrīhiṁ vadāmaḥ</q> ।
<q>kintu parārthō'yaṁ bahuvrīhiḥ, uta svārtha iti</q> । samasyapadapratipādyābhyāṁ
padārthābhyāṁ parō yaḥ puruṣaḥ tadarthō'yaṁ bahuvrīhiḥ, uta samasyamānapadapratipādya-
kāmyārthaḥ iti vadāmaḥ । ākṣēptā āha---<q>kathaṁ punaḥ parārthaḥ kathaṁ vā svārthaḥ</q> ।
samādhātā āha---<q>siddhārthastu parārthō bhavati</q> । yadi svargakāmādiśabdaḥ siddhārthō
bhavati tadā parārthō bhavati । <q>atha sādhyārthaḥ tadā svārthō</q> bhavati । sa ēvāha-
<q>tatrēdānīṁ na vidmaḥ</q> । <q>kiṁ siddhārthasyōpādānaṁ</q> samuccāraṇaṁ <q>parārthatayā</q> uta
sādhyatayōpādīyata iti । ākṣēptā āha---<q>anyapadārthaśca sādhyārthaścēti nanu
vipratiṣiddham</q> । sādhyaṁ hi anyārthaṁ na bhavati । tataścānyapadārthaśca sādhyārthaścēti
parasparaṁ viruddham । samādhātā āha---<q>nātra vipratiṣēdhaḥ yataḥ sādhyōpyasau</q>
svargādiḥ anyārtha ēva puruṣārtha ēva । tēna sādhyārthatā anyārthatā cāvipratiṣiddhā ।
<q>uktaṁ ca</q> r̥ṣiṇā <quote>‘phalaṁ ca puruṣārthaṁtvāt’</quote> iti phalasya puruṣārthatvam। <q>tasmādupa-
pannārthō'yaṁ</q> bhāṣyakārīyaḥ saṁśayaḥ---kiṁ prītiḥ svargaḥ uta dravyāmiti ।</p>﻿
<pb n="009"/>
<q>nanu caivamapi saṁśayō nōpapadyatē</q> yasmāt <q>kartr̥viśēṣaṇamidaṁ pratīyatē
ākhyātagatakartr̥saṅkhyāsaṁyōgāt</q> - yajēta svargakāma iti । nanu cādhikāri-
viśēṣaṇē'pi svargasiddhāvastyēva svargakāmasya kartr̥tvaṁ tēnākhyātasaṅkhyāsaṁyōgō bhaviṣyatī-
tyatrāha---<q>tadākhyātakartari ca saṅkhyāṁ smarati bhagavān pāṇiniḥ iti</q> ।
asyārthaḥ-yasminnākhyātē saṅkhyā śrūyatē tasya ākhyātasya yaḥkartā tatra saṅkhyāṁ
smarati pāṇiniriti । <q>svargē ca sādhyē svargasiddhau svargakāmasya kartr̥tvaṁ na
yāgasiddhau</q> tēna yāgagatayā saṅkhyayā yōgō na syāt yadi yāgē kartā svargakāmō na
syāt । tēna yāgaṁ pratyēva svargakāmaḥ kartr̥tayōpadiśyatē । kasmāt pāṇiniḥ (na)
smaratītyatrāha---<q>na cānyatra vyāpr̥tasya ākhyātāntaragatayā saṅkhyayā
yōgō bhavati - yathā pacatīti paṭhataḥ</q> । samarthaḥ padavidhiriti pāṇinēḥ smaraṇam ।
svārthasaṁbandhaśca sāmarthyam । anyatra vyāpr̥tasya ca ākhyātāntaragatayā saṅkhyayāṁ
saṁbandhō na bhavati, yathā - pacatītyanayā saṅkhyayā paṭhatō yōgō na bhavati ।
tēnākhyātāntaraga[ta](tā) saṅkhya[yā] anyatra vyāpr̥tasya saṁbandhō nāstīti pāṇinē-
ranusmaraṇam । <q>iha tu yajēta svargakāma ityēkavākyatā'vagamyatē</q> । paraṁ na
parasparasaṁbandhaṁ vinā ēkavākyatā bhavati । ataḥ kartr̥viśēṣaṇam । <q>kasmāt siddhārtha
ēvāyaṁ bahuvrīhiḥ na sādhyārthaḥ ?</q> ākṣēptaiva yuktyantaramāha - <q>ētadēvātra yuktam</q>
siddhārthaṁ nāmēti । <q>na hi sādhyārthaṁ nāma prātipadikaṁ bhavatīti bhāvārthādhi-
karaṇē</q> bhāṣyakārēṇō<q>ktam । atō yāgasyai</q>vākhyatōpāttasya <q>kartavyatātrāvasīyatē</q> ।
<q>bhāvārthatvāt</q> sādhyārthatvāt <q>yajatiśabdasya</q> । yuktyantaraṁ cāha---<q>na ca
sādhyavādinō'pi yāgēna sahaikavākyatā nāsti</q> । sādhyamapi svargaṁ yō vādī
<pb n="010"/>
vadati tasyāpi matē yāgēna saha svargakāmasyaikavākyatā na nāsti । api tvastyēva ।</p>
<p><q>asti cēttarhyēkasminnēva vākyē sādhyadvayāvagatirna</q> yujyatē ।
atra kaściccōdayati---<q>nanu yathā vrīhīn prōkṣati iti saṁskārē vrīhigatē
sādhyē'pi prōkṣaṇēna</q> ākhyātōpāttēna <q>sādhyabhūtēnāsyaikavākyatā yathā
tadvat ihāpi bhaviṣyatīti</q> । ākṣēptā pariharati---<q>maivaṁ vōcaḥ tatra hi
kārakatayā vrīhayaḥ saṁbaddhāḥ saṁskārabhājō bhavantīti</q> । asyārthaḥ- yuktaṁ
<quote>‘vrīhīn prōkṣati’</quote> ityatra । yasmāttatra prathamāvasthāyāṁ kārakatayā vrīhayaḥ prōkṣaṇēna
saṁbadhyantē । tacca prōkṣaṇaṁ paścāddrīhiṣu saṁskāramārabhatē । tēna bhāvisaṁskārayōgi-
kārakatayā vrīhayaḥ prōkṣaṇaṁ prati dvitīyāntēna śabdēnōpādīyantē । <q>iha punaḥ na
yāgasvargayōḥ</q> dvayōrapi sādhyayōḥ <q>anyataḥ</q> pramāṇāntarāt <q>kriyākārakasaṁbandha-
siddhiḥ</q> yataḥ parasparasaṁbandhaḥ syāt । nanu mā nāma pramāṇāntarāt kriyākārakasaṁbandhaḥ
sētsyati vēdēnaiva yūpaṁ chinattīti vadatā avasāyiṣyata ityatrāha---<q>nāpi yūpavadi-
haivāvasīyatē</q> । pr̥cchati---<q>kimiti</q> । nāvasīyatē । <q>yadyutpādyasyāpi kāraka-
yōgō bhavati</q> । utpādyasyāpi yūpasya cchēdē yadi kārakatayā saṁbandhō bhavati, tadā
kimiti vēdē tadvadēva kriyākārakarasaṁbandhō nāvasīyata ityarthaḥ । uttaraṁ---<q>yadi bhavati</q>
utpādyasyāpi kārakayōgaḥ <q>bhavatu na punarutpādyasyā</q>sadbha‍ūtasya kriyāṁ prati	 kārakatā-
yōgō bhavati । cōdayitā āha---<q>kathaṁ tarhi yūpaṁ chinattīti</q> । asati yūpasya
kārakatvē dvitīyāntaṁ padaṁ dvitīyāyāḥ kārakavibhaktitvāt । samādhātā āha---
<q>chēdanēna saṁbaddhaṁ yūpaṁ karōtītyarthaḥ</q> yūpaṁ chinattītyasya vākyasya । ētaduktaṁ bhavati-
<note>1. mavatvēva-mā.</note>﻿
<pb n="011"/>
atrāpi khadirādērēva chēdanasya saṁbandhaḥ । ta ēva tu khadirādayaḥ chēdanēna kāraka-
tayā saṁbandhāt chēdanēna saṁskriyantē । saṁskārayōginaśca yūpaśabdēnōcyantē chēdanēna
yūpīkriyanta iti । yadi tatrāpi pramāṇāntarāvagata ēva kriyākārakabhāvaḥ kathaṁ tarhi
cōdanālakṣaṇō yūpa iti prasiddhiḥ tatrāha---<q>alaukikatvāt</q> lōkē yūpaśabdavācyatayā
saṁskr̥tānāṁ khadirādīnāmaviditatvāt <q>cōdanālakṣaṇō yūpa ityucyatē</q> । abhi-
prāyamajānan pr̥cchati---<q>saṁbandhaśca kriyayā alaukikaścēti kimidaṁ ?</q> kriyā-
kārakasaṁbandhasya sarvasya laukikatvāt । uttaraṁ---<q>yūpaśabdābhidhēyatayā'laukikatvam</q> ।
vaidikaśabdaprayōgavaśēnaiva yūpaśabdasya svārthē vyutpattēḥ । na punaḥ chēdanasaṁbandhitayā'-
laukikatvam । <q>atō'trāpi kārakasyaiva khadirādēḥ chēdanēna kiñcitkriyatē</q> ।
atō vrīhīn prōkṣatītyanēna tulyatā । <q>svargasya punaḥ</q> sādhyabhūtasya <q>yajyarthaṁ prati
kārakatvamēvālaukikam</q> । upasaṁharati---<q>tasmāt vrīhīn prōkṣatītivat
saṁbandhō nōpapadyatē yajēta svargakāma</q> iti । yathā vrīhīn prōkṣatīti saṁbandha
upapadyatē na tathā yajēta svargakāma ityatrōpapadyata ityarthaḥ । <q>na ca saṁbandhāntaraṁ
śabdavit smarati । smaran vā pramāṇābhāvāt</q> nirmūlasmaraṇānupapattēḥ <q>vihanyēta</q>
iti । siddhāntavacanavyaktyabhāvēna saṁśayamākṣipyōpasaṁharati---<q>tasmātsaṁśayamatra
dēvāḥ kariṣyanti</q> yadi kartavyaṁ maṁsyantē ।</p>
<p>samādhattē---<q>atrābhidhīyatē । syādētadēvaṁ yadi pramāṇacatuṣṭayātagamya
ēva saṁbandhaḥ syāt</q> । tēna pramāṇacatuṣṭayēnāvagatamapi śabda ēva kiṁ saṁbandhāntaraṁ
bōdhayati nētīti yukta ēva saṁśayaḥ ।</p>﻿
<pb n="012"/>
<p>ākṣēptā āha---<q>uktaṁ śabdasya prāmāṇyamanapēkṣatvāditi</q> । tēna tatprāmāṇya-
balēnaiva saṁbandhāntaraṁ sētsyatīti nādhikaraṇamārabdhavyam । samādhātā āha---<q>satyamuktaṁ</q>
prāmāṇyam । <q>tadēvātrāvasīdati</q> । kathaṁ ? uttaraṁ---<q>adhikārasiddhau prayōgasya</q>
anuṣṭhānasya <q>siddhiḥ prayōgasiddhau</q> satyāṁ <q>upadēśasiddhiḥ</q> । kāryarūpaḥ upadiṣṭō
niyōgārthaḥ sa siddhyatīti । anyathā anuṣṭhātaryasati kāryamēva tanna syāt । tataścā-
kāryaṁ kāryatayā pratipādayan śabdaḥ pramāṇaṁ na syādityasminnadhikaraṇē adhikāralakṣaṇa-
saṁbandha[ndhā]sādhakē sati prāmāṇyamēvāvasīdatīti prāmāṇyanirvāhārthamidamadhikaraṇamārabdha-
vyam । ākṣēptā āha---<q>ēvaṁ tarhi pramāṇalakṣaṇamēvēdaṁ prāptaṁ</q> । na lakṣaṇāntaram ।
samādhātā āha---<q>bhavati ca lakṣaṇāntaramapi sat pramāṇalakṣaṇam pañcalakṣaṇa-
śēṣatvāt adhikārasya</q> । viniyōgōpādānakramalakṣaṇaśēṣatvaṁ utpādakatayā darśitam ।
vēda prāmāṇyatadbhēda lakṣaṇaśēṣatvaṁ tu tannirvāhakatayā, adhikāraṁ vinā pramāṇatvānirvāhāt ।
asati tannirvāhē tadbhēdō dūrāpēta iti । yadi pramāṇalakṣaṇamidaṁ bhavati <q>kathaṁ tarhi
lakṣaṇāntaramidaṁ vyapadiśyatē</q> ? samādhattē---<q>ēvaṁ vyapadiśyatē satyapyadhi-
kārē pramāṇākṣēpaḥ pramāṇalakṣaṇē samāhitaḥ</q> । ihēdānīṁ <q>sa ēvādhikāraḥ upa-
padyatē nēti vicāryatē</q> । ētaduktaṁ bhavati - sāpēkṣatayā śabdasyāprāmāṇyaṁ pramāṇalakṣaṇē
parihr̥tam । iha tu sthitēpyanapēkṣatvē'dhikārābhāvēnākṣipya pratisamādhīyatē । yadi
ca yāvadaprāmāṇyēnaiva śabdasya adhikāra ākṣipyēta tadā''kṣēpahētubhūtāprāmāṇyanirā-
karaṇēnēdaṁ na lakṣaṇāntaraṁ vyapadiśyēta । nacaitadēvaṁ, tadāha---<q>na cāprāmāṇyēnaivādhi-
kārākṣēpaḥ kiṁ tarhi ? adhikārasaṁbandhānavagamāt</q> । ākṣēptā āha---<q>nanu
cānavagamō'pyaprāmāṇyamēva</q> । tēnānavagamēnāpyākṣēpaḥ aprāmāṇyēnaiva । samādhātā
<pb n="013"/>
<p>āha---<q>satyamēva</q>manavagamō'<q>dhikārē'prāmāṇyam na punaḥ śabdārthamātrē</q>। tēnādhi-
kārivyatiriktakāryamātrāvagamakatvāt asti prāmāṇyamiti nāprāmāṇyēnākṣēpaḥ । na
caiṁva tarhi yadyanavagamē'pi prāmāṇyaṁ tadā kathaṁ pramāṇalakṣaṇē['] prāmāṇyaṁ nirākr̥ta-
mityatrāha---<q>pramāṇalakṣaṇē punaḥ śabdō'rthaṁ na spr̥śatītyayamarthō nirākr̥taḥ ।</q>
sarvathaivārthāsparśitvē tadaprāmāṇyam । viśiṣṭārthāpratipādakatvē tu arthāntarapratipādaka-
tayāpi prāmāṇyamupapadyata ēva ।</p>
<p><q>tasmādupapannō lakṣaṇāntaravyapadēśaḥ । ataḥ pañcabhirlakṣaṇaiḥ kārya-
mātrāvagatiruktā na punarasyēdaṁ kāryamityuktam । asatyāṁ caitasyāmavagatau
kāryamātrāvayatiḥ tathāpi bhavantī na tathā bhavati anuṣṭhānābhāvāt</q> ।
yāvadidaṁ mama kāryamiti nāvabudhyatē na tāvat kaścit pravartatē । atō yadyapi kārya-
mētadityavagatirbhavati tathāpyasau kāryasyānuṣṭhānaṁ vinā kāryatvānupapattēḥ avagamyamāna-
śūnyatayā anavagatirēva syāt । tasmādasyēdaṁ kāryamiti siddhayē'dhikāralakṣaṇa-
mārabdhavyam । <q>nanu caturthē'satyapyadhikārē phalakalpanā uktā sa svargaḥ
syāt</q> sarvān pratyaviśiṣṭatvāditi । asyārthaḥ-kimarthō'yamadhikāraḥ pratipādyatē ?
yāvatā vināpyadhikārēṇa phalata ēvānuṣṭhānaṁ bhaviṣyati yathā <q>lōkē</q> । adhikāraṁ vinā
phalāvagatirēva na syāditi cēt, na, vināpyadhikārēṇa viśvajidādiṣu caturthē phala-
kalpanāyā uktatvāt iti । pariharati---<q>satyaṁ phalakalpanēnōktā । adhikāra-
saṁbhavē tu sā adhikāranibandhanaiva</q> na pramāṇāntaranibandhanā । nanvadhikāra
ēva tatra tatra na śrūyatē kathaṁ tannibandhanā kalpanētyatrāha---<q>aśrutē'pyadhikārō</q>﻿
<pb n="014"/>
<q>vidyatē ityuktam</q> tatraiva । tēnāśrutēpyadhikārē'nvitābhighānabalēna klr̥ptē paścāttanni-
bandhanā phalakalpanā । <q>asaṁbhavē punaradhikārasya kasyāśrutasya kalpanā</q> ।
yadi punaradhikāra ēva na saṁbhavēt kasyāśrutasya kalpanā bhavēt । adhikārasambhavē hi
adhikāriviśēṣaṇatayā phalakalpanā bhavēt । tadasaṁbhavē tu kasya kalpanā bhavati ।
nahi kāryaṁ phalamapēkṣatē yēna phalatayā kalyēta svargaḥ । tasmādanyatō'nuṣṭhāna[nā]siddhē-
radhikārō vaktavyaḥ । ēvaṁ tāvacchabdasya pramāṇyāt śabdaikagamyasaṁbandhaḥ asti nāstīti
saṁśayaḥ samarthitaḥ । punarākṣēpamāha---<q>nanu cātra bhavantō vaiyākaraṇāḥ kēcit
kartāramēvādhikr̥taṁ manyantē । yō yasmin kartr̥tayā'vagamyatē sa tatrādhikr̥ta
iti vadantaḥ । nādhikārō nāma kaścidarthāntarabhūtaḥ</q> kartr̥tvāt । <q>saca kartā
kriyayā saṁbadhyatē iti manyantē</q> । tēna kriyākārakasaṁbandha ēva parasparasaṁbandhaḥ
nāparaḥ saṁbandhaḥ śabdēnāpi pratipādyatē । <q>brāhmaṇādayaśca kartr̥tayā'vagamyantē
smr̥tēḥ । dvijātīnāmadhyayanamijyādānaṁ iti</q> । manvādismr̥tirapi brāhmaṇādīn
kartr̥tvēna pratipādayati nārthāntaratayā <quote>‘dvijātīnāmadhyayanaṁ ijyā dānaṁ’</quote> iti <quote>‘kartr̥-
karmaṇōḥ kr̥ti’</quote> iti kartari ṣaṣṭhīsmaraṇāt । <q>kartr̥̄ṇāṁ ca phalakalpanā ātmanē-
padādibhirliṅgaiḥ</q> । kartr̥̄ṇāṁ hi phalakalpanā । na punaḥ kartr̥vyatiriktānāṁ <quote>‘kartrabhi-
prāyē kriyāphalē’</quote> iti smaraṇāt । <q>ayamēvāsau bādaripakṣaḥ</q> । bādarērapi sammatō yaḥ
pakṣa iti । yaduktaṁ tr̥tīyē---<q>dravyaguṇasaṁskārēṣvēva saṁbandhāvagamaṁ manyantē na
yāgaphalapuruṣēṣviti । ēvaṁ ca kriyāsaṁbandha upapannō bhavati</q> yadi kartā
svargakāmaḥ ēvaṁ kriyayā saṁbadhyatē <q>anyathā hyadhikr̥tasya kriyayā saṁbandhō durbhaṇaḥ</q> ।
avagamyatē ca saṁbandhaḥ, anyathā hyēkavākyatā na syāt । yatassaṁbandhāntaraṁ nāsti tēna
<pb n="015"/>
<q>svargakāmādīni padāni kartr̥viśēṣaṇānyēva <quote>‘bhinnē juhōti’</quote> itivat</q> ।
yathā bhēdēnēna darśapūrṇamāsakartā viśēṣyatē tathā svargakāmādibhirapi । iyān viśēṣaḥ
hōmasaṁbandhārthaṁ darśapūrṇamāsakartā bhēdanēna viśēṣyatē । svargakāmanayā tu nānyatra saṁbandha-
yitumiti । cōdayati---<q>nanu caivaṁ sati</q> kartr̥niyamavidhānāt <q>kartrantara</q>bhūtānā-
mr̥tvijā<q>manupravēśō na prāp‍nōti</q> niyamēna nivartitatvāt । pariharati---<q>na
prāp‍nōtu nāma । naitāvatā</q> kartrantarānanupravēśamātrēṇa[ā] saṁbandhaḥ syāt । adr̥ṣṭa-
pūrvasya kalpanā''śrayituṁ śakyatē । <q>vacanādvā</q> r̥tvigvaraṇabharaṇavidhānāt kartranta-
rānupravēśa <q>upapannō bhaviṣyati</q> yata ēva ca kartr̥parāṇyētāni <q>ata ēva ca kāraka-
vibhaktēranutpattiḥ । tiṅābhidhānāt saṅkhyāyāḥ prathamāyāścōtpattiḥ ।
anyathāhi</q> kartr̥vyatiriktasyā<q>dhikāriṇaḥ vibhaktyantaraṁ vā mr̥gyaṁ śēṣalakṣaṇa-
ṣaṣṭhyā vā bhavitavyaṁ yajēta svargakāmasyēti</q> । yuktyantaraṁ cāha---<q>kartr̥nirdē-
śaścāyaṁ anvayavyatirēkābhyāmavagamyatē - yajēta svargakāmaḥ ijyatē svarga-
kāmēna iti</q>---anabhihitāyāṁ ākhyātēna kartr̥saṅkhyāyāṁ tr̥tīyānvayāt, abhi-
hitāyāṁ ca vyatirēkāt । yadi hi kartari tr̥tīyēyaṁ syāt tadaiva yujyatē nānyathā
kartaryēvēyaṁ tr̥tīyēti kartr̥nirdēśa ēvāyaṁ svargakāma iti । anyathāhi kartr̥nirdēśō na
syāt । tadāha---<q>bhāvasādhanēpi</q> svargakāmēnējyatē ityādau <q>tr̥tīyā na syāt
akārakatvāt svargakāmasya । yatpunaridamuktaṁ</q> adhikāraṁ kartr̥bhābā[va]vyatiriktaṁ
<pb n="016"/>
vinā <q>niṣphalaṁ karma bhavati na ca niṣphalē pravartanta iti । tatra brūmaḥ karma-
svābhāvyāt</q> karmaṇō'yaṁ svabhāvaḥ yadabhūtaṁ kiṁcidbhāvayatīti । tatra yāgādikamapi
karmāśrutaṁ <q>kimapi bhāvayiṣyati । tacca</q> karmaṇā<q>mabhyudayāya</q> bhaviṣyatīti abhyudaya-
rūpaṁ kimapi bhaviṣyati <q>abhyudayaḥ(tvaṁ)</q> viśiṣṭaśarīrēndriyādiprādurbhāvaḥ <q>nityēṣviva
bhavatpakṣē'pi</q> [yasya] svargakāmādīnyadhikāriviśēṣaṇāni tasyāpi matē jīvanādhikārē
phalāśravaṇē'pi karmasvābhāvyāt yathā kimapi phalamabhyudayarūpaṁ kalpyatē tathēhāpi
bhaviṣyati । ēvaṁ tāvat asatyapi vyatiriktē'dhikārē phalataḥ pravr̥ttirityuktam । idānīṁ
vināpyadhikāraṁ vināpi phalaṁ pravr̥ttirbhaviṣyatītyāha-<q>kartavyatāvagamācca karmānuṣṭhānam</q> ।
yaddhi kartavyatayā'vagamyatē tatra pravr̥ttiḥ <q>na punaḥ phalasambandhāt । phalasaṁbandhē</q>
hyaṅgīkriyamāṇē <q>pramāṇāntarāvagamyatā prāp‍nōti</q> vēdārthasya phalata ēva kartavyatā-
vaṁgamāt । <q>tataścānapēkṣatvāditi hēturuddhr̥ta</q> unmūlitō <q>bhavati sāpēkṣatvaprasaṅgāt</q>
pramāṇāntarānavagamyamānārthatayā hi anapēkṣatvam pramāṇāntarāvagamyārthatvē tu sāpēkṣatā
prāpnōti vēdārthasya । tataścānapēkṣatvaṁ prathamapādē uktam । upasaṁharati---<q>ataḥ karma
kartavyaṁ kartr̥bhiriti anadhikāraḥ</q> karturēvādhikāraḥ । ēvamākṣiptē saṁśayē samādhātā
āha---<q>ucyatē, nāyaṁ pūrvapakṣaḥ śrēyān svargakāmapadaṁ hyasmin pakṣē yathā na
saṁbadhyatē tathōpariṣṭādvakṣyāmaḥ</q> । anyathānupapadyamānaḥ svargakāmaśabdaḥ saṁbandhāntara
mavagamayatīti bhāvaḥ । punarākṣēptā āha---<q>yadyēvaṁ</q> yadi svargakāmaśabdō'nyathā nōpa-
padyatē <q>kathaṁ tarhi saṁśayaḥ- kiṁ dhātvarthaḥ sādhyatayōpadiśyatē uta kāma iti</q> ।
<pb n="017"/>
asyārthaḥ---ākhyātapadasaṁbandhāt yāgō'pi kartavyatayā pratibhāti, kāmanāsaṁyōgāt
kāmō'pi । tatra kaḥ sādhyatayā saṁbadhyatāmiti sandēhaḥ । kāmyata iti kāmaḥ
svargādiḥ । <q>nanu dhātvarthē sādhyē</q> dūṣaṇamidamuktaṁ svarga<q>kāmapadamanyathā</q>
kartr̥viśēṣaṇatvēna <q>na sambadhyata</q> iti । samādhātā āha---<q>na na sambadhyatē</q>, api
tu sambadhyata ēva । kutaḥ? aṅgatayā hi <quote>‘samudraṁ manasā dhyāyēt’</quote> itivat <q>kāmanaṁ
kartavya prāp‍nōti</q> । yadi dhātvarthaḥ sādhyō bhavati tadā tadaṅgatayā samudrasya
dhyānavat svargādikāmanāpi kartavyā bhaviṣyati । tēna svargakāmaśabdō'pi kāmanāmē-
vāṅgatayā samarpayan saṁbadhyata iti । <q>nanvēvaṁ satyubhayōḥ kartavyatā uktā bhavati</q> ।
dhātvarthakāmanayōḥ tataḥ kathaṁ saṁbandha ityarthaḥ । samādhātā āha---<q>na, satyamuktā,
guṇapradhānabhāvastvatra cintyatē</q> । ēkasya guṇatayā kartavyatā, aparasya pradhānatā ।
punaścōdayati - yadi svargakāmanāpi sādhyā <q>kathaṁ tarhi siddhārthatayā svargakāma-
śabdasya pūrvaḥ pakṣaḥ । pūrvapakṣō'pi sādhyārthatayaiva</q> tathā । <q>bhūtaṁ bhavyāyōpa-
diśyata iti ca kathaṁ bravīti</q> bhāṣyakāraḥ । samādhātā āha---<q>nāyaṁ dōṣaḥ</q>yasmāt
<q>bhūtamēvātrōpadiśyatē । na cēt pramāṇāntaraprāptamupādānasidhyarthaṁ kriyatē</q> ।
anyathā upādānāsaṁbhavāt । <q>upadēśē tu bhūtamēva</q> । tēna saṁbandhō'pyupadiśyatē ।
sādhyasādhanabhāvēna siddhārthatayā ca pūrvapakṣō'pyanupapannaḥ । bhūtavyapadēśaśca । yata
ēvamatra sandēhō na---kiṁ yāgaḥ sādhyaḥ uta kāma iti । <q>ata ēva caikādaśē
yadadhikaraṇaṁ tadapyapunaruktaṁ nyāyataḥ</q> । atra hi yāgaḥ sādhyatayā nōpadiśyata
ityuktam ।। tatra sthitē'pi yāgasya sādhyatvēnānupadēśē svargakāmādēḥ kartr̥viśēṣaṇatvaṁ
<note>1. avyavadhānasambandhata-mā.</note>﻿
<pb n="018"/>
nirākr̥tam । tadatra ayaṁ mūlabhūtassandēhaḥ---kiṁ svargakāmapadaṁ niyōjyasamarpakaṁ
uta nēti । tatra yadāhi niyōjyaviśēṣaṇaṁ tadā kāmyamānasya sādhyatā svārthatā ca
kāmyamānatayā cōpādānaṁ yāgasya ca sādhanatā । kāryaviśēṣaṇa pakṣē tu kāmyasiddha‍yarthatā
parārthatā ca । kāmanāyāḥ sādhanatayōpādānaṁ yāgasya ca sādhyatēti । <q>ēvaṁ sthitē
viśayē pūrvapakṣavādī bhūtaṁ bhavyāyēti pūrvapakṣitavān । śābdōktābhiśca
yuktibhiḥ</q> abhyuccayarūpābhiḥ । asyārthaḥ---ākhyātōpāttatayā yāgaḥ sādhyatayā
pratīyatē । na ca sādhyēna sādhyasya saṁbandhō yujyata iti bhūtārthatayaiva svargakāma-
śabdō'nvayaṁ yāti । tēnātra kartr̥viśēṣaṇataiva । vaiyākaraṇēna ca yā yuktaya uktāḥ <q>na</q>
kartr̥vyatiriktaḥ kaścinniyōjyō nāmāstīti tābhiśca kartr̥viśēṣaṇatēti pūrvaḥ pakṣaḥ ।</p>
<p>bhāṣyaṁ vyākhyātuṁ ākṣipati---<q>idamaparaṁ cintyata iti kathaṁ ? svarga-
śabdaḥ kiṁ prītivacanaḥ uta dravyavacana iti</q> । asyārthaḥ-yadi yāgassādhyaḥ
tathāpi kathaṁ dravyavacanatā svargaśabdasya । tathā yadi svargaḥ sādhyaḥ tathāpi kathaṁ prīti-
vacanatā । yō hi śabdaḥ svaśaktyā ca yadvacanō'vagamyatē tadvacana ēva yuktaḥ na
punaḥ sādhyatāsādhanatābhyāṁ vyavasthāpyatē । <q>tathā dvyaṣṭavarṣādyupanyāsaḥ dēśāpa-
lāpō'bhyupagamaśca nātīvōpayujyatē</q> । yadi yāgasya sādhyatayā dravyavacanatā
svargaśabdasya, tadā kiṁ <quote>“dva‍yaṣṭavarṣāḥ striyaḥ svarga”</quote> ityēvamādinā prayōgōpanyāsēna ।
tathā dēśāpalāpō'pi pūrvapakṣiṇō niṣprayōjanaḥ dēśasyāpi dravyatvāt dravyavacanatā hi
tasyābhimatā । tathā yadi dēśō nirākr̥taḥ tadā abhyupagamaḥ kimartha iti ।
samādhattē---<q>nanu cōktamasmābhiḥ kiṁ kāmaviṣayatayā svargaśabdaḥ prayuktaḥ uta
dravyaparatayēti</q> asyārthaḥ---nātra vācakatā cintyata iti । [kiṁ]tarhi ? prayōgaḥ ।
tēna sādhyatvāsādhyatvavicāraḥ tasya hēturbhavati । yadā svargaḥ sādhyaḥ tadā prītipara-
tayā prayōgaḥ yadā ca yāgassādhyaḥ tadā dravyaparatayēti prītiśabdaḥ । nacātra kāmya-﻿
<pb n="019"/>
mānāvasthā'bhiprētā । <q>yadyēvaṁ dēśāpalāpē kiṁ prayōjanaṁ ?</q> dravyaparatayā yadi
prayōgaḥ pūrvapakṣavādinō'bhimataḥ ēvaṁ tarhi dēśāpalāpē kiṁ prayōjanaṁ ? dēśasyāpi
dravyatvāt । uttaraṁ---<q>sādhanasiddhiḥ</q> prayōjanam । kāmanāyā yāgaṁ prati sādhana-
bhūtāyāḥ siddhiḥ prayōjanam । <q>sa kila dēśō jīvadbhirnōpalabhyatē । na cānupa-
labdhasyōpādānōpasarjanatā samudravadbhavati</q> । yathā samudrasyōpalabdhasya dhyānōpa-
sarjanatā saṁbhavati tathā'nupalabdhasya dēśasya kāmanōpādānōpasarjanatā na saṁbhavatīti ।
<q>atō dvyaṣṭavarṣādyupanyāsaḥ pēśalaḥ</q> । tasyōpalabdhasyōpādānōpasarjanatvasaṁbhavāda<q>bhyupa-
gamēpi dēśasya । yadyapi kēvalasukhaśravaṇādi</q>tyanayā yuktyā <q>tathāpyasmatpakṣō
na duṣyati iti pakṣasiddha‍yarthavacanamēva</q> । dēśasya svargatvē kadācidasmākaṁ pakṣō
na siddha‍yatīti manyasē tadapi nāstītyuktaṁ bhavati । tasyāpi kēvalasukhaśravaṇārthāpatti-
siddhasya kāmanōpādānōpasarjanatvasaṁbhavāt । <q>sāmānyāvagamē tu vyavahārāsiddhēḥ
sukhasādhanatvamātraṁ parigr̥hyata ityupasaṁhāraḥ</q> । kaściddēśō'stītyētāvatāpyavagamēna
kāmanāvyavahārasiddhēḥ sukha sādhanamātramēva ca kiṁ[na]gr̥hyata ityupasaṁhāraḥ kr̥taḥ ।
<q>ataḥ pūrvapakṣavādī yāga ēvōpadēśaṁ manyatē</q> । yāgaḥ sādhyatayōpādīyata ityarthaḥ ।
yata ēva yāgaḥ sādhyaḥ <q>ata ēva ca <quote>“bhāvārthāḥ karmaśabdāḥ tēbhyaḥ kriyā
pratīyēta”</quote> iti samarthitaṁ bhavati । anyathā</q> cādīnāmapi sādhyārthaḥ syāt tadā
<q>uktō virōdhaḥ</q> । saṁprati pūrvapakṣasāraṁ niṣkarṣayituṁ cōdayati---<q>nanu cāsmin
pakṣē yattat kimapi bhaviṣyati tathā bhaviṣyati । na hyakārakādhāraṁ kriyā-
<note>1. mā. tatra</note>﻿
<pb n="020"/>
<q>phalamupapadyatē</q> । na cādhārabhūtaṁ phalasya karmāravyaṁ kārakamupalabhyatē । <q>nanu ca
sōmaṁ yajatītyēvamādiṣu kārakamupalabhāmahē</q> । dēvatā karmabhūtā yāgē tadgataṁ phalaṁ
bhaviṣyati । nirākarōti---<q>tadidamayuktam navamē nirākr̥tatvāt prādhānyasya</q>
yadi yōgaṁ prati pradhānabhūtā dēvatā bhavēt tadā syādēvam । navamē nirākr̥taṁ dēvatā-
prādhānyaṁ vigrahādinirākaraṇēna । itaśca dēvatāyāḥ prādhānyaṁ nāstītyāha---<q>nanu
anirjñātapuruṣārthasya sākṣāt praṇāḍikayā vā saṁskārō nōpapadyata iti
saktvadhikaraṇē uktam</q> । sākṣāt praṇāḍikayā vā anirjñātapuruṣārthō'yam । tasya
saṁskārō nōpapadyata iti savatvadhikaraṇē darśitam । <q>na ca dēvatā puruṣārthatayā kēna-
cijjñāpitā । nanu ca dēvatā manuṣyān pālayantīti prasiddhiḥ</q> । tēna puruṣārtha-
tayā dēvatā jñāpitēti <q>nirmūlatvāt vaṭayakṣaprasiddhivat nādaraṇīyētyuktaṁ navama
ēva । nanu ca dēśasyēva yāgōpadēśaḥ pramāṇaṁ bhavitumarhati asyāḥ prasiddhēḥ</q> ।
yathā dēśaviśēṣasya sukhamātrāyatanasya svargapadābhidhēyasya yāgōpadēśaḥ tathā dēvatāyāḥ
manuṣyapālanakartr̥tvasyāpi bhaviṣyati । tanmūlā cēyaṁ prasiddhiriti । sa ēvāha---
<q>avaśyaṁ caitaddēva</q>tāprādhānyaṁ nityārtha<q>mabhyupagamanīyam</q> । tatra hi kriyāphalamēvābhyu-
dayō'bhyupēyaḥ । pariha rati---<q>naitadupapadyatē upadēśō hi yāgaṁ kuryādityētāva-
tyarthē pramāṇaṁ na punaḥ puruṣasyōpakārakō yāga iti</q> ।
<pb n="021"/>
<p>cōdayati---<q>nanu cānuṣṭhānābhāvāt tathāpi bhavatūpadēśaḥ [na] tathā
bhaviṣyatītyuktam । na hyanupakārakē kaścitpravartata ityuktam</q> । pariharati---
nanu cēdamapyuktaṁ kartavyatāvagamāt pravartanīyaṁ nōpakārāvagamāt sāpēkṣatva-
prasaṅgāt iti</q> । yadā ca kartavyatāvagamamātrēṇa phalaṁ vināpi pravr̥ttiḥ । <q>ēvaṁ ca
nityapratibandhakō'pyayamapratibandhaka ēva</q> । nityādhikārō bhavatā pratibandhakō
darśitaḥ sa pratibandhaka ēva na bhavati । tatra phalānabhyupagamāt । bandhaka upagrahō
yadīti lōkaprasiddhiḥ(?) । ēvamuktē ca pūrvapakṣavādī svābhiprāyasāramāviṣkarōti---
<q>yadyēvaṁ bhavatu tarhi sarvamēvēdaṁ nityavadanuṣṭhēyaṁ phalamapi tathāpyasmatpakṣaḥ
siddha‍yatyēva</q> yāgaḥ kartavyatayōpadiśyatē kartr̥viśēṣaṇaṁ ca svargakāmapadamiti । yatō
yāgaḥ kartavyatayōpadiśyatē <q>atō na kāmaḥ</q> kāmyaḥ <q>svargādiḥ sādhyō bhavati
bhūtatayā'vagamāt</q> । yadi svargaḥ sādhyō na bhavati <q>kathaṁ tarhi nityaṁ kāmya-
miti yājñikā bhēdēnōpadiśanti</q> sarvasya nityatvāt kāmō'syā nimittamiti ।
kāmyaṁ gōdva‍yacō'saṁkhyāparimāṇāśvādēryat iti yat । samādhattē---<q>nirmūlatvāda-
sadupadēśō bhaviṣyati</q> yājñikānām । punarākṣipati---yadi yāgassādhyaḥ <q>ēvaṁ
tarhi tadēvēdamāyātaṁ karturadhikāra iti</q> । sa ēvāha---<q>nirākr̥taṁ ca kartra-
bhidhānē svargakāmapadaṁ na saṁbadhyata</q> ityēkādaśādyē । samādhattē---<q>satyaṁ nirākr̥taṁ
nirupādānōpasarjanatvaṁ</q>, nirupādānē kāmē upasarjanatvaṁ nirākr̥tam । <q>sōpādā</q>-﻿
<pb n="022"/>
<q>nāyāṁ</q> tu kāmanāyāṁ <q>upasarjanatvaṁ</q> samudravat <q>sthāpitamēva । guṇatvēnābhi-
dhānāt</q> । kāmanāyāḥ karmaṇi guṇatvēnābhidhānāt । pr̥cchati---<q>kaḥpunarayōḥ</q>
sōpādānanirupādānapakṣayō<q>rviśēṣaḥ</q> । ubhayatrāpi kartr̥viśēṣaṇatvāt । uttaraṁ---<q>uktaṁ
sōpādānatvaṁ nirupādānatvaṁ ca</q> । ēkatra kāmanā upādēyā । anyatrānupādēyēti
viśēṣaḥ । praṣṭā āha---<q>satyamuktaṁ pratītau viśēṣaṁ pr̥cchāmi । pratītau cēt
saṁbandhōpagamatō viśēṣō'napēkṣaḥ kiṁ viśēṣābhidhānēna</q> । uttaraṁ---<q>satyaṁ yadi
viśēṣānapēkṣaḥ saṁbandhō'vagamyatē । sa tvanupādānē nāvagamyata ityuktam</q> ।
tasmā dviśēṣō vaktavyaḥ । upasaṁharati-<q>tasmānna kartr̥tō'dhikr̥tatvaṁ nāma pr̥thagasti
kiñ‍cit । vaktavyō vā</q> kartr̥tvādhikr̥tatvayō<q>rviśēṣaḥ । nanu ca pravartamānaliṅā-
dibhiḥ pravr̥ttiḥ kriyatē yathādarśitaṁ ṇijutpattau kurukurviti</q> । asyārthaḥ-pravartamānasya
pravartakalakṣaṇē prayōjakavyāpārē ṇijutpadyatē । tatra liṅādayaḥ prayujyamānā dr̥śyantē yathā
kurukurviti yathā । atō liṅādayō'pi pravartamānasyaiva pravr̥ttiṁ kurvanti । tēna vēdē
pravr̥ttisiddha‍yarthaṁ kartr̥tvātirēkyadhikr̥tatvaṁ nāma pr̥thak vācyamiti । kurukurviti
saṁbhramē dvirvacanam । yata ēva pravartamānasyaiva pravartanē liṅādayaḥ <q>ata ēva ca vēdaivāsau
mayaitatkartavyamiti uyāyaṁ tu na vēda iti bhāṣyē'pyasti</q> । anēna sāmānyēna
pravr̥ttaḥ upāyadarśanēna viśēṣē pravartata iti darśayan bhāṣyakāraḥ pravr̥ttapravartanē liṅādaya
iti darśayati । <q>darśitaṁ ca <quote>‘abhicaran yajēta’</quote> iti samāmananti nābhicarita-
vyamiti</q> । anēnāpi abhicārē tatsādhanē ca sāmānyapravr̥ttau viśēṣē pravartata iti
darśitam । pariharati-<q>na tāvadidaṁ śakyatē vak‍tum</q> pravartamānasyaiva pravartanē
<pb n="023"/>
liṅādaya iti lakṣaṇāśravaṇāt (lakṣaṇē śravaṇāt) । vidhau hi liṅādayaḥ śra/?/yantē ।
pravartakaśca vidhiḥ natvidamaparaṁ pravr̥ttasyāpravr̥ttasya cēti । <q>prayōgavyabhicārācca</q> ।
prayōgē vyabhicāra iti । apravr̥ttapravartanē liṅādiprayōgāt । ētadēva vivr̥ṇōti-
<q>lakṣaṇaṁ tāvat pravartamānasyāpravartamānasya vēti na viśēṣamācaṣṭē । prayōgō'-
pyājñādiṣu apravr̥ttasyaiva dr̥ṣṭaḥ । nanu pratipannājñasyaiva liṅādayō bhavanti</q> ।
asyārthaḥ - yaḥ pratipannājñaḥ yēnājñā pratipannā aṅgīkr̥tā yadi sa ēva taṁ pratyājñāṁ
dadāti । tēna sāmānyēna pravr̥tasya ājñayā pravartana[ā/?/t]pravr̥ttēḥ pravr̥ttapravata/?/nājñāmapi
prayōgamiti cōdayati(?) । pariharati---<q>na pravr̥ttapravartanē prayōgaḥ āmantraṇādiṣu
vyabhicārāt</q> । āmantraṇē hi apravr̥ttapravartanē prayōgō dr̥ṣṭaḥ । <q>ājñāyāmapyapravr̥tta-
pravartana ēva prayōgaviśēṣē'pravr̥ttasyaiva pravr̥ttiḥ kriyatē</q> । nanu sāmānyataḥ
pravr̥tta ēva viśēṣē pravartatē । tatrāha---<q>na ca sāmānyataḥ</q> pravr̥ttiḥ <q>liṅādibhyō'-
vasīyatē । viśēṣaniṣṭhatvāt</q> śabdārthasya । tēna yā pravr̥ttirviśēṣaviṣayā liṅādibhiḥ
kriyatē sā apravr̥ttasyaiva । yā tu sāmānyataḥ pravr̥ttā na tatra liṅādērvyāpāra iti ।
nanu pravr̥ttimātraṁ liṅādibhiḥ viśēṣaviṣayasaṁbandhē hi viśēṣaniṣṭhatēti । tatrāha---
<q>anvitābhidhānaṁ ca padānāmuktaṁ tadbhūtādhikāraṇē</q> । tēna viśēṣaviṣayatānvitā-
mēva pravr̥ttiṁ liṅādayō vadanti । <q>yatpunaridamuktaṁ ṇijutpattau kurukurviti darśayatīti
atrōcyatē---<q>na śabdaprayōgamātrāt śabdārthō'vagantuṁ śakyatē ananyathā-
siddhadarśanaṁ hi śabdārthaniyamē</q> hētuḥ । vācakatāṁ vinā yasya prayōgasya
<note>1. apravartasānasya ।</note>﻿
<pb n="024"/>
darśanaṁ nōpapadyatē sa prayōgō vācakatāṁ niyamayati । yasya tu lakṣaṇayā gauṇyā
vā vr̥ttyā sāmānyavācitayā darśanaṁ tatō na vācakatādhyavasānam । pravartakatā-
mātrābhidhāyakatayā ca pravr̥ttapravartanē prayōga upapadyata ēvēti na tatō
vācakatāyā niścayaḥ । kiṁñca sarvēṣāmēva <q>kāraṇavatāṁ</q> kāryāṇāṁ yada<q>vyabhicāri</q>
tadēva kāraṇamuktami<q>tyuk‍tam</q> । tēna vyabhicāritayā pravr̥ttapravartanamasya prayōgasya na
kāraṇam । yacca yacchabdaprayōgē kāraṇaṁ tat tadvācyam । atō na pravr̥ttapravartanam
liṅādīnāṁ vācyam । <q>nanu caivaṁ sati ājñādīnāmapyanaikāntika ēva prayōgaḥ</q>
ājñādīnāmapi apravr̥ttapravartanātmakānāṁ yaḥ prayōgassō'pi vyabhicārī । ṇijutpattau
pravr̥ttapravartanāt । tasmādubhayōrvyabhicārāt śabdārthaniyamē kāraṇaṁ vaktavyam ।
pariharati---<q>idamucyatē pravartanaṁ liṅādayō na vyabhicaranti sarvatrāvagatēḥ
pravartamānē ca ṇijutpattiviṣayē apravr̥ttē cājñādau । atō'nvayavyatirē-
kābhyāṁ tāvanmātramēva śabdārtha iti śakyatē vak‍tum । yatpunaḥ <quote>‘vēdaivāsau’</quote>
iti <quote>‘abhicaran yajēta’</quote> iti ca darśitaṁ tat sthitē vyatiriktē'dhikārē
kāmasaṁyuk‍tēṣu prāp‍tyaprāptivivakṣayōktam । iha tu vyatiriktō nāstī-
tyuktam । tasmādadarśanaṁ tat</q> । asyārthaḥ---ētadadhikaraṇasiddhāntē sthitē
satyētaducyatē kāmasaṁyuktēṣu karmasu adhikārāpāditasādhanabhāvēṣu phalābhiprāyēṇaiva
sāmānyataḥ pravr̥ttiḥ prāptā viśēṣatastvaprāptētyuktam । iha tvadhikāra ēva kartr̥vyati-
rēkēṇa nāstītyākṣēpaḥ । tēnāyaṁ granthaḥ pratipakṣatayōpanyasituṁ pūrvapakṣiṇaṁ prati na
<pb n="025"/>
śakya[ḥ/?/](m) । <q>yadi ca pravartamānasyaivāyamupadēśaḥ tadā upadēśārthataiva hīyatē
asyēdam sādhanamiti</q> siddhakarmaśaktisamarpaṇa<q>paratvāt</q> vākyasya । kasmāt punarēvaṁ-
paratvēpyupadēśasyārthavattā nāstītyāha---<q>na sādhanasvarūpē1 śābdaṁ pramāṇamastī-
tyuk‍tam, kiṁ tarhi ? anuṣṭhāna ēva</q> । uk‍tamidaṁ cōdanāsūtrē kārya ēvārthē
śabdasya prāmāṇyaṁ vyutpannamiti । vyutpattyapēkṣaṁ ca śābdaṁ prāmāṇyamabhyupagantavyamiti
na sādhanarūpē prāmāṇyam । kintvanuṣṭhāna ēva । <q>tasmādapravr̥ttapravatanamupadēśārtha
iti yuktam</q> । yata ēvāpravr̥ttapravartana ēva liṅādīnāmupadēśakatvaṁ <q>ata ēva ca
śabdavidaḥ pravartamānasya hētvabhidhānaṁ ṇicō manyantē । apravr̥ttasyaiva liṅā-
dīnām</q> । pravartamānasya hētōḥ pravartakasya(ā/?/pi) abhidhānaṁ ṇicā kriyatē । apra-
vr̥ttasya pravartakābhidhānaṁ liṅādibhiriti śābdā manyantē । anyathā ṇicō liṅādīnāṁ
ca tulyamabhidhānaṁ syāt । yatō'pravr̥ttapravartanamēva liṅādyarthaḥ <q>tasmāt kartavyatāva-
gatirēvānuṣṭhānahētuḥ na punaḥ phalābhilāṣaḥ</q> । kartavyatāvagatipūrvaṁ ca phalam ।
<q>tathā ca bhāvārthādhikaraṇē kuryādityuktvā svargakāmapadasaṁbandhāt svargaṁ
bhāvayēdityuktam । na svargakāmaḥ svargaṁ kuryāditi</q> phalāvagamapūrvakaṁ kartavya-
tāvagamō nōktaḥ । <q>avaśyaṁ caitadēvaṁ</q> yathā vināpi kartavyatābhyupagamō bhavatītya<q>bhyupa-
gantavyaṁ, anyathā yāvajjīvādiṣvanadhikāraḥ syāt</q> । kartavyatāvagatirna syāt
ityarthaḥ । kutaḥ <q>sādhyāntarābhāvāt</q> । yadi kartr̥tvātiriktō'dhikārō nāsti sarvēṣā-
madhikāraśūnyatayā samatvāt prayājādīnāmāgnēyādīn pratyaṅgataiva na syāt । tadāha---
<note>1. mā. na sādhanabhūtaṁ</note>﻿
<pb n="026"/>
<q>nanu caivamaṅgasaṁbandhō na prāp‍nōti</q> । pariharati---<q>na prāp‍nōtyaṅgasaṁbandhaḥ
yadi śrutyādīni na pramāṇāni</q> । nanu śrutyādīnāṁ prāmāṇyamadhikārāyatta-
mityatrāha---<q>na caiṣāṁ prāmāṇyaṁ sādhyāntaraprayuktaṁ</q> nityēṣvapi sāṅgōpadēśāt ।
yatrāpi phalaṁ nāsti nityē tatrāpi aṅgasaṁbandhāya(di) śrutyādītyabhyupagamāt । svargā-
dīnāmaphalatvē'pi prayājādyaṅgasaṁbandhō bhaviṣyati । ētaccāpātamātrēṇōktam । paramārthōttara-
māha---<q>yadi ca na prāp‍nōti</q> aṅgasaṁbandhaḥ <q>kiṁ kurmaḥ?</q> pramāṇānusāriṇō vayaṁ
yadi pramāṇatō na yāgasaṁbandhō bhavati na bhavatu । <q>uktaṁ cāsmābhiḥ</q> bādarimatānu-
vartibhiḥ <q>pr̥thak prayōjyā ēva bhavantu prayājādaya iti । yē punaḥ dr̥ṣṭārthāḥ</q>
dravyaguṇasaṁskārā <q>niyamāyōpadiśyantē naivānaṅgaṁ karturadhikārē'pi</q> । tadidaṁ
bādarērapi sammatam । pūrvapakṣamupasaṁharati---<q>tasmāddhātvartha ēvōpadēśaḥ na kāmē</q> ।
yāga ēva kartavyatāvagamē'pi <q>kathaṁ nityēṣu</q> pratiṣēdhēṣu phalaśūnyēṣu <q>anuśāsyā iti</q> ।
anuśāsyā iti rūpasiddhau yat‍naḥ kartavyaḥ <quote>“ētistu śāsvr̥”</quote> iti kyap bhavati ।
<q>saphalē'pi cāpravartamānāḥ kaṁ daṇḍanumarhanti</q> yē phalāyōpadiśyantē na svarga
ityartha(?) । ayaṁ ca kriyāvākyārthapakṣō lōkavyavahārānuguṇyāya । yē ca [phalāvagamē
satyapi] na pravartantē tēṣāṁ kartavyam । <q>ataḥ pravr̥ttyavagatirēva pravartanē hētuḥ</q> ।
na phalam । pravr̥ttyavagamē jātē'pi <q>apravartamānāḥ śrutamutsr̥janti kartavyaṁ na
kurvantīti । ataḥ sutarāṁ</q> tvatpakṣa ēva <q>śās‍trasyānanuṣṭhāpakatvam</q> । asmatpakṣē
<pb n="027"/>
---<q>nanu ca kartradhikārapakṣē niyōgō'narthakaḥ</q> । kathamanarthakaḥ ? uttaraṁ---<q>kartā hi
vyāpr̥tō vyāpr̥tān vyāpārayiṣyatīti vā kārakavyapadēśaṁ labhatē</q> । varta-
mānēna bhūtēna bhāvinā vā vyāpārēṇa kārakavyapadēśaḥ na punaḥ kālatrayē'pi vyāpārā-
bhāvē । vyāparanti iti prakr̥tya(na)ntaraṁ bhauvādikam na punaḥ pr̥ṅ vyāyāmē iti
taudādikaḥ । tataḥ kimityāha <q>tatra brāhmaṇādayō yāgādiṣu kiṁ vyāpr̥tavanta
iti kartr̥vyapadēśaṁ labhantē । atha vyāparantīti athavā vyāpārayiṣyantīti ।
yadi tāvadva‍yāpr̥tavantaḥ kiṁ niyōgaḥ kariṣyati । atha vyāparantīti
tathāpyanarthaka ēva</q> dvayōrapi pravr̥ttatvāt pravr̥rttthaṁ ca niyōga ityānarthakyam । <q>atha
vyāpārayiṣyantītyapyabhiprāyaḥ</q> । dūṣayati---<q>prāṅ‌niyōgādvijñānamidam
kutaḥ ?</q> yasya niyōgasaṁbandhō'sti sa tadvaśāt vyāpārayiṣyatīti jñāyatē । yasya
punarniyōgasaṁbandhō nāsti sa(ha)[na]vyāpāriṣyatītyētacchakyaṁ vijñātum । <q>niyōgādēva
bhaviṣyatīdaṁ jñānamiti cēt । na tarhi karturniyōgaḥ</q> niyuktasya kartr̥tvaṁ
<q>niyōgasaṁbaddhasya kartr̥tā prāp‍nōti tasmāt karturadhikārō durbhaṇaḥ</q> । pariharati---
<q>nanu caivaṁ sati sarvakārakasaṁbandhāpalāpaḥ prāp‍nōti</q> । prāṅ‌niyōgasaṁbandhāt
tatrāpi kārakatvāyōgāta । <q>kārakaśūnyāsu ca kriyāsu kiṁ niyōgaḥ
kariṣyati । athānuṣ‍ṭhēyatayā sarvakārakagrāmamavagamya tasya niyōgō</q>﻿
<pb n="028"/>
<q>bhaviṣyatīti kartaryapi tulyam । ēvaṁ kartr̥kartr̥kaṁ yat karma tat tēnaiva
kartavyamiti kariṣyamāṇābhiprāyēṇa</q> ca saṁbandhasiddhiḥ । yō yatra kartr̥tvēnāvagamyatē
tattēnaiva kartavyam । anyathā kartr̥niyamāvagamabādhaḥ । tataśca kariṣyamāṇābhiprāyēṇa
kartr̥tvēna saṁbandhaḥ siddha‍yati । <q>ataḥ kartraradhikārēpyanavadyam । avaśyaṁ caitat</q>
yatkartr̥kaṁ yatkarma tat tēnaiva kartavyamitya<q>bhyupagamanīyam</q> । siddhāntī kārakāṇāṁ
kārakātirēkiṇīṁ daśāṁ nāṅgīkarōti yathā karturadhikārē'pi anavadyarūpāt । <q>tēṣāmapi</q>
saṁbandhasiddha‍yarthaṁ hi yasmā<q>nnaivānyaḥ saṁbandhō vijñāyatē</q> viśiṣṭakārakaniyamavatīṁ
<q>niyōgasiddhiṁ muktvā</q> । ētaduktaṁ bhavati---yathā karaṇaviśēṣaniyamāt tadēva karaṇaṁ
tathā kartr̥viśēṣaniyamāt sa ēva kartā bhaviṣyati । upasaṁharati---<q>tasmādasaṁbandhō
vā prāṅ‌niyōgādabhyupagamanīyaḥ</q> । atha bhaviṣyadavasthāpēkṣayā niyōganimittaṁ
kārakāṇāṁ saṁbandhaḥ tadā <q>tannimittaiva</q> sā <q>prāgapi</q> viniyōgakartr̥<q>saṁbandhāvagati-
riti</q> । yadi punarēkasyāpi kārakasya saṁbandhō nābhyupagamyatē tadā kārakaśūnyāsu
kriyāsu niyōgānupapattēḥ niyōgaikaviṣayasya <q>sthitaṁ prāmāṇyamuddharaṇīyam</q> । na ca
tadyuktaṁ sthitatvādēva iti । atha kaściccōdayati---<q>nanu rājyādiṣu prāgadhi-
kārāt kriyākārakasaṁbandhō dr̥ṣṭaḥ</q> । tēna kimiti kariṣyamāṇābhiprāyēṇa saṁbandha-
siddha‍yā abhirucyatē । kīdr̥śē laukikē prayōgē ityatrāha---<q>ēvaṁkartr̥kē</q> rājyē ।
madhyē pr̥cchati---<q>kathaṁkartr̥kē ?</q> viddaccharābhijanakartr̥kē bhavānadhikriyata ityēvaṁvidhē
daṇḍanītyādiśāstravartini prayōgē viśiṣṭakartr̥viṣayaṁ prāguktvā adhikāraḥ k‍vaciducyata
iti । pariharati-<q>yuktaṁ rājyādiṣvatītēṣu</q> puruṣēṣu <q>tadguṇasya</q> vidhyādiguṇaśaktīnāṁ
<q>kartr̥bhāvadarśanāt</q> । asyārthaḥ - rājyādiṣu yukta ēvāyaṁ prayōgaḥ pūrvapuruṣāṇāṁ
<pb n="029"/>
yatkartr̥katvamavagataṁ tadabhiprāyēṇōcyatē viddaccharābhijanakartr̥ka iti । tathā saṁprati
na tasya tādr̥śē viṣayē kartr̥tvapradarśanāyēdamucyatē bhavānadhikriyata iti । tēna yukta-
mēva tatra bhūtakartr̥pradarśanam । <q>iha punaḥ niyōgādr̥tē puruṣāntaraṁ</q> kartr̥tvēna <q>na
śakyatē vaktuṁ</q> tatpūrvakatvāt sarvapuruṣāṇāṁ pravr̥ttēḥ । tēna bhaviṣyadabhiprāyēṇa kartr̥-
saṁbandhavarṇanam । <q>daṇḍanītyādiṣu punaḥ darśanāntarapūrvakatvādupadēśasyōpapadyētāpi
anubhūtakartr̥kēpi viṣayē puruṣaviśēṣasyādhikāraḥ</q> । kartrantarakartr̥kē karmaṇi
kartrantarasaṁbandhānupapattēḥ na kartr̥pratipādanamupapadyata iti kartr̥tvātiriktatā adhikr̥ta-
syōcyatē ataḥ karturanyō'dhikr̥ta iti tatrāha---<q>tatrāpi ca arhatyarthakathana-
mātramēvēti kartradhikāra ēva; nādhikārāt kartr̥tvam</q> । asyārthaḥ-viddaccharābhijana-
ityasyārthaḥ yatra rājyē viddaccharō'bhijātaḥ kartr̥tvamarhati tatra bhavataḥ kartr̥tvamiti na
kartrantarāvarōdhadōṣaḥ । ataḥ kartaivādhikr̥taḥ । (karturiti) <q>kartradhikārē ca svarga-
kāmitvaṁ kartr̥viśēṣaṇaṁ na phalaviśēṣaṇamiti siddham</q> । ēvaṁ ca <q>sarvaṁ
sarvasyānuṣṭhēyam</q> । yadi hi niyōjyaviśēṣaṇāni svargakāmādīni padāni syuḥ
tadā bhēdēnaiva kāmanōpādānāt sarvaṁ sarvasyānuṣṭhēyaṁ na syāt । yadā tu
kartavyatāvagamamātrēṇa kāmanāmaṅgabhūtāmupādāya karma kartavyaṁ tadā sarvaṁ karma sarvasya
puruṣasyānuṣṭhēyam tathā bhāgaśō vidyōpadēśō'yam । ēvaṁ ca bhāgaśaḥ bhāgēna karmōpa-
dēśēna <q>vidyōpadēśō'yaṁ sarvapuruṣasya sarvakarmānuṣṭhānāt kr̥ts‍nasiddhiḥ</q> cōdita-
kr̥ts‍nārthānuṣṭhānasiddhiḥ । ētaduktaṁ bhavati---sarvasya sarvānuṣṭhānaṁ vadan ēka ēvānuṣṭhā-
tēti darśayati । tēnātmaikyapradarśanamidaṁ anuṣṭhānōpadēśamukhēna । <q>tadidamuktaṁ</q>---﻿
<pb n="030"/>
<q>sarvamidaṁ brahma bhāgaśa upadēśamukhēna jñānatō'nuṣṭhānataścōpadiśyata iti</q> । tata-
stattvaṁ prakāśayēditi vidhānāt । karmavidhīnāṁ tattvajñānē viniyuktatvāt jñānatō
bhāgaśaḥ upadēśamukhēnātmaikyamupadiśyatē---sarvasya sarvamanuṣṭhēyamiti aikātmyamanuṣṭhānata
upadiśyatē । yata ēvāsmāt karmōpadēśāt aikātmyamavagamyatē <q>ata ēvōdgāraḥ
kartradhikāravādināṁ <quote>‘asatyē vartmani sthitvā tatassatyaṁ prakāśayēt’</quote> iti</q> ।
sarvōpadēśānāprayaṁ vidhiriti manyatē । tatastattvaṁ prakāśayēditi <q>sarvōpadēśānāṁ</q>
tattvaprakāśanāyāyaṁ viniyōgavidhiḥ, sarvōpadēśāstattvaprakāśanē viniyuktā ityarthaḥ । tēna
tatvaprakāśanē viniyuktatvāt karmōpadēśapratibhāsō'vidyaiva anyaparatvādvākyasya <q><quote>‘ta imē
satyāḥ kāmā anr̥tāpidhānā’</quote> iti śrutēḥ</q> । bhāgaśōbhāgaśa upadēśō'nr̥tamabhi-
prētaṁ tattvaprakāśanē viniyuktatvāt । atō'nyaparādvākyāt karmōpadēśapratītiranr̥tamiti ।
tathā ca <q>rāgādinibandhanaśca vyavacchēdō</q>'nr̥tamabhiprētam satyāḥ kāmādaya iti
śravaṇāt । tasmāt kārakādhikāradarśanāt adhikārāntaradarśanaṁ vyāmōhaḥ । anēna
prakr̥tamupasaṁhr̥tam । yata ēva ca kartradhikāraḥ <q>ata ēva ca dharmaśāstrakārāḥ paṭhanti-
kāmātmatā na praśastēti</q> kāmasiddhiṁ <q>phalasiddhimavaidikīṁ manvānāḥ</q> niṣphalatvāt
kāmanāyā(yāṁ) apraśastāṁ(statāṁ) kāmātmatāmāha । kāmyō hi <q>vēdādhigamaḥ karma-
yōgaśca vaidika</q> iti <q>jñānē karmaṇi ca viniyōgaṁ manyatē</q> । yadā aikātmya-
lakṣaṇatattvapratipattiparatayā sarvōpadēśā viniyuktāḥ tadā vihitatvāt kāmyō vēdādhi-
gamō vēdārthādhigamaḥ । yadā ca (na) karmōpadēśamātrapara[rā] bhāgaśa upadēśāḥ tadā
vēdē'pi vihitatvāt karmayōgō'pi kāmya ēva । <q><quote>“sarvaṁ khalvidaṁ brahma tajjalā-</q>﻿
<pb n="031"/>
<q>niti śānta upāsīta ityamumēva kartradhikārapakṣaṁ brāhmaṇavādō dyōtayati ।</q>
kathaṁ dyōtayatītyāha---<q>kāmyē hi</q> kartavyatayā <q>upadiśyamānē na sarvakartr̥sādhya
karma bhavati । bhēdēna</q> adhikāriviśēṣaṇabhūta<q>kāmadarśanāt । ataḥ sarva-
syaikyaṁ na siddha‍yati ।</q> sarvasya sarvānuṣṭhānapakṣē sarvō'nuṣṭhātā ēka iti siddha‍yati
sarvasyaikyam । <q>tataśca puruṣa ēvēdaṁ sarvamityādayō mantrārthavādā anupapannā
na syuḥ ।</q> nanu ca atrāpi pakṣē bhēdavādānāṁ kā gatirityāha---<q>mēdavādāstu māgaśa
ēva cēdupadēśō yaḥ karmaviśēṣaviṣayaḥ tadāścita iti parihr̥tam । ēkatvaṁ
tu pāramārthikē bhēdē kimāśritaṁ bhaviṣyati ।</q> yata ēva kartratirēkī niyōjyō
nāsti <q>ata ēva bhagavān pāṇiniḥ pacyādiṣu</q> dhātuṣu <q>kriyākārakavyatirēkēṇa
na niyōgārthē niyōjyaṁ nāma karmāntaraṁ smarati । nanu 1yujirapi pacyā-
diṣvēva paṭhyatē</q> tēna hi pūrvasyaiva yujēḥ karmasmaraṇāt pāṇininā niyōjyō'pi
smr̥ta ēva । pariharati---<q>satyaṁ paṭhyatē na punaḥ yujēḥ karma yāgādiṣu kartēti ।</q>
ētaduktaṁ bhavati । pūrvaṁ niyōjyasya sataḥ paścāt kartr̥tvamiti na smarati । ē(ka)ta-
marthamagr̥hītvaiva punaścōdayati---<q>nanu ca bhavataivēdamuktaṁ kartā hi niyujyata iti ।</q>
ēvaṁ ca vadatā <q>tadidamuktaṁ bhavati yāgādiṣu kartā yujēḥ karmēti ।</q> paraharati---
<q>yadi yujēḥ sādhanaṁ kartr̥rūpaṁ niyujyata ityucyatē siddhō naḥ pakṣaḥ</q> yadā kartuḥ
niyōjyatvaṁ smarati tadā siddhaḥ ēva pūrvaḥ pakṣaḥ <q>kiṁ tarhi idamuktaṁ na smarati</q>
<note>1. tipūrvakayujērityarthaḥ---mā.</note>﻿
<pb n="032"/>
bhagavān pāṇiniriti । akārakābhiprāyaṁ taduktam ।</q> akārakabhūtaṁ niyōjyaṁ
na smaratītyarthaḥ । ētadēva vivr̥ṇōti---<q>tatra kāmē sādhyē pūrvaṁ tāvat niyōgaḥ
tataśca niyōgāt kartr̥tvaṁ</q> niyōga <q>ityarthāntarāpattiḥ arthāntarē cānavagatastati
rastītyuktam । tadidaṁ kāmināṁ phalāśaṁsanaṁ ākāśē bakabandhana(mivaṁ)-
prabhaṁ kāmināṁ mōha ityuktam । tasmāt kartradhikāraḥ sūribhiruktaḥ bhūtaṁ
bhavyāyōpadiśyatē itya</q>nayā yuktyā । yata ēva kāmōpayōgēna[kāmō'pi niyōgēna na]
sādhyatē <q>ata ēva cākhyātabhēdōpyupapadyatē kiñ‍cidguṇakarma kiñ‍citpradhāna-
karmēti । kāmyē punassādhyē sarvākhyātānāṁ guṇabhāvāpattiḥ</q> phalaṁ prati guṇa-
bhūtatvāt । <q>tataśca tāni dvaidhamiti sūtrārthō'nupapannaḥ syāt । nanu ca nityābhi-
prāyaḥ sūtrārthī bhaviṣyati ।</q> nityānāṁ phalābhāvāt । <q>na nityābhiprāyaḥ</q>
sūtrārthaḥ । <q>tatrāpi</q> nityēṣvapi <q>kāraṇaṁ arthāntarāpattidarśanāt <quote>“yaistu dravyaṁ
cikīrṣyata”</quote> iti guṇataiva prāp‍nōti ।</q> asyārthaḥ---yadā kāmādhikārē yāgā guṇa-
bhāvēnākhyātēnōcyantē tadā nityādhikārēpi guṇabhāvēnaivākhyātēnābhidhānaṁ kartavyam ।
anyathā'nēkārthaprasaṅgāt । na ca guṇabhāvō nirviṣayaḥ kārakāṇāṁ viśēṣadarśanēna
<pb n="033"/>
tadarthatayā guṇabhāvōpapattēḥ । <q>asmatpakṣē punaḥ dravyaparatayā upadēśē guṇabhāvaḥ ।
kriyāparē hyupadēśē prādhānyamiti sūktam ।</q> nanu dravyacikīrṣāmātrēṇa sūtrakārō
guṇabhāvamāha na punardravyaparatvēnōpadēśasya, tatrāha---<q>cikīrṣyata iti cōpadēśābhi-
prāyēṇa ।</q> yadēva hi śāstrālōcanayā pradhānaṁ pratibhāti tadēva cikīrṣyatē nānyaditi ।
tēna yāgādiṣu kriyāparatvē upadēśasya pradhānakarmatā । dravyaparatvē tu guṇakarmatēti
siddhaṁ dvaividhyam ।</p>
<p><q>atrābhidhīyatē । sa nāma kartr̥viśēṣaṇaṁ bhavati yasya viśēṣaṇa-
bhāva[vē]kāraka upapadyatē । iha punaḥ prītyapagamē tadēva tu dravyaṁ na svarga-
śabdābhilapanīyam ।</q> ataḥ[na] prītivacanaḥ svargaśabda iti । <q>kimatō yadyēvaṁ ?</q>
uttaraṁ---<q>idaṁ tatō bhavati---iṣṭaṁ kāmasya viṣaya iti । tataḥ kiṁ ? nēṣṭaṁ
paraniṣpattayē bhavati ।</q> iṣṭarūpā prītiḥ yāganiṣpattyarthā na bhavati । <q>iṣṭārthaṁ hi
sarvam ।</q> ētadēva vivr̥ṇōti---<q>ētaduktaṁ bhavati---iṣṭasaṁyuktē hi vākyē tadartha-</q>
katayaiva <q>hyanvayō'nyēṣāṁ padārthānām ।</q> atastathātra vākyārthō varṇayitavyaḥ
yathā iṣṭaniṣpattyarthaḥ itarēṣāṁ padārthānāmanvayō bhavati । tatra yadi kartr̥viśēṣaṇatā''-
śrīyatē samudravadupasarjanatā svargasya syāt । niyōjyaviśēṇatvē tu vakṣyamāṇanyāyēna
kāmyasiddhiparyantatvānniyōjyabhāvasya iṣṭārthē padārthānāṁ [anvayō] bhavatīti niyōjya-
viśēṣaṇatā svargasyāśrayaṇīyā । yadidamasmābhiruktaṁ <quote>‘nēṣṭaṁ paraniṣpattayē’</quote> iti
tadidamuktaṁ---prītirūpatvāt kāmasaṁbandhācca iṣṭārthaścānvayō'nyēṣāṁ padārthānāṁ
<q><quote>“karmāṇyapi jaiminiḥ phalārthatvāt”</quote> <quote>“phalaṁ ca puruṣārthatvāt”</quote> iti ।</q>
﻿<pb n="034"/>
iṣṭatva dēva phalasya na <q>kratvarthaṁ</q> phalamityartha । phalaṁ ca puruṣārthatvādityatra cōdayati---
<q>nanu cēṣṭaḥ svarga ityuktam</q> prītirūpatvāt kāmasambandhācca iṣṭārthaśca nvayō'nyēṣāṁ
padārthānāmityuktam । <q>sa ca puruṣārtha iti vipratiṣiddham ।</q> pariharati---
<q>apuruṣārthasya vā kathamiṣṭatā</q> icchāviṣayō hīṣṭa ityucyatē । ātmasaṁbandhinī ca
prītiriṣṭēti nāpuruṣārthasyēṣṭatā । <q>ēvaṁ tarhi puruṣārthamēvēdaṁ sarvamityuktaṁ bhavati</q>
nēṣṭārthatā । rāddhāntī parituṣṭa āśāstē---<q>satyamēvaṁ prājñō'pyāyuṣmān
bhava ।</q> punaścōdayati <q>iṣṭōpanyāsastarhi kimarthaḥ ?</q> śāstrasya puruṣārthatvādēva
niyōjyaviśēṣaṇatā svargakāmasyōcyatāmiti bhāvaḥ । uttaraṁ <q>nēṣṭārthatvādr̥tē
puruṣārthatā sidhyati</q> śāstrasya । puruṣārthēnaiva śāstrēṇa bhavitavyamiti nāsti pramāṇam ।
iṣṭatvādēva tu svargasya puruṣārthatā śāstrasya sambhavatīti sārtha ēvēṣṭōpanyāsaḥ
yadidaṁ puruṣasya karmajanyaphalayōgitayā karmaṇi śēṣitvam sa cāyamadhikāra
ityucyatē ।</q> īśvaravacanō hyadhikr̥taśabdaḥ । asmin grāmē ayamadhikr̥taḥ īśvara
iti gamyatē । tēnaiśvaryamēvādhikāraḥ karmaṇi । yata ēva ca kasyacit karmaṇyapyaiśvarya-
masti <q>ata ēva tulyēpi kartr̥tvē svāmikarmakaravyapadēśaḥ ।</q> yadi kartr̥tvāti-
riktaṁ svāmitvaṁ na syāt । tasmādadhikārādēva svāmivyapa/?/dēśaḥ । parārtha karmakāritvācca
karmakaravyapadēśaḥ । atra cōdayati---<q>nanu ca yāgē naiva karmakarassambhavati ।</q> svatyāga-
rūpatvēna yāgasya svayamēva kartēti na puruṣāntarādyanupravēśassaṁbhavati । pariharati---
<q>na nāma padārthē</q> yāgamātrē saṁbhavati । <q>śāstrārthē tu</q> adhikārasādhanībhūtē yāgē
anēkapadārthōpakr̥tē padārthāntarānuṣṭhānasiddhayē <q>saṁbhavatyēva</q> karmakaraḥ । <q>padārthāstu</q>﻿
<pb n="035"/>
<q>sāmarthyēnāpi vyavatiṣṭhēran ।</q> kañcidēva kaścidēva padārthaṁ karōti na sarvaḥ sarvam ।
<q>nanu ca bhāvārthāḥ karmaśabdā ityuktam ।</q> asyārthaḥ-bhāvārthāḥ karmaśabdā ityatra
bhāvārthānāṁ sādhyatvamuktam na ca sādhyadvayamēkasmin vākyē saṁbadhyata iti । <q>na ca
kāmē sādhyē yāgē kartr̥tvamupapadyata iti</q> kāmyē svargādau sādhyē yāgē kartr̥tvaṁ nōpapadyata
iti yāgē kartr̥tvābhāvāt kartr̥saṁkhṅ‍yāvācinī yajēḥ parā kiñcidvibhaktirna yujyatē । <q>kathaṁ
svargaśabdē iṣṭavacanē grāmādiṣvadhikārasiddhiḥ</q> grāmādiśabdānāmiṣṭavacanatvābhāvāt ।
anantaraṁ cōdyaṁ pariharati---<q>uktaṁ kāmaviṣayatayā svargādyuya/?/nyāsō na kāma-
viśēṣaṇatayēti ।</q> ētaduktaṁ bhavati-kāmaviṣayavacanatayā svargādīnāṁ siddhāntō'bhi-
mataḥ, sacāyaṁ prakāraḥ grāmādiṣvaviśiṣṭaḥ iti । <q>nanu cānvayavyatirēkau svarga ēva
saṁbhavataḥ ।</q> pariharati---<q>uktamasmābhiḥ viṣayapradarśanārthāvanvayavyatirēkau ।</q>
anvayavyatirēkābhyāṁ hi prītivacanatayā svargaśabdasya kāmaviṣayatayā svarga ucyata
iti । <q>kāmasaṁyōgāttu grāmādīnāṁ viṣayatvasiddhiḥ ।</q> na hyakāmyaṁ kāmanā-
marhatītyuktam । tasmāttēṣvapi siddhō'dhikāra iti । dvitīyaṁ cōdyamanubhāṣatē---<q>yadapi
kāmyē sādhyē yāgē kathaṁ kartr̥tvamiti ।</q> pariharati---<q>kēna vōktaṁ yāgē kartr̥tva-
miti । yāgē tvadhikāraḥ tatsiddha‍yarthaṁ cārthāt kartr̥tvaṁ</q> īśvarataiva ।
niṣpattimantarēṇa kriyāyāḥ phalabhāvō(vē) nōpapadyata iti yāgasiddhau puruṣasya kartr̥tvam ।
yata ēva yāgēpyarthāt kartr̥tvaṁ <q>ata ēva saṅkhyānivēśaḥ</q> । yadi svargasiddhau kartuḥ
satō yāgē'dhikāraḥ tadā karturadhikāra ityucyatē । yāgē kartussatō'dhikārō nāsti ।
kintu yāgē'dhikr̥tasya kartr̥tvamiti tēna nāsti dōṣaḥ । lōkavyavahārānusāritayā
<pb n="036"/>
svapakṣē'bhyuccayamāha---<q>lōkē'pi cānyatrādhikr̥tō'nyat sādhayati ।</q> tathā
<q>rājakarmasvadhikr̥tō'mātyaḥ svārthaṁ sādhayati । tatsiddha‍yarthaṁ tu rājakarmaṇi
kartr̥tvam ।</q> prathamaṁ cōdyamanubhāṣya pariharati---<q>yadapi bhāvārthāḥ karmaśabdā iti
yatrādhikāraḥ</q> tēbhyaḥ <q>phalāvagatirityuktaṁ bhavati ।</q> asyārthaḥ - yadidaṁ yāgasya
sādhyatvamuktaṁ bhāvārthāḥ karmaśabdā ityanēna tēnēdamuktaṁ bhavati yēṣu yāgēṣu bhāvārthēṣvadhi-
kāraḥ tēbhyaḥ phalāvagatiriti । ētadēva vivr̥ṇōti-<q>tēna sādhanēna svārthamabhinirvarta-
yēdityarthaḥ ।</q> tēnādhikārī viṣayabhūtēna bhāvārthēna sādhanēna svārthamabhinirvarta-
yēdityarthaḥ । ētaduktaṁ bhavati - bhāvārthaḥ sādhanatayaiva saṁbadhyatē । sādhanasya hi
tādr̥śaṁ rūpaṁ yat kartr̥vyāpāraviṣayō bhavati । yathā paraśuḥ । udyamananipātanalakṣaṇō hi
kartr̥vyāpāraḥ paraśuviṣaya ēva na sākṣāt dvaidhībhāvaviṣayaḥ । tathāpi dvaidhībhāvassādhyaḥ
sādhanamēva paraśuḥ । ēvamihāpi puruṣaprayatnasādhyau svarganiyōgau । na ca tayōḥ
sākṣāt puruṣaprayat‍naviṣayatā । kintu yāgādēḥ sādhanasya tathā sati abhūtasvabhāvatvāt
bhāvārthānāmutpattiranēna puruṣaprayat‍nēna । na caitāvatā sādhanatvahāniḥ sādhyatvahāniḥ
sādhyatvāpattirēva vā, niyōgasya phalasya sādhyatvāvagamāt । tēna sādhanabhāvāpattyaiva
yāgādēḥ kartr̥vyāpāraviṣayatayā sādhyatā bhāvārthādhikaraṇē pradarśitā । kathaṁ punaḥ
anyaviṣayasya kartr̥vyāpārasyānyasādhyatā bhavēt ? uddiśya pravr̥ttatvāt । niyōgaṁ phalaṁ
cōddiśya kartr̥tvavyāpāraḥ pravartatē । nāntarīyakatayā tu sādhanībhūtabhāvārthaviṣayō
bhavati nāntarīyakakartr̥vyāpāraviṣayatvādēva bhāvārthānāṁ anīpsitakartavyatā iṣyatē ।
yata ēva bhāvārthāḥ sādhanatathaiva saṁbadhyantē <q>ata ēva tr̥tīyāsāmānādhikaraṇyāt
ud‌bhidādīnāṁ nāmatā uktā ।</q> anyathā hi tr̥tīyāntānāṁ bhāvārthani(i)ṣṭhatvāna-
vagamāt icchāsāmānādhikaraṇyaṁ(na)syāt । yadi svarga ēva sādhyaḥ <q>tarhi kimidamuktaṁ</q>﻿
<pb n="037"/>
<q>nāmnaḥ sakāśāt kartavyatā nāvasīyata iti । kēna vōktaṁ tadanyathā</q>,
prātipadikaṁ kartavyatāṁ nāvagamayatyēva । <q>kathaṁ tarhi kāmasya kartavyatā ?</q>
uttaraṁ---<q>iṣṭatvāvagamāt</q> iṣṭaviṣayatvādityuktam । nanu yadi niyōjyō'sau vākyārthē-
'nvayī syāt tadā iṣṭatvāvagamāt niyōjyaviśēṣaṇatayā'nvayaḥ syāt na cāsā-
vastītyāśaṅkya mūlayuktimāha---<q>avaśyaṁ caitadēvamabhyupagantavyam ।</q> kartr̥vyati-
riktō niyōjyō'vaśyāṅgīkaraṇīyaḥ । <q>na hi kriyākārakasaṁbandhamātrāvagamā-
danuṣṭhānāvagatiḥ । dēvadattaḥ kāṣṭhaiḥ sthālyāmōdanaṁ pacatītyēvamādiṣu</q> varta-
mānāpadēśēṣu satyapi kriyākārakasaṁbandhē anuṣṭhēyamityavagamābhāvāt । <q>nanu ca
liṅādibhyō'nuṣṭhānāvagatirbhaviṣyati ।</q> dēvadattaḥ pacēt iti liṅādiyukta-
vākyaśravaṇē pravr̥ttidarśanāt anuṣṭhānāvagamaṁ ca vinā tadasaṁbhavāt liṅādibhyō'nuṣṭhā-
nāvagatirbhaviṣyatīti vijñāyatē । <q>kasya liṅādayō'nuṣṭhānaṁ jñāpayanti iti ।</q>
asyārthaḥ-yadyapi liṅādayaḥ kāryabōdhakatayā anuṣṭhānāvagamaṁ kurvanti iti yaśca
svasaṁbandhitayā'nuṣṭhānamavabudhyatē sa pravartatē । tēna yasyānuṣṭhānaṁ jñāpayanti liṅādayaḥ
sō'dhikārī tāvadaṅgīkaraṇīyaḥ । yadarthaṁ hi yatkarma tasya tatra kartavyatāvagatiḥ ।
yasya niyōjyatvaṁ tasyādhikāritā । tēna pūrvaṁ niyōjyatvēna dēvadattādīnāṁ saṁbandhaḥ ।
paścādadhikāritāyāmanuṣṭhānāvagatiḥ । tatō'nuṣṭhānamiti ।</p>
<p><q>nanu ca kartarītyuktam ।</q> karturanuṣṭhānaṁ liṅādayō'vabōdhayantītyuktam ।
pr̥thak pariharati---<q>ayuktamuktam । itarētarāśrayaprasaṅgāt ।</q> yasyānuṣṭhānāvagatiḥ
tasya kartr̥tā । yasya ca kartr̥tvaṁ tasyānuṣṭhānāvagatirityuktam । <q>tathā ca karturni-
yōgō'narthaka iti ।</q> yadi ca kartr̥tvaṁ yāvatsampannaṁ kimaparaṁ kāryatvāvagamēna ।
<pb n="038"/>
itarētarāśrayaṁ vivr̥ṇōti---<q>yadi hi niyōgāt1 kartr̥tvaṁ kartr̥tvē ca niyōga iti
itarētarāśrayāpattiḥ ।</q> tasmānniyōga ēva pūrvamaṅgīkaraṇīyaḥ tatō <q>niyōgāt
kartr̥tvaṁ mantavyam । niyōjyāvagatistu anyataḥ ēvāyamatra ।</q> niyōjyō
nāma kāryasya bōddhā kāryaṁ prati bōddha‍r̥tayā svargakāmādaya upādīyantē । lōkē ca
saṁbōdhanavibhaktiyōgāt bōddha‍r̥tayā'nvayō dēvadattādīnām । tēna lōkavyavahārānu-
sārēṇāpi niyōjyō vākyārthānvayīti siddham । yadīṣṭasaṁbandhānniyōjyaviśēṣaṇa-
samarpakatā ēvaṁ tarhi <q>yāvajjīvādiṣu kathaṁ ?</q> siddhāntī pr̥cchati---<q>kathaṁ vā'tra
na bhaviṣyati ?</q> pūrvapakṣī tvāha---<q>siddhavadupadēśājjīvanasya</q> yadi sādhyatayā
jīvanamupadiśyatē tadā sādhyatvāvagamāt tadānuguṇyēna niyōjyaviśēṣaṇaṁ syāt ।
yadā tu siddhavajjīvanamupadiśyēta tadā na niyōjyaviśēṇatā । rāddhāntaikadēśī
vadati---<q>tvayaiva tarhyuktaṁ na jīvanaṁ kartr̥viśēṣaṇatayā'nvēti siddhatvādēvēti ।</q>
dūṣayati---yadi tāvat siddhatvādēvēti niṣpannatvādēvētyabhiprāyakaṁ <q>ayuktamidaṁ siddha-
mēva hi kārakaṁ viśēṣaṇatayā'nvēti na sādhyam ।</q> atha siddhatvādavagatatvāditi
mataṁ tatrāha---yadi nāma viśēṣaṇaphalamatra na sambhavati <q>na punaranvayō'pi anvayācca
phalāvagatiśśābdī, na phalavatō'nvayaḥ sāpēkṣatvaprasaṅgāditi ।</q> yadi phalamava-
gamyānvayō varṇyatē tadā phalāvagamāpēkṣaṁ vēdasyāvabōdhakatvamiti sāpēkṣatā syāt ।
<q>tasmāt kathamatrādhikārō</q> jīvanādiṣviti <q>vaktavyam</q> ।</p>
<p><q>ayamucyatē---yāvajjīvamiti yāvacchabdō nānvēti kartr̥viśēṣaṇa-</q>
<note>1. tanniyōgāt</note>﻿
<pb n="039"/>
<q>pakṣē । kathaṁ ? na yāvajjīvaṁ prayōgassaṁbhavati</q> phalārthinō yāvajjīvaṁ prayōgassaṁ-
bhavati । (yadi)<q>vītāyāṁ phalēcchāyāmaprayōgāt ।</q> yadi jīvanaṁ kartr̥viśēṣaṇaṁ bhavati
tadā svargakāmādhikārānupravēśitā, nādhikārāntaram । naṁ ca phalārthitayā yāvajjīvaṁ
prayōgassaṁbhavati । yadi (jīvi)hi vītāyāmapi phalēcchāyāṁ prayōgaḥ syāt tadā
jīvanaṁ prayōgē vyāpyēta । na caitadasti । tasmādyathā jāvanavyāptiḥ prayōgē (na)syāt
tathā vācyam । nimittabhūtē ca jīvanē vyāptirupapadyata iti nimittatvamēva jīvana-
syābhyupēyam । <q>tacca</q> jīvananimittaṁ[ttatvaṁ] <q>adhikr̥tasaṁbandha upapadyatē ।</q> adhi-
kārāyattatvādanuṣṭhānasya na kartr̥saṁbandhē nimittatvōpapattiḥ । <q>kartr̥saṁbandhē hi yāvadē-
vōktaṁ yajētēti tāvadēva jīvatā yaṣṭavyamiti ।</q> tēna na nimittatvōpapattiḥ ।
nanu mābhūnnimittatvaṁ kimētēnētyatrāha---<q>yāvacchabdānupapattirdarśitā ।</q> asati
nimittatvē (na)kartr̥viśēṣaṇaniyōjyaviśēṣaṇasandēhē niyōjyaviśēṣaṇataiva nyāyyā prāthamyā-
dityāha-<q>na ca prākkartr̥tvasaṁyōgāt niyōjyāparijñānē kartr̥tvasiddhirityuktam ।</q>
api ca kartr̥viśēṣaṇapakṣē ānarthakyāt <q>pakṣāntarāvalambēnāpi (na) prayōjana-
vattā vaktavyēti nyāyavidō manyatē ।</q> tēnārthavatī niyōjyaviśēṣaṇatā''śravaṇīyā ।
yathā avaśyāśrayaṇīyatayā niyōjyaviśēṣaṇatā(yā) svargakāmādīnām । <q>na tarhi
iṣṭatvādadhikārasiddhiḥ ।</q> rāddhāntī āha---<q>na nāma</q> yadyapyavaśyāśrayaṇīyatayā
niyōjyaśravaṇaṁ tathāpīṣṭatvaṁ adhikāriviśēṣaṇatvē na na hētuḥ, api tu hēturēvēṣṭatvēna । na
hi akriyārthatā akriyārthatvēna cādhikāriviśēṣaṇamiti nēṣṭam । paraniṣpattaya iti
syāt kriyārthatā । akriyārthatvē ca tadarthataiva kriyāyāḥ tadarthā ca kriyā niyōjya-
viśēṣaṇatvē bhavatīti niyōjyaviśēṣaṇatvaṁ niścīyatē । upasaṁharati---<q>iti siddhō
<pb n="040"/>
<q>naimittikē nityē cādhikāraḥ । yatpunaridamuktaṁ 1sādhanatvēnētarēṣāmiva kāra-
kāṇāṁ kartr̥tvasiddhiriti ।</q> yathā karaṇādīni kārakāṇi sādhanatvēnāvagamyantē
tathā kartāpi sādhanatvēnaivāvagamyatē । <q>ataśca kriyāsaṁbandhitayaiva niyōjyāva-
gatiriti ।</q> anubhāṣya dūṣayatiḥ---<q>ayuktamidaṁ, anuṣṭhānatō'pi kriyāsaṁbandhō-
'vagamyatē saṁbandhāntarasyāvidyamānatvāt ।</q> asyārthaḥ---karturhi kriyāsaṁbandhō
'nuṣṭhānanibandhanaḥ । na cānuṣṭhānāvagatiṁ vinā'nuṣṭhānamasti । na cādhikāraṁ
vinā'nuṣṭhānāvagatiḥ karmaṇi । na ca svasaṁbandhikāryabōdhaṁ vinā'dhikāraḥ । tēna
niyōjyatā prāgāśrayaṇīyā । <q>tasmāt yathōktamēva nyāyyam ।</q> iṣṭatvāvagamāt
svargādēḥ, iṣṭārthatayā ca sakalapadārthānvayāt niyōjyaviśēṣaṇatā svargakāmādē(ryu)ruktā,
tāmakṣamamāṇa āha---<q>karmaṇi niyujyamānasya</q> svargakāmasya <q>kāmasiddhau yāgaḥ
karaṇamiti kasya śabdasyātra nimittabhāvaḥ ?</q> asyārthaḥ-lōkavyavahārānusāri-
tayā karmaiva kāryatayā liṅādibhiravagamyatē । niyōjyō'pi ta dēva kāryamavabudhyatē na
karmaṇyēva niyuktiṁ tathā ca sati karmaṇi niyujyamānasya svargakāmasya kāmasiddhau
kāmyamānaphalasiddhau yāgaḥ karaṇamiti kasya śabdasyātra vyāpāraḥ ? na kasyacidapīti
bhāvaḥ । tēna niyōjyaviśēṣaṇatvē'pi nēṣṭārthatayā sakalapadārthānvaya iti na tadbalēna
niyōjyaviśēṣaṇatayā niścīyatē । tadēva prapañcayati-<q>yajētēti yajistāvat</q> yāga-
mātramācaṣṭē, na punastasyānyasaṁbandhitām । <q>vibhaktirapi tatrākhyātī yāga-
sādhanaṁ kartāraṁ</q> vaiyākaraṇamatyā <q>tadantargatāṁ vā saṅkhyāṁ</q> mīmāṁsakamatēnācaṣṭē <q>na
punaryāgasyānyārthatāmapi । svargakāmapadamapi ca svargaṁ puruṣasyēṣṭatayā jñāpa-</q>
<note>1. sādhyatvēnētarēṣāmiva</note>﻿
<pb n="041"/>
<q>yati na punaryāgaṁ prati prādhānyaṁ svargasya kāmasya</q> vā ityanādaraḥ । <q>vibha-
k‍tistu prathamā'vyatirik‍tārthaiva</q> na prādhānyāvabōdhikā । <q>jyōtiṣṭōmādayastu
nāmatvāt yāgābhidhānaparatantrāḥ</q> tatsāmānādhikaraṇyēna nāmamātrāvagamāt ।
<q>na ca yajētēti śabdaḥ yāgaṁ karaṇatvēnācaṣṭē ityuktam । tasmānnirmūlamēvēdaṁ
yāgēna svargaṁ sādhayēditi</q> jñānam । <q>yō'pyatra niyōgārthaḥ</q> kāryātmakaḥ <q>sa kāmē
vā puruṣaṁ niyuṅk‍tē yāgē vā</q> । kāmō vā kāryatayā'vagamyatē yāgō vā ।
<q>atō'nyataratra niyōgamātrāvagatirbhaviṣyati na punastayōḥ parasparaṁ
saṁbandhāvagatiḥ</q> ।</p>
<p><q>nanu cēṣṭatvaṁ nānyathōpapadyatē yadi na yāgāt kāmasiddhirityuk‍tam ।
kvēdaṁ dr̥ṣṭam ? iṣṭatvaṁ sādhanādr̥tē na bhavatīti । iṣṭatvādēva</q> icchāviṣaya-
tvādēva <q>tadiṣṭaṁ bhavati</q> । āśaṅkyati---<q>iṣṭaṁ sādhyatayā'vagamyata iti cēt</q> ।
dūṣayati---<q>ayuktaṁ kēna śabdēnāsya sādhyatōcyatē । kāmasaṁbandhamātramavagamyatē
svargasya na punaḥ sādhyaḥ siddhō</q> vētyavagamyatē । sādhyatvēpi cānyasādhyasyaiva kāmanā-
yōgō na viruddha‍yatē । <q>tasmādvak‍tavyamatra nimittaṁ yēna yāgasya kāraṇatā'vagamyatē
varaṁ pūrvapakṣa ēvāstu</q> kartr̥viśēṣaṇaṁ svargakāmanimittamiti bhāvaḥ । asyārthaḥ - lōkē
vyavahārānusāritayā karmaiva kāryatayā liṅādibhiravagamyatē । niyōjyō'pi tadēva
kāryamavabudhyatē tēna karmaṇyēva niyuktiḥ । tathā ca sati karmaṇi niyujyamānasya svarga-
kāmasya kāmasiddhau kāmyamānaphalasiddhau yāgaḥ karaṇamiti kasya śabdasyātra padaṁ
<pb n="042"/>
vibhaktiyōgāt । upasaṁharati---<q>tasmādbhavatvadhikāriviśēṣaṇaṁ svargakāmapadaṁ,
bhavatu svargakāmō niyōjyaḥ na punaryāgēna svargaṁ sādhayēditi</q> jñānaṁ bhavati
<q>nimittābhāvāt</q> ।</p>
<p>siddhāntī vadati---<q>atrābhidhīyatē kāmyamānatvēna svargaḥ puruṣaṁ viśina-
ṣṭītyuktam</q> । kāmī tu niyujyata ityētadapyuktam । <q>bhāvārthē ca niyōga ityētada-
pyuktam । sēyaṁ niyōganiyōjyaviṣayatayaikavākyatā na vā'yathārthatvē
ēkavākyatā saṁbhavati</q> । yasya yō'rthaḥ padasya tasya tamatikramyaikavākyatā na saṁbhavati
padārthānāmēva vākyārthatvāt । <q>niyōgasiddhiśca vākyārthaḥ</q> kāryaṁ hi niyuñjānaṁ
[ñjat]puruṣaṁ niyōga ityucyatē tasya siddhirvākyārtha iti cōdanāsūtrē uktam ।
<q>tatra vāvat yadi yāgasya kartavyatā</q> ucyatē <q>tadā niyōjyārthō nānvēti
niyōgē</q> । sa hi svargaṁ kāmayatē । yadi ca yāga ēva kartavyaḥ svargakāmitayā
tarhi puruṣō niyōgē nānvēti api puruṣamātratayā । na ca puruṣamātraṁ svargakāmēnō-
cyatē । <q>atha kāmaḥ</q> svarga ēva kartavyatayōcyatē, ananvitō viṣayaḥ syāt
niyōjyēna । <q>tataścaikaniyōgāvagatiḥ pīḍyēta</q> । yadyēvaṁ tarhi yāga ēva kartavyaḥ
ityatrāha---<q>yāgaprādhānyē cōktō dōṣaḥ</q> niyōjyānanvayalakṣaṇaḥ <q>tasmāt kāmapradhāna-
tayaiva ēkaniyōgasaṁbandhaḥ</q> । yāgēna svargaṁ sādhayēditi tvāśrīyamāṇē sarvānvayō-
papattiḥ । tadidamuktaṁ bhāṣyakārēṇa---<quote>“api ca yasya svarga iṣṭaḥ syāt sa yāgamabhi-
<note>(1) m. s. ēkasaṁbandhaniyōjyasambandhāvagatiḥ</note>﻿
<pb n="043"/>
nirvartayēdityasaṁbaddhamiva anyadicchatyanyat karōti”</quote> iti (6-1-3) asādhana-
bhūtē kāminō niyōjyatayā saṁbandhō na syādityarthaḥ । nirnimittatāṁ kāmasya nirāka-
rīti---<q>padamatra nimittamiti śakyatē vak‍tum</q> । svargakāmapadamēva yāgasya sādhya-
tayāsvargamāha । yajētēti padamēva svargasādhanatayā yāgamāha । nanvatraivaṁvidhārthatā na
pratīyatē ityatrāha---<q>yattvabhidhānāvivēkapratipādanamuktaṁ tadanvitābhidhānēnaiva
pratyuktam</q> । anvitābhidhāyīni padānyuktāni tēnānvayayōgyatayā svargādipadānāmēvaṁ-
bhūtārthatvamasti । <q>ēvaṁ tarhi tadbhūtādhikaraṇa ēvaitatparihr̥tam</q> । tadbha‍ūtādhi-
karaṇē hi vr̥ddhavyahārasiddhārthābhidhāyakatayā upādānamityuktam । tēnātrāsiddhā ēvaṁ-
vidhārthatā nōpapadyatē iti tēnaivēdaṁ parihr̥taṁ pratyuktamityasyārthaḥ । samādhattē---<q>asaṁbaddhaiva
padapadārthāvagatirityētāvatparihr̥tam</q> । asaṁbaddhānyēva padāni padārthāścāsaṁbaddhā
ēva ityētāvat tatra parihr̥taṁ bhabati । kuta ityāha---<q>pratibhāsyānyāpōhāvāpōddhāra-
pratipakṣatayā tadadhikaraṇam । na punaḥ padaiḥ padārthamātrābhidhānapratipattayē</q> ।
nimittaśūnyapratibhāsamātraṁ saṁsr̥ṣṭavākyārthāvagatiriti । tathā anyāpōhaviṣayō vikalpa-
mātramētaditi । tathā vidyamānapadārthāvāpōddhārēṇa vyutpannā vākyārthamavagamayanti
ityētāvatā pūrvapakṣaṁ nirākartuṁ tadadhikaraṇam । na punaḥ padairanvayavyatirēkānu-
vidhayipadārthamātramabhidhīyatē ityēvaṁ param । tadanēnānvayābhidhānāt anvayānavagati-
rnirākr̥tā । <q>tasmādyāgēna svargaṁ sādhayēditi yuktam</q> । atō niyōjyaviśēṣaṇatvē
iṣṭārtha ēvānvayō nirvahatīti tadēvāśrayaṇīyam । ēṣā cātra darśanasthitiḥ---cōdanāsūtrē
kāryaṁ vāvayārthō na siddhamiti sādhyatē । tasya tu kāryasya svasaṁbandhitayā bōddhā
niyōjyō'stīti ṣaṣṭhādyē vyutpādyatē । kāmini ca niyōjyē kāmakāryayōḥ sādhyasādhana-
bhāvō'stīti bādaryadhikaraṇavyutpādyamēvātrōcyatē, niyōjyāvagamanibandhanatvāt । tacca
kāryaṁ kāmasādhanatvānvayayōgyamapūrvaṁ kriyātirēki ityapūrvādhikaraṇē sthāpyatē । tēna ca
<pb n="044"/>
kāryēṇa saha sādhanatayā bhāvārthō'nvayaṁ yātīti bhāvārthādhikaraṇē nirdiśyatē । sādhanī-
bhūtaśca bhāvārthaḥ niyōgamavacchindat viṣayō bhavatīti śabdāntarādhikaraṇē nirūpyata
iti । <q>kimidaṁ <quote>‘asādhakaṁ tu tādarthyāt’</quote></q> iti । <q>asādhakamidaṁ vākyaṁ</q>
syādityarthaḥ । yadi ca yāga ēva kartavyatayā cōdyatē tadā niyōjyābhāvāt saṁbhūya-
kāritvāt padānāṁ naivēdaṁ vākyaṁ kañcidarthamavabōdhayēt ।</p>
<p>nanu ca nimittatvakalpanāyāṁ na kasyacidēkasya nimittatā śakyatē
vak‍tumityuktam</p> । na padavyatirēki vākyaṁ na ca kasyacit padajātanimittatā ।
tēna nimittaśūnyēyamavagatiḥ । pariharati---yata ēvaikasya na nimittatā'sti <q>ata
ēva sarvasyētyucyatē</q> । parasparānvitābhidhāyitayā sarvāṇyēva padāni asyārthasya
nimittaṁ bhavanti, anyathā'nvitābhidhānānupapattēḥ । yadi sarvapadajātaṁ parasparānvayabōdhē
nimittaṁ kathaṁ tarhi vākyādhikaraṇē pratipadanimittabhāva uktaḥ atrāha---<q>pada-
padārthavivēcanē hi pratipadanimittabhāva ityucyatē</q> । anvitēṣu padārthēṣu
ēkaikasya padasya nimittabhāvō vr̥ddhavyavahārē vyutpannaḥ । tatpratipādanadvārēṇa
<q>vākyārthē punaḥ sarvamēva nimittam</q> । vākyārthō hi anvitānēkapadārthaviśiṣṭaḥ
sacaikasya padasya na śakyaṁ pratipādayitumiti sarvasya tatra nimittabhāva <q>ityuktaṁ tatraiva ।
niyōganiyōjyasaṁbandhēna kiṁ saṁbandhābhidhānaṁ</q> saṁbandhapratipādakaṁ śabdaṁ <q>smarati</q>
pāṇiniriti <q>yaduktaṁ tadayuktaṁ śakyatē hi ṣaṣṭhīsmaraṇēna sarvamidamupasahartum</q> śēṣaṁ
karmādibhyaḥ (pratipādakaṁ vyatirēkiṇaṁ) vyatirēkapratipādakaṁ smaratā sarvamēvōpasaṁhr̥taṁ
bhagavatēti śakyatē vaktum । paramārthatastu <q>abhidhānaṁ punaḥ saṁbandhiśabdānāmani-</q>﻿
<pb n="045"/>
<q>yatamēva bhagavataḥ</q> pāṇinēḥ sarvasaṁbandhaśabdō bhagavatā smaryata iti niyamō nāsti
<q>kr̥ttaddhitasamāsēṣvadarśanāt</q> । santamapi kr̥taṁ kēlimarābhiṁ(?) taddhitamapi yantrādi
samāsamapi adhītapūrvaṁ idaṁ bhagavānna smarati । atassatāmapi śabdānāṁ smaraṇādarśanāt
[a]smaraṇēna na śabdābhāvō'rthābhāvō vā vaktuṁ śakyata iti । <q>ēvaṁ ca niyōga-
siddha‍yarthatvāt vākyārthasya phalataḥpravr̥ttirityētat parihr̥taṁ bhavati</q> । yadi hi
anyataḥ phalamavagamyēta tadā tadvaśēnaivādhikārē siddhē pravr̥ttiriti niyōganiyōjya-
saṁbandhō nāvagamyatē । yadā tu niyōgasiddhiḥ kathaṁ syāditi vākyēna vākyārthaḥ
pratipādyatē tadā tadanuguṇakalpanēti na phalataḥ prathamapravr̥ttiḥ । yadi phalaṁ niyōga-
labhyamēva <q>kathaṁ tarhi phalaṁ na vidhīyata iti tantrē vyavahāraḥ</q> । uttaraṁ---
<q>niyōgārthatvē'vagatē nimittacintāyāṁ</q> padārthō hi vākyārthapratipattau nimittam ।
tēna taccintāyāṁ idamanyataḥ prāptaṁ <q>idamanyata ēvēti kalpanā, na punaḥ vākyārthē
kiñcit prāptaṁ nāma</q> niyōgānvitatayā na kiñcit prāptaṁ nāma <q>dadhnā juhōtītyatra
pradarśitam</q> । ēkagranthēnāha---<q>padavākyaviṣayamaviviktavijñānamatrākulīkarōti
mandadhiyaḥ</q> । padaṁ vākyaṁ ca yē viviktaṁ na jānanti tēṣāṁ mandadhiyāmēṣā ākulatā
kathaṁ tadēva prāptamaprāptaṁ cēti । yē ca punaḥ padavākyē viviktē jānanti tē padārthā-
vasthāyāṁ prāptāyāṁ vākyāvasthāyāṁ cāprāptatāṁ niścinvantyēva । ēkagranthēnāha---<q>na padaṁ
nāma vākyē kiñcidasti na padārthāḥ kēcana vākyārthē</q> । vākyāvasthāyāṁ padaṁ
nāma nāsti । vākyāvasthāyāṁ padārthā nāma kēcana na santi । kutaḥ ? <q>viśēṣāva-
gatirhi vākyārthaḥ</q> । arthaviśēṣō'vagamyamānō vākyārthaḥ <q>tadavagatihētuśca vākyam</q> ।
atō viśēṣāvagamāvasthāyāmavagamyamānatayā vākyārthē padārthō nāsti । viśēṣāvagama-
<note>1. sandhātuṁ</note>﻿
<pb n="046"/>
daśāyāṁ cāvagamakaṁ padaṁ nāsti । tēna vākyārthē sarvamēvāprāptaṁ padārthavibhāgaṁ darśayan
idamāha---<q>nimittakalpanāyāṁ tu padaṁ padārthāścēti vyapadēśaḥ</q> । kaścidēva varṇa-
samudāyaḥ kañcidarthamanvayitayā''cakṣāṇō vākyārthē nimittībhavati । tēna tadabhi-
prāyēṇa padapadārthavyapadēśaḥ । tēna tāmāśritya prāptatayā yadi vākyārthadaśāyāṁ padārthā
nāma na santi <q>ēvaṁ tarhiṁ padapadārthajñānamanr̥tamēvētyuktaṁ bhavati śābdairivēti</q> ।
pariharati---<q>na nimittatā'nr̥tamiti badāmaḥ । kintvavagamyamānāvasthāyāṁ</q>
vivēkō nāsti <q>vākyārthē avagamakatayā ca vākyē</q> ।</p>
<p>yata ēva padapadārthā nimittatayā santi <q>ata ēvōktaṁ</q> padēbhya <q>ēva hi padārtha-
pratyayaḥ padārthēbhyō vākyārthasya</q> । pramēyatvādēkasya pratītyavacchitannaḥ pratyaya iti
<q>nimittanaimittikabhēdāśrayam</q> । padāni svārthānanvitān vadanti vākyārthē nimittatāṁ
yānti iti nimittanaimittikabhēdāśrayamēva taduktaṁ, na punaḥ pramitau bhēdaḥ ēkasya
vākyārthasya pramēyatvāt ēkasya pratītyavacchinnasya pramāpakatvāt । <q>śābdaistu nimitta-
mapyapahnutamiti viśēṣaḥ</q> । kasmāt ? tēṣāṁ hi matē pratyastamitāvayavavibhāgaṁ vākyaṁ
vācakam । mīmāṁsakamatē tu padānyēvārthadvārēṇa vākyārthamavagamayantītyuktaṁ tadbhūtā-
dhikaraṇē । <q>tadidaṁ vākyapadīyamityuktam</q> । vaiyākaraṇamatē hi vākyamēva kēvalaṁ,
padaṁ nāma nāsti । tēna tadbhūtādhikaraṇamēva vākyapadīyamiti tatraivōktam । <q>vākyārtha-
mātr̥kāyāṁ</q> cāsmābhiriti ।</p>
<p>atra cōdayati---yadi niyōgō'nuṣṭhānākṣēpakatayā'vagabhyatē tadā niyōjyaṁ
vinā'nuṣṭhānānupapattēḥ niyōjya āśrīyatē । na ca niyōgō'nuṣṭhānākṣēpakaḥ niyōga-
śabdāvagamyamānasya tadāha---<q>bhāva</q> .... .... .... tō liṅādi । abhidhēyasyāpi
yā'nuṣṭhānākṣēpakatāvagatiḥ sā kālpanikī । anēnābhiprāyēṇāha---<q>kiṁ nimittapūrvasya</q>﻿
<pb n="047"/>
<q>yajēḥ vidhyarthō vācyaḥ iti</q> na tāvadvācya iti śakyatē vak‍tum । vācyaścētkimi-
tyanuṣṭhānaṁ na pratipādayati । pariharati---<q>asti kiñ‍cidvācyam</q> । kiṁ tadvācyaṁ ?
<q>svarūpatō vācyō na pramāṇata iti</q> viyōgavaśēna nidhyarthaḥ svarūpatō vācyaḥ
na pramāṇataḥ । dharmamātraṁ niyōgaśabdaḥ[bdēna] ucyatē । anuṣṭhānapramāṇabhāvāliṅgitastu
gharmī liṅādibhiḥ । kutaḥ punarayaṁ vibhāgō'vagamyatē ata ēvētyatrāha---<q>kāryāva-</q>
gamyatvāt [yatra]pramāṇakāryamanuṣṭhānarūpaṁ avagamyanē tatra pramāṇatō'bhidhānaṁ, yatra tu na,
tatra s‍varūpatō'bhidhānamiti vibhāgaḥ । yadi pramāṇabhāvō nāsti kathaṁ tarhi kr̥dantēnābhi-
dhānamiti tatrāha---<q>abhidhānasya padārthamātraniṣṭhatvāt</q> । padārthamātratayā svarūpa-
mātrēṇābhidhānōpapattēḥ na svarūpēṇa liṅādibhirabhidhānam । <q>tasmālliṅādibhirēva
pramāṇatō'bhidhānaṁ na kr̥dantairiti niś‍cīyatē । tathā vyavahāradarśanāt vyava-
hārapūrvakatvācca padārthāvagatēḥ</q> liṅādiyuktavākyē'nuṣṭhānadarśanāt kr̥dantaśravaṇē
cādarśanāditi । <q>ataḥ kalpanāpakṣō'pi pratyuktaḥ</q> । uktēna nyāyēna kalpanārthē
pramāṇābhāvāt । <q>yadi ṣaṣṭhyā smr̥tyupasaṁhāraḥ kathaṁ tarhi svargakāmō yajēta iti
prathamā</q> prātipadikārthamātranimittā prathamā niyōjyasyātiriktatayā'tra na prātipadikārtha-
mātratā । ataḥ śēṣatvāt <q>ṣaṣṭhī vā syāt aśravaṇaṁ vā vibhaktēḥ</q> yadi ṣaṣṭhyapi na
yuktā । <q>ucyatē । naiva niyōgāpēkṣēyaṁ prathamā, kiṁ tarhi kārakāpēkṣā</q> ।
niyōgāpēkṣāyāṁ (vi)niyōjyaḥ prātipadikārthātirikta iti prathamā na syāt kartr̥bhāvā-
pēkṣāyāṁ cākhyātēnaiva karturabhihitatvāt śuddhaḥ prātipadikārtha iti prathamōpapattiḥ ।</p>﻿
<pb n="048"/>
<p><q>nanu ca</q> niyōgāpēkṣāyāṁ hi <q>niyōjyapūrvakatvāt kriyākārakasaṁbandhasya
tatsaṁbandhinyaiva vibhakta‍yā bhavitavyam</q> । prathamōpanipātiniyōjyamātrāpēkṣayā
nibhaktyā bhavitavyam , na paścādbhāvikārakāpēkṣayā । <q>satyamāha bhavān</q> niyōjyaḥ
prathamabhāvīti <q>kintu na liṅvācyē niyōgē vibhaktissaṁbhavati</q> । nanu ṣaṣṭhī
śēṣatvalakṣaṇā saṁbhavati tatrāha---<q>saṁbandhamātrāpēkṣiṇī ṣaṣṭhī na vyāpāraviśēṣā-
pēkṣiṇī</q> । asyārthaḥ - kriyākārakagarbhaḥ śēṣasaṁbandhaḥ । tatra kriyākārakabhāvaṁ
tiraskr̥tya tad‌dvārā pariniṣpannē saṁbandhē ṣaṣṭhī prayujyatē । na punarvyāpāraviśēṣasaṁbandhē
tasyāśēṣatvāt karmādirūpatvāt । <q>liṅādibhiśca viśēṣō'vagamyatē</q> niyōjyaniyō-
k‍tr̥bhāvaḥ । yadi niyōjyatayā svargakāmasyāvagatiḥ <q>tarhi</q> karmatvāt <q>dvitīyā bhavatu</q> ।
na, dhātunā <q>anupāttattvāt niyōgavyāpārasya</q> । niyuktilakṣaṇō[ṇā]hi dvitīyā
na bhavati satyapi(na)[ca] vyāpāravyāpyatvē । kuta ityāha-<q>dhātūpāttavyāpārē hi
dvitīyādayaḥ</q> । tadēva kuta ityāha---<q>bhāvāpēkṣitvāt kārakābhidhānasya</q> ।
kārakē hi dvitīyādayaḥ । bhāvāpēkṣayā ca kārakāṇyabhihitāni vaiyākaraṇaiḥ । tathāpi
kimityāha---<q>dhātūpāttasya bhāvatāmicchanti</q> । dhātvarthādēva kuta ityāha---
<q>kēvalaḥ śuddhō bhāva ityabhidhīyatē</q> iti vadantaḥ । tēnādhātvartharūpatvānniyuktēḥ na
bhāvarūpatvam । abhāvarūpatvē ca na kārakatvam । akārakatvē ca na dvitīyēti ।
<q>tasmāt paścādbhāvyapi kartr̥bhāvō'tra vibhaktyutpattēḥ hētuḥ । prātipadikārtha-
mātratayaiva niyōgasiddhiḥ</q>[ddhēḥ] । vibhaktiṁ vināpi svargakāmaprātipadikārthaparyālō-
canayaivōktēna nyāyēna niyōgasaṁbandhasiddhiḥ svargakāmādīnām । yata ēva prātipadi-
kārthamātratayaiva niyōgasiddhiḥ <q>ata ēva cābhihitē karturēkatvē na dvitīyāprasaṅgaḥ</q> ।
yadi kartā nābhihitaḥ syāt tadā paratvāt tr̥tīyayaiva dvitīyā bādhitā satī na bhavēt ।
abhihitē kartari tr̥tīyāyāmasaṁbhavantyāṁ yā dvitīyā bhavati tatrēyamaparā yuktiḥ । prāti-﻿
<pb n="049"/>
padikamātravalēnāpi karmatvasiddhiriti । ata ēva cēti cakārō hētvantarasamuccayē ।
ata ēva lakārēṇābhidhānasiddhiśca । yata ēva niyōjyatayā svargakāmaḥ svargakāmaprāti-
padikaparyālōcanayā pratibhāti ata ēva lakārēṇābhidhānasiddhiśca । anyathā dhāturēva
kāryamabhidadhat niyōgamabhidadhyāt lōkavyavahārānusārēṇa । svargakāmē hi phala-
paryantē niyōjyē tadanvayayōgyatayā dhātvarthātiriktaṁ kāryaṁ lakārēṇābhidhīyata iti tatra
tatrōktam । yadi hi svargakāmaprātipadikaparyālōcanayā tasya niyōjyatvaṁ na pratibhāsatē
tadā niyōjya āśrīyamāṇō'pi lōkavyavahārānusārikriyākāryatvānurūpō jīvati navā
na phalaparyanta āśrīyatē । ka[tata]ścāpūrvakāryābhidhāyikā[tā] liṅādērna syāt iti
darśanasthitiranusaraṇīyā ।</p>
<p>nanu svargasiddhēḥ yāgātmakabhāvadvayasaṁbhavāt yadyapi yajēḥ kartr̥tvamabhihiṁta
tathāpi svargasiddhau kartr̥tvasyānabhihitatvāt tr̥tīyā syādēvēti tatrāha---<q>bhāvadvayō-
panyāsaśca pratyuktaḥ dhātvantarānupādānāt</q> । svargasiddhēḥ dhātvantarēṇānupādānāt
na tēnāpi kriyākārakavibhaktiyōgāḥ । nanu yadi kartr̥tvamapi svargakāmasya tadā
kartr̥viśēṣaṇatvamapi svargasyāsti । tēna svargō'pi guṇabhūta iti tatrāha-<q>guṇapradhāna-
bhāvaśca kārakābhiprāyēṇētyētadapi parihr̥tam</q> । kārakābhiprāyēṇa kēvalaṁ guṇa-
pradhānabhāvaḥ svarganiyōgayōḥ । niyōjyadaśāyāṁ tu pradhānataiva svargasya guṇataiva yāgasyēti
na dōṣaḥ । yata ēva kārakāvasthāyāmiyaṁ vibhaktiḥ na niyōjyāvasthāyāṁ <q>ata ēva
kāmigatā saṅkhyā'tantram ākhyātagataiva nādrīyatē</q> । yadi hi kāmigatā
saṅkhyā niyōjyāvasthāyāmēva syāt tad‍balēnaiva ēkasyādhikāraḥ siddha‍yēt nākhyāta-
gatāyā ādaraḥ syāt । yadā tvēṣā adhikārapūrvakakartr̥daśāvasthaivāśrīyatē tadā nādhi-
kāraniyamāyālamiti ।</p>
<note>1. mā. vyāpriyatē</note>﻿
<pb n="050"/>
<p>yadi svargakāmō niyōjyatayā saṁbadhyatē na kartr̥tayā <q>idamaparaṁ tarhi kathamakā-
minaḥ pravr̥ttirnāstīti</q> । yāvatā akāminō'pi pravr̥ttyā bhāvyam । nanu kāma-
sidhyarthatvātpravr̥ttēḥ kathamakāminaḥ pravr̥ttirāśaṅkyatē ityatrāha---<q>niyōgaparatvācchā-
strasya</q> niyōgasiddha‍yarthā hi kāmitā na niyōgaḥ kāmasiddha‍yartha ityuktam । niyōga
ēva kāryatāprayōjyaḥ । tasya kartrā vinā siddha‍yanupapattēḥ । kāmanāviśēṣaṇatvēna
tasya lābhāt niyōgārthā kāmitā । atō'kāminō'pi pravr̥ttiḥ syāt । pariharati---
<q>niyōgārthasiddha‍yarthatvāt kāmanāyāḥ</q> । niyōgārthasiddha‍yarthē vā kāmitvē kathama-
kāminaḥ pravr̥ttiḥ ityāśaṅkyatē ? cōdayitā''ha-<q>naivāśaṅkyatē aṅgatā tu kāminaḥ
prāp‍nōti</q> । niyōgaṁ prati kāminō'ṅgatā prāpnōtītyucyatē na cēṣyatē mīmāṁsakaiḥ ।
pariharati---<q>avivēkō'trāparādhyatē bhavataḥ । dhātvarthāpēkṣō hyaṅgāṅgibhāvō
nēṣyatē</q> dhātvarthamapēkṣya niyōjyasyāṅgatā nēṣyatē dhātvarthasya pradhānatā[ca] । niyōgā-
pēkṣayā tu iṣyata ēva । nanvēvaṁ svargō guṇa ēva syāditi tatrāha---<q>guṇapradhāna-
bhāvō'pi tadapēkṣa ēva,</q> dhātvarthāpēkṣa ēva <q>uktō</q> bhāṣyē । <q>niyōgasiddhau tu sarvaṁ
tadanuguṇamiti kēna nēṣyatē</q> । niyōgasiddhidaśāyāṁ tatsarvaṁ tadanuguṇamiti kasyātra
vipratipattiḥ ? yadi sarvaṁ niyōgārthaṁ tadā parasparaniyōgārthānāṁ tādarthyaṁ na syādi-
tyatrāha---<q>tādarthyaniyamastu pradarśitaḥ kuryādityādinā</q> । bhāṣyē'pyāha
<quote>“kimapi bhāvayēt”</quote> iti । bhāṣyamarthatō vyākhyātam । yadi niyōjyaviśēṣaṇāni tāni
<q>kathamidānīmētāni vākyāni <quote>“ta imē satyāḥ kāmā anr̥tāpidhānāḥ
<quote>“sarvaṁ khalvidaṁ brahmē”</quote>tyēvamādīni</q> । uttaraṁ---<q>uktā anyaparāṇāṁ mantrārtha-</q>﻿
<pb n="051"/>
<q>vādānāṁ pratipattiḥ</q> । uktā anyaparāṇāṁ mantrārthavādānāṁ pratipattiḥ gatiruktā
gauṇī lākṣaṇikī vā । tēnaiṣāmapi sā bhaviṣyati । <q>nanu cānyaparataivōpaniṣa-
dvākyānāṁ nāsti</q> kāryapratipādakasya vākyāntarasyāśravaṇāt; uttaraṁ-yadi na kārya-
pratipādakaṁ vākyāntaramasti svataśca kāryāśravaṇaṁ tasya <q>tarhi siddhārthaparatvaṁ siddhārtha-
paratvē ca</q> śabdasya <q>tatra prāmāṇyavyutpattēḥ</q> anuvādakatvamaṅgīkaraṇīyaṁ, anuvādaśca
pramāṇāntarāpēkṣa iti pramāṇāntarāpēkṣitaiva prāpnōti । cōdayitā āha---<q>tarhi
mr̥gyatāṁ pramāṇāntaraṁ iti</q> । siddhāntyāha---yadi tatra praṇāṇāntaramasti tadā
<q>prāmāṇāntarasadbhāvē vā kā nō bādhā । śāstrārthastāvadayam yathaivōpavarṇi-
tō'smābhiḥ</q> । na ca siddhārthasya pramāṇāntarāpēkṣatvē sādhyārthasyāpi tadbhavitumarhati ।
apēkṣākāraṇābhāvāt । itarasya tu siddhārthataivāpēkṣāhēturityuktō viśēṣaḥ । cōda-
yati---nanu vēdāntārthaviṣayē'dvaitē pramāṇāntarasaṁbhavāt tēna pramāṇāntarēṇa <q>śās‍trārthō
virudhyatē bhēdēnāvagamyamānatvācca</q> śāstrārthasya । pariharati---<q>na khalu kaści-
dvirōdhaḥ</q> kāryasiddhaviṣayatayā bhinnaviṣayatvēna virōdhābhāvāt tēna pramāṇāntarēṇa na
śāstrārthō virudhyatē । siddhāntavādyēvāha---<q>atha virōdhaṁ manyasē</q> viniyōgasavya-
pēkṣatvāt niyōgasya viniyōgaviṣayē ca pramāṇāntarāṇāmavatārāt । dūṣayati---<q>na
tarhi pramāṇāntaramasti</q> । kutaḥ ? <q>ētasmādēva śāstrēṇa virōdhāt</q> pramāṇāntarasya
kalpayitumaśakyatvāt । kasmāt punaḥ pramāṇāntaratvaṁ nāstītyāha---<q>na cānumānā-
dr̥tē ēkatā</q> sarvasya jagataḥ <q>śakyatē vak‍tum</q> । tataḥ kimityāha---<q>āgamavirōdhē
ca nānumānamātmānaṁ labhata iti naiyāyikāḥ</q> । nyāyavyavahāriṇaḥ yathā
<pb n="052"/>
yāgīyā hiṁsā na dharmaḥ hiṁsātvāditi । prakr̥tamupasaṁharati---<q>tasmādvākyaśēṣāṇi bhavantu
upaniṣadvākyāni svatantrāṇi vā adhyayanamātraparyavasāyīni</q> । pramāṇāntarā-
bhāvē siddhārthatayā vivakṣitārthāni । <q>nātra saṅkaṭaṁ kiñ‍cit</q> । pakṣadvayē'pi
rāddhāntasiddhēḥ । <q>yatpunaḥ dharmaśās‍trakāraiḥ paṭhitaṁ <quote>“kāmātmatā na praśastā”</quote>
iti</q> । anubhāṣya pariharati-<q>paṭhitamēvaitat । kēnavōktaṁ na paṭhitamiti</q> । cōdayitā
āha---yadi paṭhitaṁ <q>bhavatu tarhi svargādīnāṁ na prāśastyam</q> mr̥ṣābhūtatvāt ।
rāddhāntyāha---<q>bhavatva</q>prāśastyaṁ <q>yadi sādhyatayā</q> svargādēḥ <q>pratiṣēdhaḥ</q> svargō na
bhavatītyuktam ēvaṁ yadi pratiṣēdhaḥ syāt । <q>atha tu ātmaguṇō'yamupadiśyatē</q>
akāmātmakēna puruṣēṇa bhavitavyamiti kāmanāpratiṣēdhaḥ <q>yathā nahiṁsyāditi</q>
hiṁsātmaka<q>kriyāpratiṣēdhaḥ</q> tadā <q>nānarthakyaṁ</q> prayōjanavattvamēva <q>svargādisiddhēḥ</q> ।
<q>nirṇayastvanayōḥ tata ēva</q> smr̥tivākyapaurvāparyālōcanayaiva <q>anvēṣyaḥ</q> kriyāpratiṣēdha
ēva smr̥tāviti bhāvaḥ । atra bhāṣyaṁ <quote>“vākyādēvāsmādavagacchāmaḥ”</quote> ityādi
tadākṣipati---<q>yatpunaridaṁ bhāṣyakārēṇa yāgaprādhānyē'pi phalasiddhiṁ darśayatā
upanyastaṁ <quote>“kāṣṭhānyāhartukāmō'raṇyaṁ gacchēt”</quote> iti</q> । <q>kathamatra kriyā-
prādhānyaṁ manyatē pratyuta tumun pratyayāt</q> gamirēvānyārthē vartatē । <q>tasmādyathā</q>-
bhavatyayaṁ <q>dr̥ṣṭāntaḥ tathā vaktavyam</q> । asyārthaḥ---bhāṣyakārēṇēdamuktaṁ kimarthamatīva
svargaprādhānyē prayatyatē yāvatā yāgaprādhānyē'pi kāmyamānasya phalasya yāgāt siddhi-﻿
<pb n="053"/>
ravagamyata ēva <quote>‘svargakāmō yajēta’</quote> iti । asmādēva vākyāt yathā kāṣṭhānyāhartu-
kāmō'raṇyaṁgacchēt ityasmādēva vākyāt prādhānyē'pi gamanasya gamanāt kāṣṭhāharaṇa-
siddhiravagamyatē; yāgāt siddhiravagamyatē ēva svargakāmō yajētētyasmādēva vākyāt ।
yathā kāṣṭhānyāhartukāmaḥ(nēyatē ?) ityuktam । tasmāt gamirēvāhartumiti tumun
śravaṇāt guṇabhūtō vartatē । <quote>“tumun ṇvalau kriyāyāṁ kriyārthāyāṁ”</quote> iti smaraṇāt ।
tasmādviṣamō dr̥ṣṭāntaḥ । samādhattē---<q>idamucyatē kāmaśabdaprayōgāt tumunnarthō'trā-
nyārthē vartatē</q> । <q>tathā caitadamarthyamavagamyata ityabhiprāyaḥ</q> । atyārthaḥ-āhartu-
kāma iti puruṣapradhānatvāt nirdēśasya tumunnarthō gamiṁ prati guṇabhūtō vartatē । tēna
gamēḥ prādhānyamasti । prādhānyē'pi ca gatyarthasya kāṣṭhāharaṇasya tatassiddhiravagamyata
iti dr̥ṣṭāntaṁ dadatō bhāṣyakārasyābhiprāyaḥ । asya tu yāgaprādhānyē'pi phalamavagamyata
iti pakṣasya <q>parihāraḥ satyaṁ</q> phalasiddhiravagamyatē । sā tu <q>na śabdataḥ</q> । <q>kiṁ tarhi ?</q>
<q>prāmāṇāntarēṇa</q> araṇyagamanasya kāṣṭhāharaṇaphalatvadarśanāt । na ca yāgasya svargaṁ-
prati sādhanatvamavagamyata ityataḥ kāmaprādhānya ēva phalasiddhērupapattiḥ । adhikaraṇārtha-
mupasaṁharati---<q>tasmādadhikr̥tasya kartr̥tvamiti siddham</q> । atrādhikaraṇē pūrvapakṣōttara-
pakṣayōḥ saṁkṣēpaḥ---tatra pūrvapakṣī na lōkē niyōjyō nāma kaścidvākyārthō[rthē]nvayī
pratīyatē । nanvasati niyōjyē kathamanuṣṭhānaṁ ? yāvaddhi karma anuṣṭhēyatayā nāvagamyatē
tāvanna prēkṣāpūrvakāriṇō'nutiṣṭhanti । niyōjyatvē tu sati yasya niyōgastasyādhikāraḥ ।
adhikr̥tasya cānuṣṭhānāvagamāt upapadyatē cānuṣṭhā(nāt)nam । ucyatē । asatyapi
niyōjyatvē phalataḥ ēva pramāṇāntaramadhigamya tatkarmaṇi phalarthinō'dhikārāvagamāt
upapannamanuṣṭhānam । [na]niyōjyatvē kaścicchabdō'stīti ।</p>
<p>rāddhāntī manyatē---satyamēvaṁ lōkē tathāpi vēdē kāryapratipādakatvāt liṅā-
dīnāṁ, anuṣṭhānē ca sati kāryasya kāryatvōpapattēḥ anuṣṭhānasiddha‍yarthamadhikārō'bhyupa-
gamanīyaḥ । na ca pramāṇāntarasamadhigataṁ phalamatrāsti yatō'dhikāraḥ syāt । tasmā-
dadhikārasiddha‍yarthaṁ svargakāmādīnāṁ niyōjyatvēna saṁbandhō varṇanīyaḥ । kaḥpunarniyōjyō-
nāma ? yaḥ kāryatō'vabudhyatē sa niyōjyaḥ । ētēna kāryaṁ prati bōddha‍r̥tayā svarga-﻿
<pb n="054"/>
kāmādaya upādīyantē । na cākāmōpāyaṁ kāmī kāryatayā pratipattumarhatīti kārya-
kāmayōrupāyōpēyabhāvaḥ । na ca kālāntarabhāvini kāmē yāgaḥ kāryatayā niyōjyē-
nānvayaṁ yātīti yāgātiriktakāryābhyupagamāt yāgastaṁ prati sādhanatvēna saṁbadhyatē ।
tataśca puruṣasya yatkāryaṁ tatsādhanaṁ yāga iti tatraiśvaryaṁ puruṣasyōpapadyatē । tataśca tatra
tatrānuṣṭhānāvagatērupapannamanuṣṭhānam । tatra nityēṣu kēvalaniyōgakāryatvāt tatsādhanatvēna
yāgēṣu puruṣasyādhikāraḥ । kāmādhikārēṣu tu phalaparyantaṁ niyōgasādhyatvāditi viśēṣaḥ ।
atra ślōkā bhavantiḥ---</p>
<lg><l>lōkē kartr̥tva(tat)saṁbandhaḥ puruṣaḥ phalasādhanam ।</l>
<l>mānāntarēṇa vijñāya karmādhikurutē svayam ।। 1 ।।</l></lg>
<lg><l>tatō'nuṣṭhēyatāṁ jñātvā svārthaṁ karmānutiṣṭhati ।</l>
<l>niyōjyatvamatastatra tēnāṁśēnōpayujyatē ।। 2 ।।</l></lg>
<lg><l>lōkē tasya pratīstaya vēdēpyavagatiḥ kutaḥ ।</l>
<l>na hi vyutpattirahitaḥ śabdēnārthō'bhidhīyatē ।। 3 ।।</l></lg>
<lg><l>satyamēvaṁ liṅādīnāṁ kāryārthatvaṁ na varṇitam ।</l>
<l>na cānuṣṭhānaśūnyasya kāryatvamupapadyatē ।। 4 ।।</l></lg>
<lg><l>anuṣṭhānāvabōdhācca karmaṇyaiśvaryabandhanaḥ ।</l>
<l>aiśvaryaṁ ca na yāgādau phaladarśanasaṁbhavaḥ ।। 5 ।।</l></lg>
<lg><l>tataḥ kāryamakāryaṁ syāt aiśvaryēṇa vinā nr̥ṇām ।</l>
<l>na ca kartr̥tvamātrēṇa karmaṇyaiśvaryasaṁbhavaḥ ।। 6 ।।</l></lg>
<lg><l>aiśvaryēṇaiva kartr̥tvaṁ yāvatkarmasu dr̥śyatē ।</l>
<l>kāryē bōddha‍r̥tayā tatra kāmī saṁbadhyatē yadi ।। 7 ।।</l></lg>
<lg><l>tadā kāryaphalaprāptiḥ kāryādhīnā'vasīyatē ।</l>
<l>na ca kṣaṇāpavr̥ttēna karmaṇā śakyatē phalam ।। 8 ।।</l></lg>
<lg><l>kālāntarē janayituṁ tasmātkāryaṁ tatō'dhikam ।</l>
<l>tēna kāryēṇa saṁbandhaḥ sādhanatvēna karmaṇaḥ ।। 9 ।।</l></lg>
<lg><l>svakāryasādhanē karmaṇīśvaraḥ puruṣastataḥ ।</l>
<l>tathā ca sati karmāpi samāsāditasādhakam ।। 10 ।।</l></lg>﻿
<pb n="055"/>
<lg><l>labdhānuṣṭhānamityēvaṁ kāryaṁ kāryatvamr̥cchati ।</l>
<l>pravr̥ttibījajātāyāḥ kāryavyutpattivīrudhaḥ ।। 11 ।।</l></lg>
<lg><l>niyōjyatvaṁ phalāsaṅgi kumudaṁ vikasatyadaḥ ।</l>
<l>tēna vyutpattivirahō na dōṣayātra jāyatē
siddhō vē(dō)dē niyōjyō'taḥ kāryē bōddha‍r̥tayānvitaḥ ।। 12 ।।</l></lg>
<p><q>phalārthatvāt karmaṇaḥ</q></p>
<p><q>nanu tiryagādiṣu vēdasya pramāṇataiva nōpapadyatē</q> । <q>kēyamadhikāra-
cintā</q> । asyārthaḥ-yō niyōgē kāryātmani bōddha‍r̥tayā saṁbadhyatē sa niyōjyaḥ,
sō'dhikārī । na ca tiryaścaḥ śabdārthē bōdhaśaktivikalāḥ śabdaikasamadhigamanīyē
kāryē bōddha‍r̥tayā saṁbaddha‍uṁ yōgyāḥ । ataśca tēṣāṁ na niyōjyatvasaṁbhavaḥ । tathā dēvatā-
nāmr̥ṣīṇāṁ ca caitanya(lābhāt)ā/?/bhāvāt bōdadhr̥tvānupapattiḥ । atastiryagādiṣu
vēdasya bōdhakatvānupapattēḥ tiryagādīnāmadhikārō nōpapadyata iti pūrvapakṣākṣēpaḥ । <q>tathā
dēvatānāmr̥ṣīṇāṁ cādhikārē rāddhāntō nōpalabhyatē</q> । ētadēva vivr̥ṇōti---
<q>yadi tāvadadhikāradēvatāḥ parigr̥hyantē ārṣēyavaraṇacōditāścarṣayaḥ tadā'nitya
saṁyōgō vēdasya kiṁ tadā'dhikāracintayā</q> । asyārthaḥ-yadi yāga[gē yā]ēvādhi-
kārē dēvatā uddēśyā indrādayaḥ tāsāmadhikāraśśaṅkyatē, yadyārṣēyavaraṇacōditānā-
mr̥ṣīṇāṁ ca, tadā tēṣāmanuṣṭhānābhyupagamō'vaśyaṁbhā[vī । nacā](naścavi) <q>śarīriṇā</q>-
manuṣṭhātō[namu]papadyatē । śarīraṇaścēdanityārthasaṁyōgādanityā[ēva](bhāvē) vēdāḥ ani-
tyānāṁ ca prāmāṇyamēva nāsti kimadhikāracintayā । <q>atha tatō'nyē</q> dēvatātmā[naḥ]
1. Page 1355﻿
<pb n="056"/>
r̥ṣayaścābhimatāḥ <q>kimityadhikārō vāryatē yasmādr̥ṣayō brāhmaṇāḥ</q> ka(ta)thāsu
<q>śrūyantē</q> । <q>indrādayaśca kṣatriyāḥ</q> tē cādhikāriṇō yuktā ēvēti rāddhāntō na
labhyatē <q>tasmāt bhraṣṭapūrvapakṣōttarapakṣamēvēdaṁ tatrālōcanatayā pratibhāti</q> mīmāṁsā ।
tatrālōcanatayā bōdhasamarthō'dhikārīti tiryagādīnāmadhikārāśaṅkā na yuktā । tathāpi
nityā dēvatā ityadhikāradēvatānāmr̥ṣīṇāṁ cārṣēyavaraṇacōditātirēkiṇāmadhikāraścinta-
nīyaḥ । sa ca tēṣāṁ vārayitumaśakya iti । <q>yadi cātrāpi viṣṇukramakē</q> yāgē
<q>yāgamātrādhikārāśaṅkā sāpi kramaparyantē</q> sthitē <q>śās‍trā</q>rthē <q>nōpapadyatē</q> । krama-
paryantaṁ śāstrārthaḥ sthitaḥ tēna viniyuktāṅgaparityāgēna yāgāmātrādhikārāśaṅkā nōpapadyatē ।
yadi tāvat parihārāntarabhāgāya śaṅkā kriyatē tadōpapadyētādhikāśaṅkā iṣṭahētuḥ
parihr̥tāvapi sa ēva punarupanyastaḥ । kramaparyantaḥ śāstrārthō rāddhāntē hētubhūtaḥ tasmāda-
pratiṣṭhaivēyaṁ cintā <q>viyatipadam</q> । samādhattē---<q>śās‍trārthajñānamēvōpanyastaṁ</q> tiraścāṁ
<q>kāmanāmukhēna</q> । asyārthaḥ-yēya bhāṣyakārēṇa pāralaukikaphalakāmanā tiraścāmupanya1stā
tanmukhēna tēṣāṁ śāstrārthajñānamēvōṁpanyastam । tacca prakaṭitam । yē tāvat pāralaukikaṁ
phalaṁ kāmayantē tē śāstrārthamapi bōddhuṁ śak‍nuvantītyabhiprāyaḥ । śāstrārthajñānamēva kāmanā-
mukhēnōpanyastamiti tacca prakaṭitam । na śāstrādr̥tē pāralaukikakāmanāṁ saṁbhavati । tēna
saṁbhavacchāstrārthajñānāt tiryañcōpyadhikāramarhantīti । <q>kathamr̥ṣidēvatayōriti</q> pūrvōkta-
smaraṇam । <q>atrābhidhīyatē-atra kēcit vēdārthajñānapaṇḍitaṁmanyāḥ yāgānu-
ṣṭhānakr̥tamēva r̥ṣitvaṁ dēvatātvaṁ ca manvatē adhikāraśabdā indrādaya iti
vadantaḥ</q> । asyārthaḥ-kēcidēvaṁ manyantē indrāgnīśānādiśabdā adhikāriśabdāḥ
<note>1. mā upanyastam</note>﻿
<pb n="057"/>
adhikāriviśēṣaṇaśabdā ityarthaḥ । indratvādikāmō yāgādīnanutiṣṭhatīti । anu-
ṣṭhitayāgādiścēndrō bhavati sa punarindrabhūtō'parapadalipsayā yajatē karmabhiḥ dēvatābhāvō-
bhavatīti । atra cētihāsaṁ darśayati <q>tathāca śatakraturindraityaitihāsikāḥ</q> ।
r̥ṣayaśca yajanta ityatrāpītihāsaṁ [darśayati]---<q>śaunakādayaśca</q> dvāparē <q>naimiśāraṇyē
satramāsitavanta iti vadanti</q> । <q>nacaitāvatā karmajanyadēvatāpratipādakatvēna
anityasaṁyōgō vēdasya bhavatīti manyamānāḥ</q> । ayamarthaḥ-karmabhirēva viśiṣṭaiḥ
puruṣā indratvādikaṁ labhantē tēṣāmēva dēvatābhāvaḥ । punardēvatābhūtāḥ padāntaralipsayā
yajantē । nacānityā (bhimatā)rthatā vēdasya karmajanyānāmēvānāditōpapattēḥ parāvara-
rūpatvāt । <q>tadvyāmōhāpanuttayē idaṁ likhitam</q> । <q>kathaṁ punaranēna vyāmōhō'-
pōdyatē ?</q> <q>itthamapanudyatē-yata indrādīnāṁ tāvadyāgādayō na saṁbhavanti
svātmani kriyāvirōdhāt</q> । nahi sa ēvōddēśakaḥuddēśyaśca yujyatē । yajamānatayō-
ddēśakaḥ dēvatātvēnōddēśya iti nōpapadyatē ēkasyāṁ kriyāyāṁ ēkasya karmakartr̥tvayōranupa-
pattēriti । atra pūrvapakṣamāviṣkarōti-<q>nanu cēndrābhimāninō yajamānāḥ pūrvō-
tpannamindraṁ yajantē</q> । <q>r̥ṣyabhimāninaśca pūrvōtpannān r̥ṣīn vr̥ṇvatē</q> ।
asyārthaḥ-yē'mī asmākamindratvēnābhimatāḥ yajamānāḥ aparapadalipsayā yajantē ।
tatpūrvōtpannamindraṁ yajantē । tēna nāsti svātmani kriyāvirōdhaḥ । ēvamr̥ṣiṣvapi ।
indrābhimānina iti । indra ityabhimānaḥ saṁmatiḥ pūrvapakṣiṇō yēṣāṁ tē । indratvābhimatā
iti yāvat । siddhāntī dūṣayati---<q>ēvaṁ tarhi darśanābhimānānupapattiranyatvēnā</q>-
pagatā । asyārthaḥ-yādr̥śaṁ darśanaṁ bhavatāmabhimataṁ tasyānupapattiḥ dēvatāyajanta iti
<pb n="058"/>
bhavatāṁ darśanaṁ abhimānaḥ । na caivaṁ sati dēvatā yajatē pūrvōtpannasya dēvatātvāt idānī-
madhunātanasya yajamānatvāt । yē'pi na puruṣāstē'pi na taṁ yajantē tadijyamēva
pūrvōtpannamindraṁ yajēran । ēvaṁ ca yamēbēṣṭvā pūrvōtpannō'pīndrō hūtaḥ sa ēvāparairapījyatē ।
tataśca karmabhirutpannānāmanijyamānatvāt na dēvatātvaṁ syāt । ataḥ karmabhiḥ dēvatā-
bhāvō bhavatītyapi pakṣō nōpapadyatē । tasmāt karmajanyadēvatā yajata ityētattāvat nāsti ।
tadāha---<q>tadbhāvō bhēdaś‍cētyanupapattiranuṣṭhānē</q> । asyārthaḥ-adhunōtpannasyēndrasya
puruṣēṇējyamānatvāt dēvatābhāvaḥ svayaṁ cānyadēvatāyājitvāt pūrvadēvatātō bhēdaḥ iti
nēdamanuṣṭhānamupapadyatē puruṣāṇāmapi taddēvatādījyayājitvaprasaṅgāt । <q>atō dēvatā
dēvataiva r̥ṣirapi r̥ṣirēva na punaḥ prāpyaḥ prāpakō vā</q> । uktēna nyāyēna
karmōtpannasyānijyamānatvāt avaraṇītvācca । karmabhirdēvatābhāvaḥ r̥ṣibhāvaśca na
bhavatīti svabhāvēnaiva dēvatā'ṅgīkaraṇīyā । r̥ṣirapi na punaḥkarmaprāpyaḥ nāpi
karmaphalaprāpakaḥ <q>yathā na prāpakaḥ tathā navamē vakṣyāmaḥ</q> dēvatādhikaraṇē
phaladātr̥tvanirākaraṇāt । <q>prāpyatā tviha niṣidhyatē । yadapyukta kathamapi
[a] viṣṇukramakē yāgē'dhikāra iti sādhikārapūrvakatvāt prakaraṇādīnāma</q> ।
asyārthaḥ---sādhikārasannidhisamāmnātānāṁ dharmāṇāṁ tādarthyē sati śrutyādibhistadīyēṣu
padārthēṣu viniyōgaḥ kriyatē । prakaraṇādīnāṁ tu svarūpē viniyōgē cādhikārapūrvakatva-
mēva । tēnādhikāradaśāyāṁ viniyōgasyānupapannatvam । yadyapyanuṣṭhānasamarthasyaivādhikāraḥ
tathāpi paṅg‌vādīnāmadhikārō na śakyatē vārayitum a dhikāravaśēnaiva tu viniyōgaḥ pratya-
dhikāraṁ vyavatiṣṭhatē---yadā yatsamarthō'dhikārī tasya tēṣāmaṅgānāṁ viniyōga iti ।
yata ēvaṁ kramaparyantē'vasthitē śāstrārthē yāgamātrādhikāramapēkṣatē na punarviśiṣṭasyaivā-
dhikāraṁ tatra kāmimātrasyaiva śaṅkōpapadyatē । <q>atō rāddhāntēpyadhikārasiddhēḥ</q>
nādhikr̥tasya tēṣāmaṅgānāṁ viniyōga iti avirōdhāt <q>viniyōgānyatvaṁ śakyatē
kalpayitumiti nānupapattiḥ</q> । asyārthaḥ---prakaraṇādayō'dhikāramātramapakṣēntē na
<pb n="059"/>
punaḥ viśiṣṭasyaivādhikāraḥ tatra kāmimātrasyādhikārēṇa labdhātmakaiḥ viniyōgapramāṇaiḥ
viniyuktēṣvaṅgēṣu tadaṅgayuktē'nuṣṭhānē samarthasyaivādhikāraḥ kāminō niścīyatē । yadi tāvat
viniyōgānusārēṇādhikāriviśēṣē niścīyamānē'dhikārō'va(vi)ruddhyatē [tadā]
yathādhikāraṁ viniyōgāśrayaṇēna nānārūpatā viniyōgasya kalpyēta । nacaivamasti ।
na hi sāmānyaśrutiḥ viśēṣē'vasthāpyamānā śabdārthatāṁ jahātīti । <q>viṣayaṁ ca darśayan
nidarśitāvēva pūrvapakṣōttarapakṣō iti na punaḥ pradarśyata iti sthitamadhikaraṇam</q>
adhikārapūrvaka'/?/vādviniyōgasya yathādhikāraṁ vyavasthāyāṁ sāmarthyānusārēṇa viniyōga iti
pūrvaḥ pakṣaḥ । anirdhāritaviśēṣēṇāpyadhikāriṇā (sādhikāriṇaḥ) sādhikāritvōpapattau
viniyōgasiddhēḥ tadanusārēṇa ta(sa)tsamarthādhikāraviśēṣāśrayaṇaṁ nyāyyamiti rāddhāntaḥ ।
sa cāyaṁ vicāraḥ tiryakṣu dēvatāsu paṅgvādiṣu tulya ityaikādhikaraṇyam । śāstrārtha-
bōdhasāmarthyābhāvapradarśanamabhyuccayaḥ tiryakṣu ।</p>
<p><b>।। liṅgaviśēṣa । svavatōḥ ।।</b></p>
<p>ēkamatra-kiṁ puṁsō'dhikāraḥ uta strīpuṁsayōrapīti vicārē pūrvapakṣasūtram ।
aparaṁ tu-kiṁ saha yaṣṭavyaṁ uta bhēdēnēti vicārē siddhāntasūtraṁ, ēkīkr̥tyapaṭhan
ēvaṁ jñāpayati---pūrvādhikaraṇarāddhānta ēvādhikāraṁ vinā na nirvahatīti । ētacca
vakṣyāmaḥ । pūrvapakṣamākṣipati---<q>nanu kartr̥gata ēvātra vibhakta‍yarthaḥ</q> । <q>katha-
madhikārē s‍triyaṁ nivartayati</q> । asyārthaḥ---svargakāmō yajēta ityatra pūrvādhikaraṇē
idamuktaṁ kartravasthāyāmayaṁ vibhakta‍yartha iti । liṅgaṁ ca vibhaktērēvārthaḥ । tēnādhikāra-
daśāyāṁ liṅgasyāpratītatvāt tadvaśēna puṁsa ēvādhikārō na yukta iti pūrvaṁ-
pakṣākṣēpaḥ । samādhattē---<q>ayamabhiprāyaḥ pūrvapakṣavādināḥ ēkatvamiva</q>﻿
<pb n="060"/>
<q>saṅkhyāntaraṁ liṅgamapi liṅgāntaraṁ nivartayatīti</q> । yathā vibhakta‍yarthabhūtēnāpi
ēkatvēna kartr̥daśāgāminā ēkasyaivādhikāramāpādayatā saṅkhyāntaramadhikārē nivartyatē
tathā liṅgāntaraṁ nivartyatē । atra cōdayati---<q>nanu ca saṅkhyāpi naivādhikārē
saṁkhyāntaraṁ nivartayati kiṁ tarhi kartr̥tvē</q> । pariharati---<q>satyaṁ nādhikārē
nivartyatē tathāpi tu kartr̥tvāpattēradhikārasya liṅgamapi liṅgāntarasya na kartr̥-
tvamāpādayati</q> । asyārthaḥ-adhikāraḥ svāmitvaṁ kartr̥tvēna vipariṇamyatē adhikr̥taḥ
kartā bhavatītyarthaḥ । tēna kartr̥tvāpattau saṁkhyā yā dr̥śyatē adhikārē'pi saivēti niścīyatē ।
nādhikāriṇō'nyaḥ kartā । ēvaṁ liṅgamapi kartr̥daśāśritaṁ liṅgāntarayuktasya kartr̥tāṁ
nivartayatīti । yadā ca liṅgāntarayuktasya kartr̥tā nāsti tadā'dhikārō'pi tasya nāsti ।
yō hi nānutiṣṭhati kathamasāvadhikārī bhavati anuṣṭhānaparyantatvādadhikārasyēti ।
<q>puṁyuktamiti paṭhitam</q> । taiḥ <q>parikrayādibhiś‍cāsvatvadarśanamabhyuccayaḥ</q> avijñātē
garbhē hatē bhrūṇahā bhavatītyavijñātagrahaṇaṁ nōpapadyatē yadi strīpuṁsayōradhikāraḥ । [a]vijñāta
grahaṇēna hyēvamucyatē avijñātē garbhē hatē kadācit pumānapi hanyēta tatra yajñasādhana-
vadhakāritayā bhrūṇahā bhavatīti । [yadi]strīpuṁsayōrapyadhikāraḥ, tadā kimavijñāta-
grahaṇēna(dyōtyatē) garbhamātravadhēnāpi bhavatyēva bhrūṇahatyā । tathā''trēyyabhyuccayaḥ ātrēyīṁ
hatvā bhrūṇahā bhavatīti ।</p>
<p>āpannagarbhāmātrēyīmāhuḥ । yadā punaḥ strīmātravadhēnāpi bhrūṇahatyā bhava(tī)ti
[tadā kimātrēyīgrahaṇēnēti] darśayitumātrēyīgrahaṇamupapannam । ta(dā)thā parikrayādi-
bhirasvatvapradarśanaṁ striyā abhyuccayaḥ । yathā krayavikrayayōginī strī svavatī na bhavati
gavādivat । ataḥ svādikrayāyōgē svadravyatyāgātmakē'samarthētyanadhikāriṇī ।</p>
<p><q>atrōcyatē---jātistu bādarāyaṇa iti</q> । <q>narajātimātramatrāpyadhi-﻿
<pb n="061"/>
<q>kriyatē na liṅgādviśēṣagatiradhikārasyētyarthaḥ</q> । na jātēradhikārō'cētanāyāḥ
kintu tajjātibhājāṁ puṁsāṁ strīṇāṁ cādhikāraḥ । <q>nanu cāpannakartr̥bhāvō na niyukta
iti saṅkhyāvat liṅgamapi liṅgāntaraṁ nivartayatītyuktam</q> । <q>satyamuktaṁ, tattva-
yuktam saṅkhyā saṅkhyātagatā karmaṇi saṁṅkhyāntaraṁ nivartayatīti yuktam</q> ।
<q>liṅgaṁ punaḥ aśrūyamāṇatvādayuktaṁ tannivartayatīti</q> । asyārthaḥ---yajētētyākhyātē
kartr̥saṅkhyā pratīyatē tayā(tha) viṣayō viśēṣyatē tēnaikakartr̥kaviṣayē ēkasyaivānuṣṭhāna-
sāmarthyamiti tasyaiva tatrādhikāraḥ yathā rājajātīyasya rājasūyē rājakartr̥kē । liṅgaṁ
punarākhyātē na śrūyatē tēna tadviśiṣṭastadviṣayō na pratīyatē tēna liṅgaviśēṣa-
rahitē viṣayē strīpuṁsayōradhikārō ghaṭatē । yattvidaṁ prātipadikagataṁ liṅgaṁ
tadadhikārapūrvakamidamavagamyatē iti nādhikāraṁ nivartayitumarhati yathādhikāramēva tu
varṇyatē । <q>atassūktaṁ bādarāyaṇasyēti</q> । bhāṣya ēva tāvat saṅkhyā saṅkhyāntaraṁ
nivartayati । <q>ēvaṁ tarhi sahaprayōgō na prāp‍nōti</q> saṅkhyāntarapūrvakamavagamyata
iti nivr̥ttēḥ । sahaprayōgē hi strīpuṁsayōḥ dvitvasaṅkhyā syāt tataścaikasaṅkhyā
bādhyēta । sahaprayōgē cāsati na striyā adhikāra upapadyatē vidyāvirahāt
śadravaditi manyatē । <q>tadidamuktam---sthitaṁ tāvadaparyavasitamiti</q> sahatva-
paryantatvāt stra/?/yadhikārasya yata ēva sahatvaparyantaḥ stra/?/yadhikāraḥ <q>ataḥ</q> stra/?/yadhikāraṁ
nivartayituṁ <q>pr̥thagadhikāraṁ pūrvapakṣavādī darśitavān</q> । <q>rāddhāntavādī tu naiva
kramaparyantē viṣayē saṅkhyāvirōdhaḥ iti manvānaḥ sahādhikāramuktavān</q> ।
asyārthaḥ kramaparyatōviṣayōḥ । tatra ca striyāmanupraviśantyāmapi saṅkhyāvirōdhō nāstīti
<pb n="062"/>
matvā sahādhikāramuktavān । yadi hi kramaparyantō viṣayō na bhavati kintu yāgapadārtha
ēva tadā yāgē kartrantarānupravēśēna saṅkhyāvirōdhaḥ syāt । yadā tvanēkapadārthātmakō
viṣayaḥ śāstrārthīṁbhūtaḥ tadā vyāpārāntarēṇāpi kartrantarānupravēśaḥ saṁbhavatīti na saṅkhyā
viruddha‍yatē । <q>kathaṁ punaḥ saṅkhyāvirōdhō nāsti</q> ? uttaraṁ---<q>sahitēṣu hi
dvivacanabahuvacanē bhavataḥ</q> samāsō vā; yathā dēvadattayajñadattau pacata ityādiṣu । <q>na
punassahārthēṣu</q> dēvadattēna saha yajñadattō gata iti । iha tu strī sahabhāvēnānupraviśati iti
<quote>“dharmē cārthē na nāticaritavyā”</quote> । <quote>“yatkiñcitkartavyaṁ tadanayā saha”</quote> iti
vacanāt । yata ēva sahitēṣu samāsaḥ <q>ata ēva cētarētarayōgē samāhārē ca samāsaṁ
manyantē samāsavidaḥ</q> । <q>na punaś‍cārthamātrē</q> itarētarayōgē samāhārē ca dvandvaṁ
manyantē yatra sahitabhāvaḥ । <q>na punaś‍cārthamātrēpi</q> samuccayē'nvācayē ca । yadi
yatrāpi sāhityaṁ nāsti tatrāpi samāsō bhavēt tadā samuccayānvācayayōrapi dvandvaḥ
smaryēta1 । <q>kaḥpunarabhiprāyaḥ</q> sahitabhāvē samāsaṁ smaratāmityatrāha---<q>ayamabhiprāyaḥ
nētarētarabhāvamanāpannayōḥ padārthāntarasaṁbandhaḥ</q> yatra hi sahitabhāvaḥ tatra hītarētara-
bhāvaḥ । sahayōgitvamanāpannayōḥ aprāptayōrna padārthāntarasaṁbandhaḥ api tu paraspara-
saṁbandhayōrēva padārthāntarēṇa saṁbandhaḥ । samāsē ca samasyamānayōrarthayōḥ parasparānu-
gamanapūrvakaṁ padārthāntarānugamanam । tēna sahitabhāvē yādr̥śō'rthānāṁ saṁbandhaḥ tādr̥śa
ēva samāsēnāpyucyatē iti । sāmarthyē ca sati samāsa iti yuktam । tatra samāsō
yatra ca parasparasaṁbaddhayōrēva padārthāntarēṇa saṁbandhaḥ । tatra tulyadvārasaṁbandhāt dvibahutvōpa-
pattēḥ dvivacanaṁ bahuvacanaṁ na yuktam । tēna samāsō dvivacanabahuvacanē । yatra itarētara-
savyapēkṣayōrarthāntarasaṁbandhaḥ tatra tadviṣayāṇyēva । <q>yatra punaḥ padārthāntarasaṁbandhāpēkṣaḥ
cārthaḥ na tatra dvivacanabahuvacanē bhavataḥ samāsō vā</q> । yatra hyēkasmin sambandhē
sati punararthāntarasaṁbandhaḥ kriyatē na tatraikadvārēṇa sambandhaḥ yathā dēvadattaḥ pacati yajña-
<note>1. smaryatē-mā</note>﻿
<pb n="063"/>
dattaśca iti । na hi tatra yathā dēvadattaḥ pākēna saṁbaddhaḥ tathā yajñadattō'pi punaḥ
sambandhayituṁ śakyatē । arthāntarāvaruddhē'rthāntarasambandhitvābhāvāt । tēna tatra dvārā-
ntarēṇa sambandhō'vagamyatē । ataścānityasambandhitvāt dvibahutvānupapattēḥ na dvivacana
bahuvacanōpapattiḥ । samāsastu sāmarthyābhāvē na saṁbhavati । samāsē hi paraspara-
sahitānāmarthāntarasambandhō'vagamyatē iti । tathācārthāntarasaṁbandhānāṁ samuccayāvagatēḥ
sāmarthyābhāvaḥ । iha ca patnī yajamānāvaruddhē prayōgē paścātsahaśabdēna sambadhyatē ।
nāsau yajamānādbhinnēna dvārēṇa yajamānāvaruddhē prayōgē kartr̥tvēnānupraviśati । <q>tēna</q>
tāmapēkṣya na dvivacanabahuvacanōpapattiḥ atulyasambandhitvāt । yatra sahitayōḥ kriyā-
sambandhaḥ tatra dvivacanabahuvacanōpapattiriti । <q>tadidaṁ mahābhāṣyakārēṇa darśitam
sahitayōḥ kriyāsambandhābhidhānē dvivacanamēva pradarśanārthēṣu vākyēṣu ēvamanu-
kr̥taṁ bhavati</q> । <q>anyathāhi anukārō'pi nōpapadyata iti</q> । asyārthaḥ---sahitayōḥ
kriyāsambandhābhidhānē dvandvasamāsē dhavakhadirau cchindyāt ityādau pradarśanārthēṣu vākyēṣu
vigrahavākyēṣu dvivacanamēva prayōktavyam---dhavakhadirau ca iti । ēvaṁ dvivacanaprayōgē
sati sahitakriyāsambandhābhidhāyi samāsapadamanukr̥taṁ bhavati । dvivacanadarśanē hi
ēvamavagamyatē---dvitvamastīti । dvitvōtpattiśca parasparānvitayōḥ kriyāsambandhē bhavati ।</p>
<p>nanvēvaṁ sati kathamēkasmin dvivacanamucyatē । sahitāvasthāyāṁ dvitvasaṅkhyā-
yōgāt । dvitvaṁ ca sādhāraṇaguṇaḥ sahitāvasthālakṣaṇārthaṁ ca padadvayam । ata
ēvārthāntarē kathaṁ vr̥ttiriti cōdyasyānavakāśaḥ । yadi punardvivacanēna prayujyatē tadā
anukārōpi na syāt, sahitāvasthāyā adarśanādēva । sahabhāvēna kriyāsambandhē'-
vagatē yajamānasya tatpurassarā patnī kartr̥tvēna karmaṇyanupraviśantī yajamānādbhinnadvārēṇa
kartr̥tāmanubhavati । <q>tadidamuktam---pratikārakaṁ kriyābhēda iti</q> । anyā
kriyā, anyaḥ yajamānasya dvavyatyāgātmō yāgaḥ, madhyagaṁ ca dampatyōḥ dhanaṁ, kēvalō
yajamānastyak‍tuṁ na śak‍nōti । atyaktē hi pat‍nyāḥ svāmyāt yajamānasyāpi svāmitva-
miti yāgānabhinirvr̥ttiḥ । tēna pat‍nī anumatiṁ kurvāṇā yāgē kartrīṁ । yajamānastu
sākṣāddēvatāmuddiśya tyāgaṁ kurvāṇō yāgē kartēti । tadidamuktaṁ---<q>pratikārakaṁ
<pb n="064"/>
<q>kriyābhēda</q> iti । na hi pat‍nyā anumatiṁ vinā yajamānasya kartr̥tvōpapattiḥ yāgē ।
tēna sāpi bhavatyēva yāgē kartrī, vyāpārāntarēṇānupravēśāt na dvitvabahutvōpapattiriti
niravadyā । atka bhāṣyaṁ---<quote>“dvādaśē vā śatē ṣaṭa‍pañcāśat”</quote> iti, tadidamākṣipati---
<q>dvādaśē vā śatē ṣaṭa‍pañcāśaditi kimidaṁ</q> ? idaṁ kila bhaṣyaṁ rāddhāntē yuktyantaramiva
darśayati dvādaśē vā śatē r̥tvik‌parikrayārthē yajamānēna ṣaṭa‍pañcāśaditi dīyatē,
pat‍nyā ca ṣaṭ‍pañcāśaditi । ētacca rāddhāntavirōdhi । ēvaṁ hi tulyavyāpārā yajamānēna
patnīti dvitvāpattēḥ ēkavacanavirōdhaḥ । ēkadēśyāha---<q>vayamapi brūmaḥ kimidamiti</q> ।
ākṣēptā āha---<q>kimasadēvēdaṁ</q> ? samādhātā āha---<q>na</q> asaditi brūmaḥ bhāṣyānartha-
kyāpattēḥ । arthamāha---<q>dvādaśē śatē yadi vibhāgaḥ syāt syādētadēvaṁ</q> ēkavacana-
virōdha iti । iha <q>punaḥ anya ēva pat‍nīvyāpāra iti sahārthatāṁ darśayati na
sahitārthatām</q> । asyārthaḥ---rāddhantavādī ēvaṁ brūtē yadi dvādaśē śatē ēkēna
ṣaṭpañcāśaddīyatē aparēṇāpi ṣaṭpañcāśaddīyata iti dānavibhāgaḥ syāta tadā ēkavacana-
virōdhaḥ syādityadhyāhāraḥ । patnī vyāpārastvanya ēvānumatilakṣaṇaḥ । tēna sahārthēna
pat‍nyā anupravēśēna[śō na] sahitārthēnēti । darśitaṁ cēdamanumatilakṣaṇaḥ pat‍nīvyāpāra
iti । <q>anyatarānicchāyāṁ tyāga ēva na saṁvartēta iti</q> । upasaṁharati---
tēna śrutyā sahatvasmr̥tē<q>ravirōdhāt saha kartavyamityasya vacanasya ayathārthatā
na śakyatē'vagantum</q> । śrutivirōdhē hi tathā syāt । na cāsāvasti । <q>ēvaṁ ca
pat‍nīśabdassamarthitō bhavati</q> । yadi sahaprayōgaḥ pat‍nyā na syāt tadā pat‍nyadhi-
kārō bhajyētaiva । tataśca yajñasvāmitvaṁ striyā nāstīti yajñasvāmistrīviṣayē <quote>‘patyurnō-
yajñasaṁyōgē’</quote> iti pat‍nīśabdō'samañjasaḥ syāt । karmaviśēṣāścāvēkṣaṇādayaḥ samarthitā
bhavantīti । anyathā hi <quote>‘pat‍nyavēkṣitabhājyaṁ bhavati’</quote> ityanupapannaṁ syāt । <q>liṅgamuktam</q> ।
<pb n="065"/>
<p><q>yatpunaridamuktaṁ bhāṣyakārēṇa</q>---<quote>“tatra śrutisāmarthyāt yaḥ kaścit yayā
kayācit striyā saha saṁbhūya yajētēti prāptē idamucyatē yastvayā kaściddharmaḥ kayācitsaha
kartavyaḥ sō'nayā saha”</quote> iti । tēna na śrutivirōdhaḥ smr̥tēriti gamyatē iti ।
<q>asya kō'rthaḥ</q> ? uttaraṁ---<q>nanu cāyamarthaḥ yayākayācit striyā saha kartavyē-
prāptē udvāhaniyamaṁ darśayati</q> ityucyatē । cōdayitā āha <q>yadyēvamasaṁstarhyaya-
marthaḥ yasmātkartr̥saṁskārō vivāhaḥ na kratvarthaḥ</q> । <q>anyathāhi</q> yadi puruṣa-
saṁkārō na syāt <q>kratuprayuktamēva syāt aṅgaṁ ca । na caitadēvam</q>। kuta
ityatrāha---<q>kr̥tādhānasya hi adhikāraṁ varṇayanti na kratvarthamādhānamiti
bruvantaḥ</q> । <q>yasmāt kr̥tādhānasyādhikāraḥ</q> na punaradhikr̥tasyāgnayaḥ <q>kr̥tōdvāhasya
cādhānaṁ</q> atō nādhikāriṇā puruṣēṇa kr̥tatvāt nāsāvaṅgaṁ, śrūyatāmayamarthaḥ । yata ēva
ca kartr̥saṁskārō'yaṁ <q>ata ēva saṁskārapaṅktyāmudvāhaṁ paṭhati gautamaḥ</q> । pari-
harati---<q>satyamēvamētat । śāstrārthajñō bhavān kathamanyathā'bhidhattē</q> । ākṣēptā
pr̥cchati---<q>kastarhi bhāṣyārthaḥ</q> ? <q>sō'nayēti tathāpi śrutēravirōdha</q> ityarthaḥ ।
yadyapi kartr̥saṁskārō vivāhaḥ śrutērēkavacanayuktāyā na virōdhaḥ । <q>saṁskārārthāyāḥ</q>﻿
<pb n="066"/>
<q>striyā na virudhyata ityarthaḥ</q> । ēvamapi <q>sahatvamupapannaṁ bhavatīti manyatē</q> ।
yāsau saṁskārāyōtpannā patnī tasyā ēva vacanāntarēṇa sahakartr̥tvaniyama iti nānupapanna-
mityakiñcit ।</p>
<p><q>sthitāduttaraṁ</q></p>
<p><q>atha kasmātsvāmitvaṁ na gauṇamityāśaṅkya adhikārāvirōdhānna gauṇaṁ
bhavitumarhatīti rāddhāntaḥ</q> । yadi hyadhikāraśrutiviṁrudhyēta tadā tadvirōdhādgauṇaṁ
svāmitvasmaraṇaṁ syāt । na cāsti virōdhaḥ । <q>yathā cāvirōdhastathā darśitam</q> ।</p>
<p><q>dvyādhānam । kathaṁ punaratrasaṁśayaḥ</q> । uttaraṁ---<q>yathaiva bhāṣyē</q> kiṁ dvau
pumāṁsau ādadhīyātāṁ uta ēkaḥ puruṣa iti । ākṣēptā āha---<q>na tathōpapadyatē</q>
saṁśayaḥ । <q>bhāṣyē hi upapadagataṁ dvitvamupanyastam---vasānau iti</q> । <q>na caitat
pūrvapakṣāyālaṁ bhavitumarhati</q> । <q>kutaḥ ? vasantō brāhmaṇō'g‍nīnādadhīta ityēva-
mādiṣu ēkatvaśravaṇāt</q> । tēna kathaṁ dvayōḥ puṁsōrādhānaṁ śakyatē vak‍tum । nanu ca
puṁdvitvaṁ śrūyatē vasānāviti । tēna patnīsadvitīyē puṁsyanupapattēḥ pumāṁsāvādhānasyēti
tatrāha---<q>na ca liṅgaṁ saṅkhyāmapabādhitumarhati utpattau śravaṇāt</q> । utpatti-
vākyē śrutasaṅkhyā na liṅgēna śakyatē bādhitum । athānanyaparatvāt vākyasya liṅgaṁ saṅkhyā-
mapabādhata ityatrāha---<q>anyavidhānācca</q> । kṣaumavidhānaṁ cāvagamyatē । atō'nya-
paratāpi śakyatē vak‍tum । yataḥ prakr̥tē ādhānē ēkakartr̥viśiṣṭē puṁdvayaṁ vidhātuṁ na
<note>1. p 1364</note>﻿
<pb n="067"/>
śakyatē । <q>ataḥ ādhānāntaraṁ vā vaktavyam</q> । atha prakr̥tādhānāvagamāt ādhā-
nāntaraṁ vidhātuṁ na śakyatē <q>kṣaumavidhānārthaṁ vō vasānāvityanūdyatē dvitvaṁ yathā-
prāptaṁ</q> yādr̥śamēva dvitvaṁ prāptaṁ strīpuṁsaviṣayaṁ tādr̥śamanūdyatē । kṣaumaṁ vidhīyata iti nāsti
pūrvāśaṅkā ākṣēpāntaraṁ cāha---<q>nanu cāsminnapi pakṣē ādadhīyātāmiti
dvivacanaṁ nōpapadyatē</q> pūrvaṁ hi sahabhāvēna striyā anupravēśaḥ karmaṇītyuktam-sahabhāvēna
dvivacanaṁ nōpapadyata iti tata ēvōktam । tēna ādadhīyātāmiti striyamabhiprētya-
dvivacanānuvādō nōpapadyatē । tathā <q>vasānāvityapi</q> nōpapadyatē dvivacanam <q>vasana-
kriyāyaḥ pratyēkaṁ parisamāptatvāt</q> । bhinnayōrvasanakriyayōrēkaikasya kartr̥tvāyōgāt ।
samādhātā---<q>ēvaṁ tarhi</q> pakṣadvayē'pi dōṣaṁ vadatā <q>bhavataiva saṁśayō'bhihitaḥ</q> ēkasmin
pakṣē duṣṭē aparapakṣaṁ samādattē । ākṣēptā āha---<q>satyamabhihitaḥ saṁśayaḥ pakṣagrahaṇaṁ
tu na śakyatē kartum</q> dvayōrapi pakṣayōrduṣṭatvāt । samādhātā āha---</p>
<p><q>bāḍhaṁ na śakyatē kartuṁ; tvayaivēdamabhihitaṁ aprāptamēva dvitva-
mādhānē vasanē ca</q> । <q>aprāptasya</q> cānuvādānupapattēḥ <q>vidhānādr̥tē</q> saṁbandhābhāvō
<q>na śakyatē vak‍tumiti vidhānamēbāśrayaṇīyam</q> । nanu ca yadyapi vidhānaṁ tathāpi
kathaṁ puṁsōrvidhānaṁ yāvatā strīsadvitīyasya kimiti vidhānaṁ na bhavati iti tatrāha---
<q>vidhīyamānē ca dvau pumāṁsāvēva vidhātavyau । kasmāt</q> ? uttaraṁ---<q>yugapadadhi-
karaṇavacanatāyāṁ dvandvasmr̥tēḥ</q> <quote>“yugapadadhikaraṇē dvandvaḥ”</quote> iti vārtikakārēṇa
yugapadadhikaraṇavacanatāyā dvandvaḥ smaryatē । kā punariyam ? ucyatē---<q>samasyamā</q>-
nānāṁ padānāṁ yē'rthāḥ tēṣāṁ yadyugapat ēkēna padēnābhidhānaṁ1 sā yugapadadhikaraṇa-
<note>1. bhisadanaṁ-mā</note>﻿
<pb n="068"/>
vacanatā । adhikaraṇaśabdēna śabdasya vr̥ttiviṣayō'bhidhīyatē---yathā dhavakhadirau
iti samāsāntargatayōḥ dhavakhadiraśabdayōḥ vā .... .... na tayōrēkaikēna padēna
dhavakhadirayōrabhidhānam । nanu naitadupapannam saṁbandhagrahaṇānusārēṇa śabdō'rthamabhidhattē ।
na ca dhavaśabdō'rthadvayē gr̥hītasaṁbandhaḥ । yadi cārthadvayamabhidadhyāt tadā padāntara-
prayōgō'narthakaḥ । na ca lakṣaṇayā'rthadvayāvagamakatvaṁ, anupapattiṁsabandhayōrabhāvāt ।
padāntaraprayōgaścānarthaka ityuktam । sēyaṁ yugapadadhikaraṇatā duḥkhā ca durupapādā
cēti । <q>atrābhidhīyatē</q> - sahitabhāvē dvandvō vartatē । samasyamānapadānatirēkī ca
samāsaḥ । tēna ēkaikamēva prātipadikaṁ sahitāvasthāpannasvārthaṁ lakṣayati । svarūpa-
mātrāvasthitē svārthē'bhidhānaśaktiḥ śabdasya, avasthāviśiṣṭāvasthā lakṣyatē । sahita-
bhāvaścārthāntarēṇa vinā na bhavatīti dvitīyapadārthō'pi tēnākṣipyatē । ataḥ siddhaṁ
yugapadanēkārthapratipādakatvam । ata ēva ca dvandvē padadvaya(miti)[mapi]lākṣaṇikārtha-
miti vadanti । yaścāsāvarthō lakṣyatē tasya viśiṣṭasyāvagatiḥ padāntarāyattēti na
padāntarānarthakyam । <q>tadapavādtvāccaikaśēṣasyēti</q> । dvandvāpavāda ēkaśēṣaḥ vr̥kṣāḥ ।
<q>yadyēvaṁ tataḥ kim</q> ? uttaraṁ---<q>idaṁ tatō bhavati dvayōridamabhidhānaṁ tantrēṇa
vasānau iti tatra ca dvau pumāṁsāvēva pratīyētē</q> । <q>arthāntarasya vācakābhāvāt</q> ।
vasānāviti tāvat aukārāntēna śabdēna ēkaḥ pumān sadvitīyō'bhidhīyatē । tathā
aparō'pi pumānēva tantrāvr̥ttyā'bhidhīyatē । tatra dvitīyasyāpēkṣāyāṁ pumānēva tantrā-
bhidhānēnōpasthāpitō gr̥hyatē na strī tasyā vācakābhāvāt । <q>nanu cādadhīyātāmiti
dvivacanānupapattiḥ ākhyātē</q> puṁdvayasyōtpattiśiṣṭaikakartr̥kaviṣayē'nupravēśānupapattēḥ ।
pariharati---<q>bhavatvādhānāntaraṁ</q> yadyutpattiśiṣṭaguṇāvarōdhaḥ । <q>kā naḥ pīḍā</q> ।
ētaccābhyupagamyavādēnōktam । kintu prakr̥tādhānāvagatēḥ ananyaparēṇa vākyēna
puṁdvitvamēva vidhāsyatē । viniyōgaśēṣasya balīyastvāt । ādhānōtpattau vyutpādana-
śēṣabhūtā saṅkhyēti । <q>nanu ca <quote>‘pumān striyā’</quote> iti smarati bhagavān pāṇiniḥ</q> ।
<pb n="069"/>
asyārthaḥ-yatra striyīva s‍trīsadvitīyē'pi puṁsi aukārāntaśśabdaḥ sādhuriti । uttaraṁ---
<q>smaratyēkaśēṣē puṁsō vacanasya sādhutāṁ, na punaḥ stryabhidhānamaukārāntasya</q> ।
<q>taddarśitaṁ bhāṣyakārēṇa</q> asyārthaḥ-yatra s‍trī ca pumāṁśca lakṣaṇāviśēṣaśabdēnābhidhātu-
miṣyatē tatra puṁvacanaśabdaḥ śiṣyatē na s‍trīvacana iti pāṇininā smr̥tam । na
punaraukārāntaśabdēna s‍triyā abhidhānam । tēna s‍trīvācakaśabdābhāvāt pumānēva
dvitōyō'pi gr̥hyatē tadidaṁ bhāṣyakārēṇāpi darśitam । <q>nanu ca</q> yadi pumānēva
dvitīyō'pi gr̥hyatē tadā sarvatra puṁsaḥ s‍trīsadvitīyasyā<q>prāptēḥ kathamēkaśēṣaniyama
upapadyatē</q> ? pariharati---<q>kēnavōktamaprāptau niyama iti</q> ? cōdayati---
<q>yadi prāptau niyamaḥ bhavatu tarhi strī sadvitīyatā</q> । uttaraṁ---<q>bhavatu yadi prāptau
pramāṇamasti tacca nāstīti darśitam</q> । asyārthaḥ-yatra pramāṇāntarēṇa dvitīyā
s‍trī pratīyatē tatra saiva dvitīyā । yatra tu nāsti tatra śabdābhihitapumānēva dvitīya
iti । iha ca vidhēyatvāt dvitīyō'pi pumānēva pratīyatē । upasaṁharati---<q>atō
yugapadadhikaraṇavācakatvāt</q> dvayōḥ <q>puṁsō(sayō)rvācakō'yaṁ na niyamasya viṣaya
iti</q> । pumāṁstriyēti puṁvacanaśēṣaniyamasyāyaṁ viṣayō na bhavatītyarthaḥ । <q>tasmāt dvau
pumāṁsāviti yuktam</q> । yadi puṁdvayaparamētadvākyaṁ <q>kathaṁ tarhi kṣaumaśabdō</q> vidhēyārthaḥ
kathamanvīyata ityarthaḥ । uttaraṁ---<q>pradarśitō'nvayaḥ</q> yaugikō'yaṁ kṣaumaśabdaḥ ṭukṣuśabdē
ityasmānmapratyayāntaḥ kṣaumaśabdaḥ kṣaumavatī vicēṣṭamānayōrvāsasī । gauṇō vā kṣauma-
sadr̥śatvāt tayōrmalīmasayōrityanvayō darśitō <q>bhāṣyakārēṇa</q> ।</p>﻿
<pb n="070"/>
<p>rāddhāntamāha---<q>ēvaṁ prāptē'bhidhīyatē । nāyaṁ dvayōḥ puṁsōrvācaka iti
śakyatē vak‍tum</q> । kasmāt ? uttaraṁ---<q>kṣaumapadavaiyarthyāt</q> apravr̥ttiviśēṣakaratayā
kṣaumapadavaiyarthyāt । nanu kṣaumaviśiṣṭavasanaṁ ādhānaṁ vā vidhāsyatē tēna nānarthakyaṁ
bhaviṣyati iti tatrāha---<q>vasanādhānayōś‍ca prāptatvāt । nanu ca pudvitvayukta-
mēkatvamapi na prāptamityuktam</q> । tēna guṇadvayaśravaṇāt ādhānāntaravidhirbhaviṣyati-
uttaraṁ---<q>satyaṁ puṁdvitvayuktamēkatvamapi na prāptam । puṁyuktaṁ tu dvayamapi
prāptam । tataḥ kiṁ ? śrūyatāmidam । tatastadanuvādēna kṣaumavidhānaṁ saṁbhavati
sadvitīyatvaṁ tu kēvalaṁ mr̥gyam</q> । sadvitīyapuṁviśiṣṭādhānānuvādēna kṣaumavidhānē
saṁbhavati sadvitīyatvaṁ kēvalaṁ mr̥gyam । yō'sau pumān sadvitīyaḥ tasya kēna sadvitīya-
tvamiti yadi paranvēṣaṇīyaṁ tatra strī dvitīyā prāptēti tayaiva sadvitīyatvam । <q>nanu
tadēva</q> sadvitīyatvamēva <q>vidhānādr̥tē na saṁbhavati ityuktam</q> । sahabhāvānupraviṣṭā patnī
atulyayōginī na dvitīyā bhavatītyuktam । pariharati---<q>na saṁbhavati yadyādhāna-
vasanagata ēvētarētarayōgaḥ parigr̥hyatē । tathaiva ca dvandvōtpattiḥ abhidhāśraya-
mapītarētarayōgaṁ nānumanyantē kriyāmātrāpēkṣatvāt itarētarayōgasya gargā
bhōjyantāmiti prayōgadarśanāt । dēvadattayajñadattaviṣṇumitrā iti ca
prayōgadarśanāt</q> । asyārthaḥ---na saṁbhavati itarētarayōgaḥ । pat‍nyā saha yadyādhānavasana-
gata ēvētarētarayōgaḥ parigr̥hyatē yāvatā abhidhānāśrayamapi itarētarayōgamanumanyantē
ēva । yēṣāmēkābhidhānakriyānupravēśastēṣāmapi tadapēkṣōbhavatyēvētarētarayōgaḥ yathā gargā
bhōjyantāmiti । dvivacanaprayōgōpapattau satyāṁ na prakr̥tapratyayabādhanēna ādhānāntaraṁ
bhavitumarhati । <q>nāpi viśiṣṭavidhānaṁ</q> bhujēḥ pratyēkaparisamāptatvāt । abhidhānāśraya
<pb n="071"/>
itarētarayōgaḥ । tēnēhāpyabhidhānāśrayamitarētarayōgamāśritya strīsadvitīyatvaṁ grahīṣyatē ।
ittha prayōgōpapattau vasānāvadadhīyātāmiti prakr̥tē cādhānē <q>kṣaumaśabdasya</q> mukhyārtha-
tyāgēna <q>gauṇānvayō</q> rūḍhibādhēna <q>yaugikō vā nābhyugantuṁ yuktaḥ । tasmāt</q>
pramāṇāntarasya vidyamānatvāt <q>sadvitīyaniyamaprayōga ēvāyam</q> ।</p>
<p><q>tasyā yāvaduktam ।।</q></p>
<p>nanu prayōgacintēyaṁ kathamatra saṅgtētyāśaṅkyāha---<q>sthitaṁ strīpuṁsayōssahā-
dhikāraḥ iti</q> । <q>idamidānīṁ sandihyatē</q> । <q>kiṁ sarvaṁ yājamānaṁ pat‍nyā sahaiva
kartavyam yāgavat uta yajamānēnaiva kr̥taṁ kr̥taṁ bhavatīti</q> । asyārthaḥ---yaḥ
pūrvamavikāra uktaḥ tasya sahaprayōgēna nirvāha iti sahaprayōga uktaḥ । tasyaivēdānīṁ
viśēṣaścintyatē । kiṁ sarvamēva yājamānaṁ striyā sahakartavyaṁ yathā yāgē dravyatyāgātmakaḥ
striyā saha kriyatē tathā । na ca sarvaṁ striyā saha śakyatē kartum, sammānādiṣu
kēvalasyaiva yajamānasya kartr̥tvam । na hi strīvyāpāraṁ binā puruṣasya sammānē kartr̥tā
nōpapadyatē । nanu cānumatidvārā tatrāpi striyā vyāpārō bhaviṣyati । manda ! maivaṁ, tatra
hyanumatyā strī vyāpriyatē yatra tadanumatiṁ vinā puṁsa ēva kartr̥tā nōpapadyatē yathā yāgē ।
yatra punastadanumativyatirēkēṇāpi kartr̥tā tatra kathamanumatidvārēṇa pat‍nyāḥ kartr̥tvam ।
anumatyāpi[tirapi]svavyāpārēṇa pravartamānē puruṣē kīdr̥śīti na jñāyatē । tasmāt
kēvalayajamānakartr̥kēṣu sahabhāvō na śakyaḥ saṁpādayitumiti sahādhikārākṣēpa ēvāyaṁ
samādhīyatē । nanvēvamapi kṣaumādhikaraṇē hyēvamāṅkyatē sahayōgēpi dvivacanaṁ prāpnōti-
yathā <quote>‘ādadhīyātāṁ’</quote> iti । atha sahabhāvē dvivacanaṁ na mr̥ṣyatē puṁsōrvidhistarhi
prāpnōti । tēna kṣaumādhikaraṇaparyantēna sahabhāvē dvivacanaṁ nāstīti sthāpitatvāt
śrutyavirōdhēna sahādhikāra ēva nirvāhyatē । sa idānīmākṣēpāntarēṇākṣipya samādhīyatē
<note>1. 1369</note>﻿
<pb n="072"/>
<q>kiṁ sarvaṁ yājamānaṁ pat‍nyā sahaiva kartavyaṁ uta yajamānēnaiva kr̥taṁ kr̥taṁ bhavati</q> ।
<q>iti</q> । na sarvatra sahabhāvaḥ kintu kēṣucidēva । itarāṇi tu yajamānēnaiva kr̥tāni
[kr̥tāni] । tatra pūrvapakṣavādī sahavacanaṁ sāṅgkratau manvānaḥ sahakartavyatāṁ yājamānēṣu
manyatē yatkartavyaṁ tadanayā sahēti smr̥tyā ucyatē । sāṅgaṁ ca kartavyam, naikadēśaḥ,
tasyāphalatvāt । tasmān sakalamēya saha kartavyam । na caitacchakyatē । tasmāt
sahaprayōgābhāvāt tadbalabhāvinaḥ pat‍nyadhikārasya durghaṭatēti manyatē ।</p>
<p><q>rāddhāntavādī tu yatna tāvat vacanēnaivaṁ puṁsō'ṅgatvaṁ r̥tvijāmiva tatra
naiva s‍triyāḥ kartr̥tvam</q> । <q>yatrāpi samākhyayā prāptiḥ tatrānyatarēṇaiva siddha-
manuṣṭhānamiti viduṣi saṁbhavati na vidvattā śakyatē kalpayitum</q>, anyathā-
<q>pyupapannatvādanuṣṭhānasya</q> । ayamabhiprāyaḥ-na pratipadārthaṁ1 sahabhāvaḥ sahavacanēna prati-
padyatē, kintu prayōgaḥ, tasyaiva kartavyatvāt । yatkartavyaṁ, tat saha kartavyamiti kartavyē
sahakartr̥tā ucyatē । kartā ca prayōgēṇa saṁbadhyatē, na prayōjyēna, prayōgaścaikasmin
padārthē saha kr̥tē kr̥tō bhavati padārthasaṁpattyaiva prayōgē kartr̥tōpapattēḥ । tatra yāgē
r̥tvika‍parikrayē ca dravyasādhyē sahakartr̥tvēna prayōgē sahakartr̥tōpapattēḥ na pratipadārthaṁ
sahabhāvēna prayōjanam । kintvēkēnāpi kr̥tē padārthē kr̥taḥ padārtha iti na punaḥ kartavyaḥ ।
tatrāpi yatra vacanēnaiva puṁsō['va]gatā <quote>‘yajamānēna saṁmitā auduṁbarī bhavati’</quote> ityēva-
mādiṣu, yathā r̥tvijāṁ, tatra striyā naiva kartr̥tvam । yatrāpi yajamānasamākhyayā prāptiḥ
samākhyayā liṅgaviśēṣānavadhāraṇē'pi tatrāpi vidvatsādhyē viduṣi puruṣē saṁbhavati
avidyāyāḥ striyā naiva kartr̥tvam । nanu yadyasau tatra kartrī na bhavati kathaṁ tatrādhikāra-
siddhiriti atrāha---<q>anyathāpyupapannatvādanuṣṭhānasya</q> । yathāvabō2dhitānuṣṭhānasiddhau
<note>1. prātipādikārthaṁ-mā</note>
<note>2. bōdhikānu-mā</note>﻿
<pb n="073"/>
hi adhikārassidhyati । sahavacanēnaiva sahaprayōgaḥ [gaṁ]pratipādayatā ēkamēva pat‍nī....
yajamāna bōdhikā । tatra yajamānēnādhi[pi]kr̥taṁ kr̥tamiti siddhatyēva pat‍nyadhikāraḥ ।
tasmāt puruṣārthēṣu vidvattā kartr̥tvaṁ cēti । yatra vā pratipadavidhānaṁ anyēna kr̥tē'nyasya
saṁskārābhāvāt adhikārasaṁskārēṣu 2striyāḥ kartr̥tvam । yatra punaḥ sākṣātkartr̥tvaṁ
vihitaṁ tatrāpi vidvattā kartr̥tvaṁ cēti । nanu caivaṁ tatra vidyāprayuktiprasaṅgāt adhikāra
ēva striyā na yuktaḥ । ucyatē । sahavacanēna striyāstāvadadhikāraḥ śr̥ṅgagrāhitvēna
pratīyata ēva । taṁ prati prayuktikalpanā na dōṣaḥ ।</p>
<p><q>।। cāturvarṇyam ।।</q></p>
<p><q>nanu cātra bhēdaṁ cintayā trayāṇāmēvādhānamityuktaṁ dvitīyādhyāyē</q> ।
ādhānabhēdagataṁ cintayatā sūtrakārēṇa trayāṇāmēva varṇānāmādhānamityuktam । <q>na
cānāhitāgnēradhikāraḥ saṁbhavati kr̥tādhānasya</q> traivarṇikasya kr̥ts‍nānuṣṭhānasamarthasya
<q>vidyamānatvāt</q> । <q>ataḥ kimanēnādhikaraṇēna ? atrōcyatē</q> । <q>abhyupagamyā-
pyanadhikāraṁ vak‍tuṁ nimittārthatayā ādhānaśrutīnāṁ atraivarṇikānāṁ āhitāgni-
tvamabhyupagamyāpi avidvattayā'nadhikāraṁ vak‍tuṁ śūdrasyēdamadhikaraṇamārabhyatē</q> ।
<q>tathā hi darśayati---yadyapi nimittārthānyādhānaśravaṇāni tathāpyanadhikāra-
śśūdrasyēti</q> । bhāṣyakārō naimittikēṣvapi tēṣu śakyata ēva śūdraparyudāsō vak‍tumi-
<note>2. 1376</note>
<note>1. kriyākartr̥tvaṁ-mā</note>﻿
<pb n="074"/>
tyanēnaiva granthēna । <q>kiṁ punaranvāruhyavādasya prayōjanam</q> ? ayabhiprāyaḥ-śūdrasyā-
nadhikāraḥ prayōjanam । tattu anāhitāgnitayā siddhamēvēti kimaparēṇa kāraṇāntarēṇa
uktēna । <q>ucyatē</q> । <q>idamasti prayōjanam upanayanēpyanadhikārapradarśanam</q>
upanayanēpyanadhikāraṁ pradarśayitumabhyupagamaḥ । upanayanē'nadhikārasya na prayōjanaṁ
anagnisādhyēṣu mantravatkarmasu śūdrasyānadhikārapradarśanam । <q>yadyu(pyu)</q>panayanē'nadhikāra-
pradarśanārthamētat tadā <q>upanayanamēvōdāharaṇīyam</q> । (śrūyatē)tatkiṁ śūdrasyāpi
bhavati nēti <q>na śakyatē cintayitum</q>-upanayanē śūdrasyādhikārō vidyatē nēti ।
pariharati---<q>na tat udāhartuṁ</q> upanayanaṁ na <q>śakyatē</q> । <q>kimiti ? brāhmaṇasya hi
śrūyatē---aṣṭavarṣa brāhmaṇamupanayīta</q> iti brāhmaṇasyōpanayanaṁ śrūyatē । tatkiṁ śūdrasyāpi
bhavati nēti [na]śakyatē cintayitum sākṣāt brāhmaṇābhisaṁbandhitvēna śravaṇāt ।
kiñca siddhāntē'pi upanīyādhyāpanaṁ cācāryakaraṇavidhiprayuktaṁ na svātantryēṇōdāhartuṁ
śakyatē aprayōjakatvāt svataḥ । atrōcyatē । yadi upanayanē'dhyayanē vā kiṁ śūdrasyā-
pyadhikārō vidyatē athavā traivarṇikānāmēvādhikāra iti cintyatē, tadā rāddhāntē
traivarṇikānāmēvādhikāra iti varṇayitavyam । na ca tadyuktam । svātantryēṇādhikārā-
bhāvādubhayōḥ yasmāt dvayamapyētat ācāryakaraṇavidhiprayukta(tā)tayā paraprayuktānuṣṭhānasya
labdhatvāt niradhikāratvamubhayōḥ । kasmāt punaḥ arthajñānakāma ēvādhikārī na
bhavatīti atrāha---<q>nacārthajñānakāmasya tadityuktam</q> arthavādādhikaraṇē adhyayana-
virōdhēna ca । <q>kasmāt ? upanayanādhyayanayōḥ svatō niradhikāratvāt
adhikaraṇāntaramukhēnaivātra vicāraśśakyatē kartumiti suktam</q> । yata ēva
<pb n="075"/>
śūdrasyōpanayanē'nadhikārapradarśanārthamidamadhikaraṇaṁ <q>ata ēva bhāṣyakārēṇa ētatpradhāna-
mētadadhikaraṇaṁ darśayitvā jyōtiṣṭōmādiṣu anāhitāgnitayaivānadhikāra
ityupasaṁhr̥tam</q> । asyārthaḥ-asminnadhikaraṇē upanayanē śūdrasyānadhikāra iti prati-
pādyatē । jyōtiṣṭōmādiṣu agnisādhyēṣu anāhitāgnitayāpyanadhikārassiddha‍yatyēva ।
tadarthamidamadhikaraṇaṁ na bhavatīti darśayatā bhāṣyakārēṇa jyōtiṣṭōmādiṣu anāhitāgnita-
yāpyanadhikāra ityuktamantē ।</p>
<p>idamatrādhikaraṇē vicāryatē-kimupanayanamadhyayanāṅgaṁ uta ācāryakaraṇavidhyaṅga-
miti । yadyadhyayanāṅgaṁ tadā kāmaśrutiprayuktamadhyayanaṁ śūdrasyāpi kāmaśrutiṣvadhikāraḥ ।
athācāryakaraṇavidhyaṅgamupanayanaṁ tadā ācāryavidhiprayuktamadhyayanaṁ traivarṇikānāmēva kāma-
śrutiṣvadhikāra iti । tatra pūrvapakṣavādī manyatē-svādhyāyō'dhyētavya ityasya sannidhau
śrutaṁ aṣṭavarṣaṁ brāhmaṇamupanayītēti upanayanaṁ cōpanīyamānasannidhānakārakatayā tadarthaṁ
pratibhāti । tasya ca kāryākāṅkṣā'sti । kimanēnōpanayanasahakr̥tēna kartavyamiti ।
tathā svādhyāyō'dhyētavya iti kartrapēkṣāsti । tēnōpanīta ēvādhyayanē kartā । adhyayanaṁ
ca vidyāprāptyartham । prāptayā ca vidyayā kāmaśrutiṣu vidyāsādhyāsu prayōjanam ।
ataḥ kāmaśrutaya ēva vidyāṁ prayuñjānā adhyayanaṁ upanayanaṁ ca tadaṅgabhūtaṁ prayuñjatē ।
anupāttavidyānāṁ ca kāmaśrutiṣu vidyāprayōjikāsu adhikāra iti kāmitvāviśēṣāt
śūdrasyāpyadhikāraḥ syāt । sa cādhikāra upanayanaparyanta iti । upanayanē cāpyadhi-
kāra iti svāmitvaṁ śūdrasya । nanu cātmanēpadaprayōgāt upanayītēti tasyācāryakaraṇē
vartamānādupanayatērvidhānāt ācāryakaraṇavidhyaṅgamēvōpanayanaṁ prayuñjāna ācārya-
karaṇavidhiḥ adhyayanamapi prayōkṣyatē । upanayanasya hi upanīyamānāsattidvārēṇācārya-
karaṇavidhyupakārakatā syāt adhyāpanēna cācāryō bhavati । na cādhyāpanamadhyayanaṁ vinā
bhavati । pratīyatē cōpanītakartr̥kamadhyayanaṁ tēnādhyayanaṁ kurvāṇamēva māṇavakamupasādayat
upanayanamaṅgamiti bhavati adhyayanaṁ prati ācāryakaraṇavidhēḥ prayuktiḥ । tataśca yēṣā-
mēvōpanayanaṁ tēṣāmēvādhyayanaṁ tēṣāṁ vidyāvatāmadhikāra iti śūdrasyānadhikāra iti ।</p>
<p>ucyatē । syādētadēvaṁ yadi ātmanēpadādācāryavidhyarthatā upanayanasyāva-
gamyatē । kintvācāryakaraṇasaṁpattiḥ । sā pārārthēnāpyupapadyata ēva । kathaṁ punarupanīya-
mānamāṇavakārthatā upanayanasyāvagamyatē ? tadāsattiphalatvāt । yō'pi hi ācārya-
karaṇavidhyarthatāmupanayanasyāha [tasyāpi] gamyatē kintvācāryakaraṇasampattissā parārthēna
sō'pi māṇavakāsattiphalakamēva tadicchati । gatamēva tatphalaṁ tasyaiva । yasyaiva ca
<pb n="076"/>
yatkarma tattadarthamēva tadyuktaṁ pratyāsattēḥ na punarācāryārtham । ēvaṁ cōpanayanaṁ tadaṅgamēva ।
tēna ca māṇavakasya saṁskārō'narthaḥ adhyayanavidhyavidyamānatvāt । na cādhyaya-
namanarthakaṁ kāmaśrutiprayuktatvāt । atō'dhyayanāṅgatvādupanayanasya kāmaśrutiprayukta-
madhyayanasya śūdrasyādhikārō mantravatsvapi karmasviti ।</p>
<p>rāddhāntī tvāha---aṣṭavarṣaṁ brāhmaṇamuyanayītēti ātmanēpadaśravaṇāt ācārya-
karaṇasaṁpādakamupanayanaṁ upanīyamānāsattilakṣaṇakārakaphalamavagamyatē । tataścōpanayanē
ācāryakaraṇasya yujyata ēva kartr̥tvaṁ, ēkakartr̥ka[ta]yā ācāryakaraṇōpanayanayōraṅgā-
ṅgibhāvō'vagamyata iti ācāryakaraṇavidhyarthamēvōpanayanam । yacca yasyāṅgaṁ sa ēva tat
prayōjayati iti ācāryakaraṇavidhiprayuktamupanayanaṁ tanmukhēnādhyayana ca । tataścānyavidhi-
prayuktavidyālābhāt kāmyaśrutayō na vidyāṅgaṁ prayuñjatē ityācāryakaraṇavidhyaṅgatvāt
upanayanasya ca tatprayuktatvāt । adhyayanavidhibhyaḥ śūdrasya mantravatsvanadhikārō vidyā-
virahāditi sthitam ।</p>
<p><q>।। trayāṇām ।।</q></p>
<p><q>nanu ca dravyaṁ na prayuṅktē karmavidhirityuktam</q> । <q>tasmādadhikārō[rē] na
ghaṭata ēvēyaṁ cintā</q> । <q>yathāsthitē karmabhēdē'nāhitāgnēḥ</q> । asyārthaḥ---caturthā-
dhyāyē idamuktam kāmaśrutayō dravyaṁ na prayuñjata iti । tēna adravyaḥ kiṁ adhikriyatē
nēti cintaivēyaṁ nōpapadyatē rāddhāntasyāsaṁbhavāt । yadi hi adravyō'pyadhikriyatē tadā
adhikārē sati vidhayō'pi dravyārjanaṁ prayuñjīran । na ca prayuñjata iti sthitam ।
atō'dravyasyādhikārō nāstīti phalataḥ caturthē pratipāditam jīvanārthōpāyārjitadravya
ēvādhikriyata iti arthādupapadyatē yataḥ । yathā dvitīyē karmabhēdē sthitē prāpakēṣu
ādhānavidhiṣu satsu anāhitāg‍nēradhikārē nirastē śūdrasyādhikāracintā ghaṭatē tathēyaṁ
<note>1. p 1381</note>﻿
<pb n="077"/>
cintā na ghaṭata iti vaidharmyadr̥ṣṭāntō'yam । kathaṁ tathā na ghaṭata ityatrōcyatē---
<q>na cānyat prayōjanamasti upanayanavat</q> caśabdō hētau । yathā pūrvādhikaraṇē
upanayanaṁ prayōjanamasti tathēha prayōjanaṁ nāsti yēna kr̥tvācintānyāyēna cintā syāt ।
ataḥ na śakyamēvēdēmadhikaraṇaṁ adhikāracintāyām । samādhattē---<q>ucyatē yata ēva
dravyaṁ na prayuñ‍jatē karmavidhayaḥ ata ēvēyamadhikārē cintōpapadyatē</q> । yadi
karmavidhayō dravyaṁ prayuñ‍jata iti syāt tadā'dravyasyādhikārōpapattēḥ pūrvapakṣābhā-
vāt nēyamadhikāracintōpapadyatē । yatastu dravyārjanaṁ karmavidhayō na prayuñjatē
ata ēvēyaṁ pūrvapakṣasaṁbhavēna cintōpapadyatē । <q>kathaṁ ? kimanāhitāgnimiva karma-
śrutayaḥ śak‍nuvanti adravyaṁ nirasituṁ uta nēti</q> yathā anāhitāgniṁ karmaśrutayaḥ
nirasyanti tathā kimadravyaṁ nirasyanti uta nēti । kiṁ punarnirāsē bījamiti atrāha
<q>dravyōpādānamanākṣipantya iti</q> । yadi dravyōpādānaṁ(mā)nākṣipanti tataḥ pūrvōpātta-
dravyamadhikurvatē anyathā dravyōpādānākṣēgprasaṅgāt । <q>tatra pūrvavādinō'bhiprāyaḥ-
anāhitāgnimivādravyaṁ dravyōpādānamanākṣipantya karmaśrutayaḥ adhikartuṁ na
śak‍nuvanti</q> iti । <q>tasmādanadhikārō'dravyasyēti</q> ।</p>
<p><q>atrābhidhīyatē---na śakyata ētadanāhitāgnimiva adravyaṁ nirūpa-
yitum</q> । asyārthaḥ---svābhāvikī śaktiradhikāriviśēṣaṇaṁ; adravyasyāpi ca
dravyasādhyakarmānuṣṭhānaśaktirasti adravyasyāpi dravyaṁ bhavatyēva । yadi punarēvaṁ nirūpayēt
asya dravyaṁ na bhavatyēvēti tadā'tyantamaśakyatvādadravyasyānadhikāraḥ syāt । yathā
<pb n="078"/>
śūdrasyāgnivirahiṇō'tyantāśaktēranadhikāraḥ । <q>tatra hi śūdrādijātiravacchēdikā
vidyatē ēvaṁ</q> jātēragnayō na santīti <q>iha punaḥ ādānamaniyataṁ kadācidupādattē</q> ।
<q>kadācinnōpādattē sa ēva</q> । tēna svābhāvikī puruṣāṇāṁ dravyatāśaktirasti । <q>tasmā-
nnaikāntatō dravyanirāsassaṁbhavati</q> । tēna svābhāvikī śaktiḥ[a]dravyasyāpi tāva
dadhikārō'sti । <q>adhikr̥tasya jīvanāyēva karmaṇōpyupādānaṁ prāptaṁ</q> yuktamityarthaḥ ।
<q>nanu cōpādānaśēṣanirāsaḥ</q> caturthādhyāyōktaḥ <q>ēvaṁ samud‍vr̥ttō bhavati</q> । pariharati-
<q>nōda‍dhriyatē</q> । <q>nimittatvēna hi asmābhiridamucyatē</q> । <q>na śēṣitayā</q> prayōjana-
bhūtatayā puruṣasya jīvanamiva dravyōpādānē karmāpi nimittaṁ na punarētadēva śēṣītyarthaḥ ।
yata ēva śēṣatā dravyārjananiyamasya nēṣyatē <q>ata ēva tatrāpyuktam karmārjitamapi
ārjitō vrīhirēva</q> । <q>ihāpyuktam jīviṣyati vinā dhanēnētyanupapannam iti</q> ।
caturthē hyēvamuktam vrīhibhiryajētēti vrīhimātramaṅgatayā vidhīyatē, na punaḥ pratigrahādyapi ।
tēna karmārthamapi laukikabhōjanakarmārthamapi yadi vrīhirupārjyatē tadā vrīhibhiryāgō bhava-
tyēva tēna vaiguṇyaṁ nāsti । tathā atraivādhikaraṇē uktaṁ <quote>‘jīviṣyati vinā dhanēnētyanu-
papannaṁ’</quote> iti । tēna jīvanōpārjitēna yakṣyata ityuktam । nanu cēdamayuktaṁ---jīviṣyati
vinā dhanēnētyanupapannamiti । ētatkilānēnōktam । yō jīvēttasya jīvanānupapattyā
dravyamasti tēna yāgaḥ kariṣyata iti । taccānupapannam---dravyēṇāpi vinā pratiniyata-
karmakālē jīvanasaṁbhavāt । tathā kratvanaṅgēnāpi dravyēṇa kōdravādinā jīvanōpapattēḥ ।
tathāpi kēnāpi jīvatō nāvaśyaṁ dravyamasti tēna nirviṣayamēvēdamadhikaraṇamiti pr̥cchati-
<q>kimanēnōktam</q>---iti । uttaraṁ---<q>idamanēnōktam aniyatamidamupādānaṁ na
nirāsāyālamiti</q> । ētaduktaṁ bhavati-jīvatō dhanābhāva ityanupapannam । vyabhicārāt
tēnāniyatamupādānam । atō'dravyasyāpi śaktirastīti nādhikāranirāsaḥ । adhikara-﻿
<pb n="079"/>
ṇārthamupasaṁharati---<q>tasmājjīvanāyēva karmaṇōpyupādānē yatnaḥ kartavyaḥ</q> । adra-
vyasyādhikārō[rē]dravyārjanaprayōk‍tr̥tvaṁ karmaṇāṁ prasajyatē । taccaturthē nirākr̥tamiti
pūrvaḥpakṣaḥ । adravyasyādhikārē caturthōktavirōdhō nāsti । śēṣatā hi tatra pratiṣiddhā na
punaḥ prayōjanatāpi bhōjanādivat prayuktiriti rāddhāntaḥ adravyasya svābhāvikī
śaktirastītyadhikārō yukta(mē)ēvēti siddhamētat । svābhāvikaśaktipratipattyarthaṁmēva
cātra niyatatā dravyavattāyā uktā ।</p>
<p><q>।। aṅgahīnaśca ।।</q></p>
<p>pūrvapakṣamāha---<q>kiṁdharmā ?</q> - asyārthaḥ - na tāvat adravyadharmā śakyatē vak‍tuṁ
akalyāṇāṅgaḥ । yasmāt adravyasyāpi dravyasaṁbhavayōgyatā dravyavattākālavadaviśiṣṭā,
akalyāṇāṅgasya tu rōgavattayāśaktirapagataiva ।</p>
<p>auṣadhādiprayōgē punaḥ śaktirutpādya iti tasyāmavasthāyāṁ śaktirupagatēti nādravya-
tulyatā । tasmānna jñāyatē kiṁdharmā aṅgahīna iti । rāddhāntamāha---<q>adravyadharmē-
tyarthaḥ</q> । <q>sa ēva hi kadācidaṅgahīnō bhavati kadācit kalyāṇāṅgaḥ</q> ।
asyārthaḥ---yō na rōgēṇa kāryaṁ prati vyāpr̥taḥ sa ēva tasya cikitsāyāṁ satyāṁ punaḥ
kāryaṁ kurvan‍nupalabhyatē । tathā ca rōgēṇa naiva śaktiḥ nāśitētyavagamyatē । ciki-
tsāyāṁ satyāṁ kāryadarśanāt । tēna śaktēḥ satyā ēva pratibandhabhūtō rōgaḥ cikitsa-
yā'panīyata iti kalpyatē । kaḥpunarniścayaḥ nāśōtpādau na staḥ pratibandhāpagamāvēva
kēvalau iti ? ucyatē । vināśō nāma ātyantikōpalabdhivicchēdaḥ । sa ca
śaktērnāsti punaḥ kāryēṇōpalambhāt । utpādōpyatyantānupalabdhasya punarupalaṁbhanaśaktiḥ ।
prāgatyantānupalabdharōgasya purataḥ kāryēṇauvōpalambhāt iti । tataśca tirōhitaśaktērapi
<note>1. p 1382</note>﻿
<pb n="080"/>
śaktirastīti yukta ēvādhikāraḥ ityadravyadharmaiva cititsyarōgaḥ : <q>tasmādadhikr̥tēna
satā cikitsādiṣu yatnaḥ kartavyaḥ dravyōpādānavat</q> । yasya punarapratisamādhē-
yaivākalyāṇāṅgatā [sa]śakyatē nādhikr̥ta iti vak‍tuṁ śūdravat । śaktināśaśca ātya-
ntikōpalambhavicchēdaḥ । yathāhi tatra śūdratvaṁ nirāsahētuḥ nityāvagamyatvāt tadvada-
pratisamādhēyatvamapīti tulyam । yathā śūdrasyāśaktiḥ atyantamanapāya t jātēḥ tathā-
naṣṭaśaktikāṅgyōgitvamapīti । yadā putaḥ pravr̥ttayāga ēvāṅgairhīyatē tadā kathaṁ ?
yāgaṁ kurvāṇasya(kasya) akalyaṅgatā vartatē yadā tadā cikitsāvā abhāvāt katha-
madhikāra iti । ya ēva dravyē'pyupāyaḥ sa ēvātrāpi bhaviṣyati yayā prabr̥ttaprayōga-
madhya ēva yō dravyarahitaḥ tasya yathā'dhikārō'napagataḥ tathā'kalyāṇāṅgasyāpīti bhāvaḥ ।
sa cābhyupāyaḥ pratinidhāvupadiśyatē ।</p>
<p><q>।। atryārṣēyasya ।।</q></p>
<p><q>nanu kimidaṁ bhinnaṁ vākyaṁ uta ēkamiti cintanīyam</q> । atra kila
bhāṣyakāraḥ prathamaṁ tāvadidaṁ cintayati <quote>‘ārṣēyaṁ vr̥ṇītē’</quote> iti sāmānyēta vidhiḥ
tēna prāptānyēkasya dvayōstrayāṇāṁ ca varaṇāni ēkaṁ vr̥ṇītē ityādibhiḥ pradarśyantē ।
tathā <quote>‘na caturō vr̥ṇītē’</quote> <quote>‘na pañcātipravr̥ṇītē’</quote> ityābhyāṁ caturṇāṁ atītapañcānāṁ ca
varaṇaṁ pratiṣidhyata iti pūrvaḥ pakṣaḥ <q>rāddhāntastu</q> ārṣēyaṁ vr̥ṇītē ityārṣēyavaraṇacōdanā ।
trīn vr̥ṇītē iti tatraiva saṅkhyāvidhānam । <quote>‘ēkaṁ vr̥ṇītē’</quote> iti cāvayutyānuvādaḥ ।
<quote>‘na caturō vr̥ṇītē’</quote> na pañcātipravr̥ṇītē’ iti nityānuvāda ityētattāvadatra na cinta-
nīyam । kutaḥ ? arṣēyaṁ vr̥ṇītē ityuktē dvayōstrayāṇāṁ ca varaṇaṁ prāptamēva । upā-﻿
<pb n="081"/> 
dānaśēṣatvādēkasaṅkhyāyāḥ । tēna dvitvasya tritvasya cāvaśyaṁ vidhēyatvamēva yuktam ।
tayōśca vihitayōrēkatvasya prāptirnāstīti tadapi vidhēyam । tathā ēkatvadvitvabahu-
tvānāṁ vidhānatō viniyōgaśēṣatvāt caturādīnāṁ prasaktirēva nāstīti kathaṁ pratiṣēdha
iti । tasmādidamatra cintanīyam---ārṣēyavaraṇē cōditē kimēkatvādīni trīṇyapi
vidadhati bhinnānyētāni । [ni] yōgaśēṣatvāt caturādīnāṁ prasaktirēva nāstīti kathaṁ
pratiṣēdha iti । tasmādidaṁ śāstrāṇi uta tritvavidhāyakamēkamidaṁ śāstramiti ।
tatrāvayutyānuvādē <quote>‘ēkaṁ vr̥ṇītē’</quote> <quote>‘dvau vr̥ṇīta iti tasyaiva stutyarthau । tathā ca na
caturō vr̥ṇīta iti lāghavēna stutyarthō nityānuvāda iti । tathā caitadēva
darśayan bhāṣyakāraścōdayati---<quote>“nanu caikaṁ vr̥ṇīta ityapi viśēṣavacanamasti”</quote> iti
prathamaṁ yadbhāṣyakārēṇōpanyastaṁ tat mandāpyāśaṅkā nirākaraṇīyētyanēnābhiprāyēṇa । tasmāt
kimidamēkaṁ uta bhinnamiti cintanīyam । <q>tacca śāstrabhēdābhēdōpayōgi, nādhi-
kārōpayōgi</q> । tēna lakṣaṇasaṅgatirnāstītyarthaḥ । samādhattē---<q>satyamēvaṁ sa tu bhēdā-
bhēdō'pyadhikāra ēva viśēṣamādadhāti ityadhikāra ēva cintyatē</q> । asyārthaḥ---
yadyapi śāstrabhēdābhēdāvapi bhavataḥ tathāpyadhikāralakṣaṇa ēvēyaṁ cintōcitā । yasmāt
bhēdē sati ēkārṣēyasya cādhikārō bhavati abhēdē tu tryārṣēyasyaivēti । ēvaṁ sati
bhavati manuvat bharatavat amukavat iti yajamānasyārṣēyaṁ vr̥ṇītēti । tēnaivaṁ
prayōgakālē yajamānasyārṣēyāṇi varaṇīyāni-manuvat bharatavat śāṇḍilyavat asitavat
dēvalavat ayaṁ dēvadattaśarmā yajata iti । tatra yasya yābanta ārṣēyāḥ tāvantastasya
varītavyāḥ । tatra ēkatvadvitvayōrapi vidhiḥ syāt, tadaikārṣēyadva‍yārṣēyāṇāmapi adhi-
kārō bhavati ārṣēyavaraṇāṅgōpasaṁhārō samarthatvāt । ārṣēyavaraṇaṁ hi kathaṁbhāvā-
vasthayā vihitaṁ syāt na samuccayēna, asaṁbhavāt । yō hi ēkārṣēyō yajamānaḥ tasyai-
kārṣēyavaraṇaṁ vihitam । dva‍yārṣēyatryārṣēyayōstu yathāyathaṁ dva‍yārṣēyatryārṣēyavaraṇaṁ na punaḥ
sarvēṣāmēva sarvāṇi varaṇāni vihitāni, tathāvivasya yajamānasyāsaṁbhavāt । yadā
punaḥ tritvamēva kēvalaṁ vidhīyatē tadā tryārṣēyāṅgayuktē karmaṇi tryārṣēṁya ēva
yajamānō'dhikārī syāt ityadhikāraviśēṣāpādakatvāt <q>yāvatsaṅkhyākalpanēti ।</q>
asyārthaḥ---ēkaṁ vr̥ṇītē ityēvamādīnāṁ laḍantatvāt sākṣādvidhirna śrūyatē । na ca
vidhimantarēṇa tritvādīnāmanuvādatvēnōpapattiriti vacanāni tvapūrvatvāditi <q>vidhiḥ
kalpayitavyaḥ</q> । na ca kaścidviśēṣō'stīti <q>yāvatsu saṅkhyā</q> tāvatsu vidhirēva
<q>kalpayitavyaḥ । ityēvaṁ prāptē'bhidhīyatē । na yāvatsaṅkhyaṁ</q> vidhēya<q>kalpanā
<pb n="082"/> 
<q>bhavitumarhati । kutaḥ ? parasparasaṁbandhāvagatēḥ</q> । yadi parasparasaṁbandhaḥ saṅkhyā-
śabdānāṁ na syāt tadā bahavō vidhayaḥ kalpyēran । avagamyatē tu parasparasaṁbandhaḥ ।
<q>tatra yasyāḥ saṅkhyāyā vidhāvāśrīyamāṇē naikavākyatā'paipi tadvidhīyata
iti nyāyāt</q> triṣu ca vidhīyamānēṣu anuvādōpapattērēkavākyōpapattēriti । atra
cōdayati---<q>nanu ca yuktaṁ <quote>‘na caturō vr̥ṇītē’</quote> <quote>‘na pañcātipravr̥ṇītē’</quote> iti
triṣu vidhīyamānēṣu anuvādōpapattēḥ ēkavākyatvaṁ vidhānābhāvādēva varaṇā-
bhāvasya prāptasyānuvādaḥ <quote>‘<q>ēkaṁ’</quote> <quote>‘dvau'</quote> iti tu nānuvādō ghaṭatē । aprāptatvā-
dbhinnānyētāni vākyānītyuktam ।। ata ēva pañ‍cānāṁ varaṇaṁ nyāyyamēvēti
manyāmahē</q> । yadi hyēkavākyatvaṁ bhavēt tadā <quote>‘na caturō vr̥ṇītē’</quote> <quote>‘na pañcāti-
pravr̥ṇītē’</quote> iti anāvr̥ttavākyaśravaṇāt pañcānāṁ na varaṇaṁ kalpyēta । yadā kalpyēta tadā
tadarthamapi vākyaśēṣasyāvr̥ttyā sakr̥cchravaṇaṁ bādhyēta । yadā tu bhinnāni vākyāni
tadā vākyaśēṣasya sakr̥cchravaṇabādhē siddhē pañcavidhisaṁbandhitayāpi āvr̥ttiḥ kalpyamānā
nānupapannēti pañcānāmapi varaṇaṁ nyāyyamēvētyuktam । kathaṁ punaḥ pañcānāmapi varaṇa-
prāptirāṅkyatē ? itthaṁ, nañō'nuvāda upapannatarō bhavati na caturō vr̥ṇītē na
pañcātipravr̥ṇītē iti । yadi pañcānāmapi varaṇaṁ na syāt tadā <q>itthaṁ nañarthasya</q>
varaṇābhāvasyā<q>nuvāda upapannō bhavati</q> pañcānāṁ tu varaṇābhāvē sati pañcatikramēṇa
varaṇābhāvānuvādō nistātparyaka ēva syāt । ataḥ pañcānāmapi varaṇaṁ nyāyya- 
mēvēti । <q>atrōcyatē---uktamasmābhiḥ sakalapadaikavākyatā । nanu ca ēkaṁ
dvau iti anuvādāsaṁbhavāt anupapannaivētyuktam</q> । uttaraṁ---<q>na nāma triṣvanu-
<note>1. ms. na kathañcittvanuvādaḥ</quote>﻿
<pb n="083"/> 
<q>vādaḥ na ca saṅkhyā saṅkhyāntarē'nuvartata iti nyāyāt</q> । nāmaśabdō'ṅgīkārē ।
ētaduktaṁ bhavati---na saṅkhyā saṅkhyāntarē vartata iti nyāyēna tritvē ēkatva-
dvitvayōrabhāvādanuvāda āñjasyēna na ghaṭatē ityaṅgīkurmaḥ । <q>yatpunaridaṁ nañ-
vākyaṁ tatkēna saṁbadhyatē sarvaissaṅkhyāvākyairaviśēṣāditi cēt । siddhā
tarhyēkavākyatā</q> । yadi sarvaiḥ saṅkhyāvākyaiḥ naña‍vākyasya saṁbandhaḥ tadā siddhā
ēkavākyatā syāt । <q>yasmāt na naña‍vākyē'sya pratyēkaparisamāptau
pramāṇamasti । kathaṁ nāsti</q> ? uttaraṁ---sakr̥cchravaṇāt pratyēkaparisamāptau pramāṇaṁ
nāsti । <q>yadi hi</q> sakr̥cchravaṇēpi pratyēkaparisamāptiḥ <q>syāt</q> tadā <q>ēkatvādīnā-
mapi</q> <q><quote>‘na caturō vr̥ṇītē’</quote> <quote>‘na pañcātipravr̥ṇītē’</quote> iti pratyēkamēva
syānnañō'bhyāsaḥ</q> । asyārthaḥ---ēkatvādīnāmapi kr̥tē nañō'bhyāsaḥ syāt ।
tataścaivaṁ syāt ēkaṁ na vr̥ṇītē na trīn vr̥ṇītē iti । bhavatvēvaṁ, kā naḥ pīḍēti ।
atrāha---<q>niṣprayōjanaśca saḥ</q> । prayōjanaśūnyō'bhyāsaḥ syādityarthaḥ । kiñca
<q>nañarthaparatvādēkādīnāṁ caturṇāṁ atītapañcānāṁ ca</q> sarvēṣāṁ vihitapratiṣiddhatayā
<q>vikalpaḥ prāp‍nōti</q> । nanu pramāṇabalēna vikalpaḥ prāp‍nuvanna dōṣa iti manyamānasya
matamāśaṅkatē---<q>bhavatviti cēt । na pakṣāntarāvalambanēnāpi parihārō bhavati
iti nañō'bhyāsakalpanānyāyyā</q> । abhyāsakalpanāyāṁ vikalpaḥ prāp‍nōti ।
sō'nāvr̥ttyāśrayaṇēna parihriyatē । tēna prāmāṇikatvaṁ vikalpasya vadituṁ na śakyatē ।
<q>yāvāṁś‍ca śrutasyōtsargē dōṣaḥ tāvānaśrutavākyasyāvr̥ttikalpanāyām ।
tasmādāvr̥ttiḥ kalpayituṁ [na]nyāyyēti nyāyavidō vadanti । tasmādvaramava-﻿
<pb n="084"/>
<q>yutyānuvāda ēvāśrayaṇīyaḥ sāmañ‍jasyāt</q> । sakr̥cchravaṇādityarthaḥ । anyathā
hi sakr̥cchravaṇādbādhitaṁ syāt । nanvēvamapi bhavatvēkō vidhiḥ vākyaśēṣasya sakr̥danu-
mānānuguṇyāt sa tu trayāṇāmēvēti kutaḥ ityatrāha---<q>trayāṇāṁ ca na saṁbhavati</q>
ēkasya dvayōrvā vidhāvāśrīyamāṇē trayāṇāmanuvādō na saṁbhavati । trayāṇāṁ tu vidhā-
nē'vayutya ēkasya dvayōścānuvādō ghaṭata iti । <q>atastrayāṇāmēva (vā)vidhānam</q> ।
adhikaraṇārthamupasaṁharati - <q>atastrayāṇāmēva varaṇaṁ tryārṣēyasya cādhikāra iti
sthitam</q> । ētāvati vacanē tāvadayaṁ śāstrārthaḥ । yadi punaraparāṇi vacanāni tadā
bhavatu atryārṣēyāṇāmapyadhikāra iti niravadyam ।</p>
<p><q>।। vacanāt ।।</q></p>
<p><q>atra pūrvapakṣavādī vidvatsādhyatvādādhānasya upanayanasādhyatvāt vidva-
dbhāvasya yēpāmēvōpanayanaṁ tēṣāmēvādhānavidhirupapannō bhavatīti manvānaḥ
naisargikānāmēvānēna nimittēna ādhānamiti varṇitabān</q> । asyārthaḥ---
traivarṇikānāmēvōpanayanaṁ yēṣāṁ cōpanayanaṁ tēṣāmēva vidyā ācāryakaraṇavidhiprayuktatvāt
adhyayanasya । yēṣāmēva vidyā tēṣāmēvādhānaṁ yuktam vidvatsādhyatvādādhānasya । tataśca
traivarṇikānāmēva rathakaraṇēna nimittēna ādhānāntaramētadvidhīyata iti pūrvaḥ pakṣaḥ ।
<q>yē punaḥ rathakārā brāhmaṇādayaḥ tēṣāṁ vasantādikālakramādhānavidhānaṁ
bhaviṣyati pāriśēṣyāditi sarvamupapannam । yatpunaratra bhāṣyaṁ traivarṇikānāṁ
<pb n="085"/>
<q>śilpōpajīvitvaṁ niṣiddhamiti tadayuktamiva pratibhāti niṣēdhātikramaṇādapyā-
dhānavidhānaṁ [na] naivōpapadyatē</q> yē pratiṣēdhātikramēṇa śilpamupajīvanti tēṣāmapyā-
dhānavidhānamupapadyata ēva <q>puruṣārthatvāt pratiṣēdhasyāgna‍yarthatvācca</q> ādhānasya
sādhyabhēdēna ādhāna-śilpōpajīvitvapratiṣēdhayōraṅgāṅgi[bhāvā]bhāvāt na pratiṣēdha
ādhānāṅgaṁ, kiṁ tarhi ? puruṣārthaḥ । <q>na ca puruṣārthātikramēṇādhānasya vaiguṇyaṁ
śakyatē vak‍tum</q> । yadi vaiguṇyaṁ syāt tadā atikrāntaniṣēdhānāmādhānaṁ na syāt ।
na cāsti vaiguṇyamiti samarthantē । <q>satyamēvaṁ, aucityamaṅgīkr̥tyaitaduktam</q>
yē ucitācārās‍traivarṇikāḥ tē tāvat śilpōpajīvinō na saṁbhavantītyanēnā-
bhiprāyēṇaitaduk‍tam । yata ēvaucityāśrayaṇēnaitaduktaṁ na punassarvathā śilpōpajīvi-
tvāsaṁvēna <q>ata ēva brāhmaṇādīnāṁ niyatakālataivādhānasya ādhānāntarā-
saṁbandhē hēturuktaḥ</q> । vasantādikālataivādhānasya ādhānāntarāsaṁbandhē hēturuktaḥ ।
sarvēṣāmēva traivarṇikānāmaviśēṣēṇa vasantādikālakādhānaśravaṇānnādhānāntarasaṁbandhō yukta
ityarthaḥ । iyamapi cābhyupagamyayuktirēva । rathakaraṇēna nimittēnādhānāntarasaṁbhavāt ।
paramayuktimāha---<q>jātyantarōpanyāsaśca traivarṇikanimittaḥ paramārthatō hēturuktaḥ</q> ।
rūḍhyaiva rathakāraśabdēna jātyantarasyābhidhānaṁ yōgabalēnaiva traivarṇikānām । rūḍhiśca
yōgādbalīyasīti । ēvaṁ hi smr̥tiḥ---<quote>“māhiṣyēṇa karaṇyāṁ tu rathakāraḥ prajāyatē”</quote>
iti vaiśyāṅganāyāṁ kṣatriyajō māhiṣya ityucyatē । tadāhuḥ---</p>
<p><quote>“māhiṣyōgrau prajāyētē viṭa‍śūdrāṅganayōrnr̥pāt”</quote> । karaṇaśca śūdrāyāṁ vaiśyēna
jātaḥ । taduktaṁ <quote>‘śūdrāyāṁ karaṇō vaiśyāt’</quote> iti । tēna māhiṣyēna karaṇyāṁ jātasya
rūḍhyā rathakāraśabdō vācaka iti tasyaivēdamādhānam । <q>yat punaḥ aviduṣō nādhāna-
mityuktam asati vacanē tadupapadyatē vacanē punaḥ kā nāmēyamanupapattiḥ</q>---yadā
<pb n="086"/>
śrr̥ṅgagrāhikayā rathakārasyādhānaṁ vihitaṁ tadā kācidanupapattirnāstītyarthaḥ । vidyāpi
tadbalēna bhaviṣyatīti bhāvaḥ । yadā vidyāpyasti tadā vidyālābhāya <q>kimanupanayanē-
nāpi tēṣāṁ saudhanvanāṁ bhavatu?</q> uttaraṁ---<q>yadi vacanamasti bhavatu upanayanādikaṁ
asati vidhānē strīṇāmivādhānavidhānādēvāyaṁ bhaviṣyati</q> । tāvanmātrēṇai-
vādhānavidhānōpapattēḥ nōpanayanākṣēpē sāmarthyamastīti । adhikāralakṣaṇamadhikaraṇamiti
lakṣaṇasaṅgatisiddhayē adhikāraviśēṣādhāyakēnānēna bhavitavyamiti pr̥cchati---<q>kasya
punaratra rathakārādhānē'dhikāraḥ ? rathakārasyēti brūmaḥ । rājña iva rājasūyē</q> । atra
cōdayati---<q>nanu cāyaṁ kartr̥nirdēśō nādhikāranirdēśaḥ</q> varṣāsu rathakāra ādadhīta
iti rathakāraśabdaḥ kartr̥nirdēśaḥ rathakārajātērupādēyakartr̥nirdēśaḥ rathakārajātērupādēya-
tvānnādhikāranirdēśaḥ । ēkagranthēnāha---<q>yathaiva brāhmaṇādayō vasantādikālakēṣu
kartr̥tvēna nirdiśyantē nādhikr̥tatayā ēvamatrāpi</q> । rathakārādhikāravādyāha---yadi
brāhmaṇādayaḥ kartr̥tvēna nirdiśyantē nādhikr̥tatayā <q>ēvaṁ tarhi tatkartr̥kēṣvādhānēṣu
kasyādhikāraḥ ?</q> ayamāśayaḥ---yathā brāhmaṇādīnāmadhikāraḥ tathā rathakārasyāpi
bhaviṣyati । adhikārāpavādyāha---<q>na kasyaciditi brūmaḥ</q> । adhikāriṇō'śravaṇāditi ।
rathakārādhikāravādyāha---<q>kiṁ tarhīdamuktaṁ traivarṇikānāmadhikāra iti</q> । apaśūdrādhi-
karaṇē traivarṇikānāmadhikāra ityuktam । tēnōpādēyāpi brāhmaṇādijātiḥ adhikāri-
viśēṣaṇamēvēti manyatē । uttaraṁ---<q>svargakāmasya traivarṇikasya jyōtiṣṭōmādiṣva-
dhikāra ityuktam</q> । jyōtiṣṭōmādiṣu svargakāmō'dhikārīti sthitam । sa tu svargakāmō
brāhmaṇādirnānya ityuktam । na punarjātirēvādhikāriviśēṣaṇam । adhikāravādyāha---
yadi niradhikāraṁ <q>ēvaṁ tarhi aṅgamādhānaṁ</q> kratūnāṁ syāt । itara āha---<q>nāṅgaṁ agna‍ya-﻿
<pb n="087"/> 
<q>rthatvāt</q> । asyārthaḥ---niradhikāratvē'pyādhānasya na karmārthatvam agna‍yarthatvēnāvagamāt ।
nanu karmārthāgnimukhēna avadhātādivat karmārthatā na syāt ityatrāha <q>agnayō hi
karmārthāḥ</q> । asyārthaḥ---agnayaḥ siddhāḥ santaḥ karmaṇi viniyujyantē na puna-
rviniyuktānāmēvōtpattiriti tr̥tīyē pradarśitam । tēna karmāsaṁbandhāgna‍yutpādakatvānna
karmārthatā ādhānasya । yadyanaṅgamādhānaṁ <q>kathaṁ tarhi traivarṇikasvargakāmō jyōti-
ṣṭōmādiṣvadhikriyata iti śakyatē vak‍tum anaṅgatvādādhānasya</q> । yadi
hi aṅgamādhānaṁ syāt tadā'traivarṇikasyāśakyatvāt traivarṇikasyādhikāraḥ syāt ।
uttaramāha---<q>anagnitvādatraivarṇikānāmanadhikāra ityuktam । na punaḥ traivarṇikā
ēvādhikriyanta iti</q> । asyārthaḥ---yadyapyanaṅgamādhānaṁ tathāpyatraivarṇikasyānadhi-
kāraḥ । asyārthaḥ---jātiradhikāriviśēṣaṇaṁ na bhavati ityēvaṁvidhē'bhyupagamē <q>sidhya-
tyēva jyōtiṣṭōmādiṣu adhikāraḥ</q> svargakāmādīnām । anupādēyaviśēṣaṇaviśi-
ṣṭānāmadhikāriṇāṁ vidyamānatvāt । <q>ādhānē punaḥ</q> tadvidhānasyāparasyāśravaṇāt jātē-
ścādhikāriviśēṣaṇatvābhāvābhyupagamāt <q>kasyādhikāraḥ</q> । na ca niradhikāraṁ
bhaviṣyatīti vācyam, niradhikārasya karmaṇō'nuṣṭhānāpattēḥ । ēkagranthēnāha---<q>sarva-
syēti prāptē jātyaṅgāsaṁpattēḥ traivarṇikānāmēva bhavati । yathā svārājya-
kāmasya kṣatriyasyaivādhikārō rājasūyē śrūyatē</q> । <quote>‘rājasūyēna svārājyakāmō
yajēta’</quote> iti rājavyatiriktē kartari rājajātyasaṁpratipattēḥ rājña ēvādhikāraḥ
tathēhāpi brāhmaṇajātisaṁpattayē brāhmaṇādīnāmādhānē'dhikāraḥ । yadi brāhmaṇajāti-
saṁpattayē brāhmaṇādīnāmadhikāra ādhānē <q>ēvaṁ tarhi</q> atrāpi rathakārādhānē'pi <q>ēvaṁ</q>
jātyasaṁpattēḥ rathakārasyaivādhikāra <q>iti siddham</q> । tēna sādhūktaṁ rathākārasyēti brūma
iti । <q>āhitāgnitayā ca jyōtiṣṭōmādiṣvadhikārō draṣṭavyaḥ</q> । yadā rathakāra
<pb n="088"/> 
ādhānē'dhikārī tadā agnimān jātaḥ agnimattā ca jyōtiṣṭōmādiṣvapi tasyādhikāra-
mākṣipati । ākṣiptādhikāranirvāhāya vidyā prayujyata iti labdhavidyō rathakārō jyōti-
ṣṭōmādi kariṣyati । kathaṁ punaḥ karmādhikāraṁ vinā ādhānādhikārō na paryavasyati ।
svarūpamātrēṇāpuruṣārthatvāditi । nanu ca brahmasāmādīnāmabhāvāt kathaṁ rathakārasya
jyōtiṣṭōmādiṣvadhikāra ityatrāha---<q>yāni punarviśēṣavacanāni rāyōvājīyaṁ
ityēvamādīti tānyasya na saṁbhavanti na punaradhikāraṁ nivartayitumutsahantē</q> । 
yēṣāṁ brāhmaṇādīnāṁ viśēṣavacanamasti tēṣāṁ viśēṣēṇa brahmasāmādīni । yēṣāṁ tu
nāsti tēṣāmaniyamaḥ na punaradhikāra ēva tāvannirākr̥taḥ । niradhikāravādī adhikā-
ravādinaṁ pr̥cchati---yadi tāvat ādhānē'dhikāraḥ paryēṣaṇīyaḥ tadā <q>kiṁ punarādhāna-
vidhēḥ viśvajita iva kalpya ēvādhikārō na bhavati</q> । asyārthaḥ---yathā viśva-
jiti agnividyāsādhyē tadvattayā traivarṇikānāmēvādhikārō nāṅgīkriyatē jātēradhikāri-
viśēṣaṇatvānupapattēḥ, tathā ādhānē'pi na jātiradhikāriviśēṣaṇībhavitumarhati iti
kalpya ēvādhikārō yuktaḥ tatra dravyārjaṁnavat agna‍yutpādakādhānē agna‍yarthina ēva
ēēśvaryalakṣaṇādhikāraḥ kimiti na bhavati niyōjyatā tvatra nāstyēva niyōgābhāvāditi ।
uttaramāha---<q>bhavatu na kaściddōṣaḥ</q> tathāpyadhikaraṇasya lakṣaṇasaṅgatisti । rathakārasyai-
vāgna‍yarthinō'dhikārāt । ēvaṁ tāvat adhikāra(na)maṅgīkr̥tya paramatamuktaṁ saṁprati
svamatamāha---<q>kintvatrāvadhātādīnāmiva niradhikāramēvēdaṁ sa prayōjanatvādanu-
ṣṭhānamicchanti</q> । asyārthaḥ---nātrādhikārakalpanayā prayōjanaṁ niradhikāratvē'pyanu-
ṣṭhānasiddhēḥ agnibhiḥ prayōjanabhūtaiḥ prayōjanavattvāt । agnīnāṁ ca karmārthatvāt karmabidhayai
[vidhinaiva]vānuṣṭhānaṁ prayujyatē iti kimadhikārakalyanayā prayōjanam ? niradhikāramēvā-
dhānam । na ca lakṣaṇasaṅgatirnāsti; ādhānē kartr̥tayā rathakārasyāgnivattayā jyōtiṣṭō-
mādiṣvadhikārapratipādanāt kartr̥taivādhānē rathakārasyānyathā nōpapadyatē svarūpamātrasyā-
gnīnāmapuruṣārthatvāditi । <q>śēṣamuktam</q> ।</p>﻿
<pb n="089"/> 
<p><q>।। sthāpatiḥ ।।</q></p>
<p><q>atrāpi vidvattāpēkṣayā ādhānāpēkṣayā ca pūrvapakṣavādī ṣaṣṭhīsamāsa-
mēva nyāyyaṁ manyatē</q> । asyārthaḥ-yadā sthapatiścāsau niṣādaścēti karmadhārayō gr̥hyatē
tadā niṣādasyaivādhikāra ityāpadyatē । yadi ṣaṣṭhīsamāsastadā niṣādavyatiriktasya ।
tatra ca niṣādasyaivādhikārō na ghaṭatē, vidyāvirahādagna‍yabhāvācca । atō vidyāpēkṣayā
agna‍yapēkṣayā ca ṣaṣṭhīsamāsa ēva yuktaḥ । <q>bhavati hi kaścit traivarṇika ēva niṣā-
dānāṁ svāmī</q> । sthapatiśabdaḥ svāmivacanaḥ <q>atō</q> vidyāgna‍yanurōdhāt <q>tasyaiva
traivarṇikasyādhikāraḥ । atrābhidhīyatē । nāyaṁ ṣaṣṭhīsamāsaḥ । kasmāt ?
uttaraṁ-ṣaṣṭhīsamāsē hi niṣādaśabdō lakṣaṇayā sthapatau vartatē । karmadhārayē punaḥ
svārtha ēva padadvayaṁ</q> vartatē । asyārthaḥ-yaḥ śabdaḥ śrūyatē sa ēvārthapratipattau nimittaṁ
bhavati । na ca samāsē niṣādasthapatau ṣaṣṭhī śrūyatē । kintu niṣādaśabda ēva kēvalaṁ, sa
ca śrutyā jātiviśēṣaṁ pratipādayati । na tu jātiviśēṣasaṁbandhinam । ṣaṣṭhīsamāsa-
pakṣē ca niṣādasaṁbandhinaḥ kāryē'nvayō na niṣādasya । tatra niṣādaśabdēnaiva niṣādasaṁbandhī
sthapatiḥ lakṣaṇayōpasthāpanīyaḥ । karmadhārayē punaḥ niṣādasyaivānvayaḥ । niṣādaśabdaśca
śrutyaiva niṣādaṁ śaknōti vaditum । śrutilakṣaṇāviśayē ca śrutirnyāyyēti karmadhāraya
<q>ēvāyaṁ na ṣaṣṭhīsamāsaḥ</q> । idānīṁ pūrvapakṣamāviṣkarōti---<q>nanu cēdamanyāyyamucyatē</q>
lakṣaṇāyā vartata iti yāvatā śrutyaiva jñāyata iti bhāvaḥ । kathamanyāyyam ?
taddarśayati---<q>vāvacanaṁ hi samarthayatā bhāṣyakārēṇa vākyavr̥ttyōrēkārthatvamabhyupa-
gataṁ bhagavatā pāṇininā</q> । samāsādhikārē <quote>‘vē’</quote>ti smr̥tam । samāsa ēva nityaṁ
<pb n="090"/>
mābhūt vākyamapi yathā syādityēvamarthaḥ । tatra yadi samāsasya vākyasya cārthabhēdō
bhavēt tadā arthabhēdādēva samāsēna vākyasya nivr̥ttirnāstīti kiṁ vāśabdēna iti
matvā bhāṣyakārēṇa vāvacanaṁ samarthayitukāmēna vākyasamāsayōrēkārthatvamuktam ।
tatra yadi ṣaṣṭhīsamāsē ṣaṣṭhyarthavācakaśśabdō nāsti tadā vākyasamāsayōrēkārthatva-
mēva na syāt । asti caikārthatā । atō'nyāyyamēvēdaṁ lakṣaṇayā vartata iti ।
rāddhāntī tu vadati---<q>kēna vā'nēkārthatvamuktam</q> lakṣaṇābhyupagamēpi anēkārthatā
nāstīti bhāvaḥ । bhāvamabuddhvā pr̥cchati---<q>nanvidamuktaṁ niṣādaśabdō lakṣaṇayā
vartata iti</q> । pariharati---<q>prayōjanamaṅgīkr̥tyaitaducyatē</q>-<quote>‘kēna vā'nēkārthatva-
mukta’</quote>miti yadidamasmābhirucyatē tatprayōgamaṅgīkr̥tya । <q>ētaduktaṁ bhavati ।’</quote></q> । vākyē
savibhaktikasya śabdasya, samāsē vibhaktirahitasya ēkasminnēvārthē prayōgaḥ । tēna
vākyasamāsayōrēkārthatvamucyata iti । ētadēvāha---<q>atra ṣaṣṭhīsamāsē sthapatau</q>
niṣādasaṁbandhini <q>niṣādaśabdaḥ prayujyatē । tasya ca lakṣaṇayā prayōgasiddhiḥ ।</q>
idamākūtaṁ---vākyasamāsayōrēkārthatvamēva prakāśamānaṁ bhidyatē । vākyē vācaka-
vr̥ttyā'rthapratipādakatvaṁ, samāsē lakṣaṇāvr̥ttyēti । cōdayati---<q>kiṁ lakṣayati ?</q>
niṣādaśabdaḥ । uttaraṁ---ṣaṣṭhyarthaṁ lakṣayati । nanu ca yadi ṣaṣṭhyarthaṁ lakṣayati <q>ēvaṁ sati
vyadhikaraṇasamāsānāṁ sādhutvānvākhyānamanupapannam । vācakaniyamārthaṁ hi
bhagavatō'nuśāsanaṁ pāṇinēḥ pravr̥ttam</q> । apabhraṁśānu1vācakaśabdayōḥ pravr̥ttayōḥ vāca-
kānēva niyamayituṁ bhagavataḥ pāṇinēḥ śabdānuśāsanaṁ pravr̥ttam । <q>lakṣaṇāpakṣē ca nāyaṁ
vācakaḥ</q> tataścāvācakatvādanuśāsanaṁ na yujyatē । anuśāsti cācāryaḥ । tēnāva-
gacchāmō vācaka ēva samāsō'pīti । lakṣaṇāvr̥ttipakṣē ca vāvacanānarthakyaṁ prakāra-
<note>1. anuvācakāpabhraṁśayōḥ---mā</note>﻿
<pb n="091"/>
bhēdēnaiva vākyasamāsayōḥ prayōgōpapattēḥ । tēna vāvacanasyārthavattvāt vācakatvamēvā-
śrayaṇīyamiti । tadāha---<q>ata ēva ca kātyāyanō'pi vāvacanānarthakyamukta-
vāniti । tasmādvak‍tavyō viśēṣaḥ</q> samāsasyāpabhraṁśāt gāvyādēḥ yēna [a]vāca-
katvēpi samāsō'nuśiṣyatē na gāvyādayaḥ śabdā iti । na cāsti viśēṣaḥ anyō
vācakatvādr̥tē iti । rāddhāntī vadati---<q>nanu cāyamēva viśēṣaḥ lakṣaṇayāpi
vyavahārō lōkē dr̥śyatē gaṅgāyāṁ ghōṣaḥ prativasati kūpēna gargakūlamiti</q> ।
asyārthaḥ-yēṣāṁ lōkē prayōgaḥ tadanuśāsanaṁ vyākaraṇam । lakṣaṇayāpi ca lōkē
vyavahārō'sti । tēna lakṣaṇayā vr̥ttasyāpi anuśāsanaṁ [na]virudhyatē । gāvyādayastu
lōkē na prayujyanta iti prayōgāprayōgāvēva viśēṣaḥ । tēnānuśāsanama[na]nuśāsanaṁ
cēti । atra pūrvapakṣī---<q>nāyaṁ prayōgō'nuśāsanavirōdhī</q> । asyārthaḥ-vācanikā-
nāmēvānvākhyānāya yat pravr̥ttamanuśāsanaṁ tadayaṁ gaṅgāyāṁ ghōṣa ityādiprayōgō na
ruṇaddhi । yadi hyayaṁ prayōgō lakṣaṇayā vr̥ttasyāpyanuśāsanamāpādayēt tatō vācanikānā-
mēvānuśāsanamiti viruddha‍yēta । asmin prayōgē lakṣaṇāvr̥ttasyānuśāsanāpattiḥ । kutaḥ ?
<q>padāvadhikaṁ hi bhagavatō'nuśāsanam</q> । tathāpi kimityāha---<q>bhavati cēha
nimittāvasthāyāṁ vācakamēvēdam</q> । asyārthaḥ-yasyā nimittāvasthā tasyāṁ nimittārthasya
vācakapadaṁ bhavati gaṅgāyāmityādipadam । ētaduktaṁ bhavati - gaṅgāyāṁ s‍nātītyādau
yatrēdamēva vadanti tatra nimittaṁ bhavatyēva vācakamidamiti vācakasyaivānuśāsanamiti
nānuśāsanavirōdhaḥ । nanu ca lakṣaṇāpēkṣamēvānuśāsanamayaṁ prayōga āpādayati । lakṣaṇā-
vr̥ttādēva gaṅgāśabdādvibhaktyanuśāsanāt iti atrāha---<q>na ca vācakasaṁbandhinya ēva
vibhaktayaḥ iti smarati, prātipadikāditi vacanāt</q> । vibhaktiḥ vācikaivānuśiṣṭā
prātipadikaṁ tu vācakavr̥ttyā vartatāṁ lakṣaṇayā vā vartatāmiti nātrāpēkṣāsti । rāddhāntī
vadati---<q>asadidamuktaṁ na</q> vācakasaṁbandhinya ēvēti yasmāt <q>samarthaḥ padavidhiriti
<pb n="092"/>
smaran samarthāt prātipadikāt vibhaktayō bhavantītyapi smarati । kiñcānyat
sāmarthyamuktvā[rthyaṁ muktvā]svārthasaṁbandhaṁ</q> na ca lakṣaṇāmantarēṇa gaṅgāpadārthasya
saptamyarthasya ca ghōṣaprativāsaviṣayiṇaḥ saṁbandhō'sti । <q>tasmāt</q> lakṣaṇāvr̥ttyapēkṣatvēna vinā
<q>nānuśāsanaprasiddhiḥ</q> । atō lakṣaṇāvr̥ttasyāpyanuśāsanamiti । na <q>cāyamācāryasya
niyamaḥ padāvadhikamēvānuśāsanamiti । vākyāvadhikamapi dr̥śyatē । <quote>“dēva-
sumnayōryajuṣi kāṭhakē”</quote> <quote>“janitā mantra”</quote> iti ca darśanāt</q> । vācakāvadhikē
cānuśāsanē gaḍgāyāṁ ghōṣa iti lākṣaṇikasyānuśāsanaṁ na sthāt । na ca vācakamēvānu-
śiṣyatē । tasmāt prayōgamātrānuśāsanaṁ vyākaraṇamiti mantavyam । tēnānuśāsanabalēna
tāvadvācakatā na śakyatē vak‍tum । <q>atō'tra</q> lakṣaṇāvr̥ttipakṣē <q>vaktavyō vāvacana-
samarthanē hētuḥ । ayamabhidhīyatē । abhidhānavyāpāramaṅgīkr̥tya ētadvāvacanaṁ
samarthitam nārthavyāpāraṁ</q> asyārthaḥ - lakṣaṇāyāmapi śabdō vyāpriyēta svārthamavāntara-
vyāpā[raṁ kr̥tvā] । [<q>abhidhānavyāpāramaṅgīkr̥tyaitadvāvacanaṁ samarthitam</q>] । ētēna
vācakavr̥ttau caśabda ēva vyāpriyata ityāśritya vāvacanaṁ samarthitam । <q>nārthavyāpāra-
mēva</q> । lakṣaṇām sādhutvānuśāsanēna vā kasya asādhutvaśaṅkānivr̥ttiriti । nanu yathā
gāvyādayaḥ apabhraṁśāḥ tathā lakṣaṇāvr̥ttirapi gāvyādiṣvapi gōśabdōpalakṣitādarthaḥ
pratīyatē । atrāpi lakṣitāyā ēva ṣaṣṭhyā iti । tatrāha---<q>arthaścārthāntaraṁ lakṣa-
yati nābhidhāṁ</q> yadi lakṣyēta tadā apabhraṁśaḥ syāt । iha tvartha ēvārthāntaraṁ lakṣayati
na śabdaḥ śabdāntaram । <q>nanu ṣaṣṭhyarthō lakṣyata ityuktam</q> । ataḥ ṣaṣṭhyāpi
<note>1. pā-su 7-4-38</note> <note>2. pā-su 6-4-53</note>﻿
<pb n="093"/>
lakṣyata ityuktamēva । na hi ṣaṣṭhyā'nabhidhīyamānasya ṣaṣṭhyarthatā bhavati । tēna...lakṣitaṁ
ṣaṣṭhyabhidhātuṁ na śak‍nōtītyarthaḥ । pariharati---yata ēva ṣaṣṭhyarthō lakṣyata ityuktaṁ
<q>ata ēva suktaṁ yadi ṣaṣṭhyā'bhidhānaṁ lakṣyata ityuktaṁ syāt syāda‍dōṣaḥ</q> ।
alakṣitāyāmapi ṣaṣṭhyāṁ .... .... .... .... .... ṣaṣṭhyarthaṁ ityucyatē । atō'nyat
ṣaṣṭhyarthatvēna darśanāditi bhāvaḥ । nanu ca lakṣaṇāpakṣē <quote>“tadbha‍ūtānāṁ kriyārthatvēna samāmnāyaḥ”</quote>
iti virudhyatē yathā yāni hi padāni yadarthapratipādakatayā lōkaprasiddhāni tathābhūtānyēva
vākyārthaṁ pratipādayantītyuktam । tat tyaktaṁ syāt gaṅgādipadānāṁ kūlārthē prayōgā-
bhāvāt ityatrāha---<q>kvaciccābhidhānaṁ nimittaṁ kvaciccābhihitō'rtha</q> iti <q>tadbha‍ūtānā-
mityabhyupagamō na viruddha‍yatē</q> ।</p>
<p>lakṣaṇāyāmapi prasiddhamēvārthamabhidadhadēva padaṁ vākyārthamavagamayati । ayaṁ tu
viśēṣaḥ---kvacitsvēna rūpēṇābhidhānaṁ kvacittēnaivābhihitō'rtha iti nābhyupagamavirōdhaḥ ।
nanu yadi lōkē ṣaṣṭhyarthō lākṣaṇikaḥ kathaṁ tarhi bhagavān ṣaṣṭhīprasaṅgē hi lōpānuśāsanāt
lōpasya ṣaṣṭhyāśca samānārthatā syādēvēti atrāha---<q>na hi bhagavatō'nuśāsana-
virōdhaḥ prayōgānuśāsanaṁ hi vyākaraṇam । k‍vacidabhidhānēna nirūpyatē
k‍vacidēkārthatayēti na kaścida‍dōṣaḥ</q> । k‍vacidabhidhānavr̥ttyā prayōgaḥ k‍vacillakṣaṇā-
vr̥ttyā prayōgaḥ vyākaraṇē'nuśiṣṭaḥ । tēnāyamarthaḥ---vākyasthānē'pi samāsaḥ prayōktavyaḥ ।
ēkārthā ca lakṣaṇāvr̥ttirabhiprētā abhidhānēna sahaikaprayōjanatvāt । yata ēvōbhayathāpi
prayōgaḥ <q>ata ēva bhāṣyakāraḥ asmadāyattē prayōgē kimityavācakaṁ prayōkṣyāmahē</q>
iti । na hi aprasaktau avācakaprayōgasya ētadupapadyatē tasmādavācakasyāpyasti prayōga-
siddhiḥ । yadyubhayōrapi prayōgaprasaktiḥ tarhi kō viśēṣō vācakāvācakaprayōgayōḥ ?
<q>anēnābhiprāyēṇa</q> pr̥cchati---<q>kō'bhiprāyaḥ</q> ? uttaraṁ---<q>ayamabhiprāyaḥ---nānabhi-﻿
<pb n="094"/>
<q>dhānanimittatā yuktā prayōk‍tumiti</q> । avācakaprayōgē hi abhihitō'rthō nimitta-
miti anabhidhānanimittatā na yuktā āśrayitum sākṣatsaṁbhavē paramparāśrayaṇānupapattēḥ ।
nanvēvaṁ vēdē'pi prāpnōti ityāha---<q>kaḥkhalvatra viśēṣaṁ paśyati</q> ? uttaraṁ---<q>imaṁ paśyati</q> ।
<q>ēkārthanimittē hi kāryē kāryasyānāditā</q> । kāryaśabdēna prayōga ucyatē ।
tēnāyamarthaḥ---vēdē prayōganimitta ēva prayōgaḥ tatra prayōgasyānāditā । tēnātra
vācakō'vācakō vā prayōk‍tuṁ kiṁ kriyatām । tathaiva prayōktavyam । <q>asmadāyattē
punaḥkāryē</q> śabdayōgē <q>kimanyadabhidhānādr̥tē bhaviturhati</q> । adhikaraṇārthamupa-
saṁharati---<q>atassūktaṁ niṣāda ēva sthapatiriti ēvamabhidhānanimittataiva
bhavatītyabhiprāyaḥ</q> । ṣaṣṭhīsamāsāśrayaṇē tu abhihitārthatimittatā । sāca na yuktā
prathamōpanipātyabhidhānanimittatāparityāgēna jaghanyārthanimittatānupapattēriti ।</p>
<p>iti r̥juvimalāyāṁ</p>
<p><q>।। ṣaṣṭhādhyāyē prathamaḥ pādaḥ ।।</q></p>﻿
<pb n="095"/>
<p>r̥juvimalāyāṁ</p>
<p><q>ṣaṣṭhādhyāyasya dvitīyaḥ pādaḥ</q></p>
<p><q>puruṣārthaika</q> । pūrvapakṣavyaktyasaṁbhavēna saṁśayamākṣipati---<q>nanu ca svargakāmādhi-
karaṇa idamuktam</q>---<q>naivēyamādhikārikī saṅkhyā, kiṁ tarhi ? kartr̥saṅkhyai-
vēyam bhāvāntarānupādānāt iti । ēvaṁ ca kathaṁ pariṣadō'rthinyā adhikāra
iti saṁśayaḥ ।</q> asyārthaḥ - yadya dhikārikī saṅkhyā syāt tadā adhikāra ēva
bahutvē sati pariṣadō'rthinyā adhikāraḥ syāt naivēyamādhikārikā saṅkhyā । <q>kiṁ
tarhi ? kartr̥saṅkhyaivēyamiti</q> svargakāmādhikaraṇē darśitam । kutaḥ punariyamādhi-
kārikī saṅkhyā na bhavati <q>bhāvāntarānupādānāt</q> । yāga ēva kēvalō bhāvānta
upāttaḥ । tadapēkṣēyamākhyātagatā saṅkhyā । na ca yāgē puruṣasya niyōjyatvaṁ, kiṁ
tarhi ? kartr̥tvam । tēna kartr̥tvē saṅkhyaivēyaṁ na niyōjyasaṅkhyā । yaśca niyōjyassa
ēvādhikārī iti । adhikāriṇō'pi nēyaṁ saṅkhyā tēna saṁśaya ēvāyamanupapannaḥ ।
ucyatē । <q>uparitanē'dhikaraṇē ākhyātagatasaṅkhyā vivakṣitā sthāsyati ।
sthitāyāṁ ca kartr̥saṅkhyāvivakṣāyāṁ kiṁ yathākartr̥tvamadhikārō bhavati ।
utānyathaiva kartr̥tvamanyathācādhikāra iti</q> । ētadēva vivr̥ṇōti---<q>na kartr̥gatā
saṅkhyā adhikārēpi itarētarayōgamāpādayituṁ kṣamētyarthaḥ । tatra pūrvapakṣa-
vādinō'bhiprāyaḥ</q> । adhikārasya <q>kāmanāyōgāt kartr̥tvamukhēna cādhi-
<note>1. 1387</note>﻿
<pb n="096"/>
kārāvāptēḥ 1adhikāra[śca bhāgēna] itaravyāpta‍yā ca niyamyatē । kāmitayā
cādhikāra iti pariṣadō'rthinyā adhikāra ityuktam</q> । asyārthaḥ - yō'yamr̥ddhi-
kāmādhikārastasya kāmanāyōgāt kāmanāsaṁbandhāt kāmanāhētutvāditi yāvat । yaśca
kāmanāhētuḥ sō'dhikāraḥ । tatra kāmasya siddhiḥ avikārārthā । tasya prāptiḥ
karturmukhēna kartuḥ phalaprāptirityarthaḥ । kartr̥tvē vā itarētarayōgē phalamapi itarētarayuktā-
nām yathābhūtā phalāvāptiḥ tathābhūtaiva kāmanāpyāśrayaṇīyā । tēna bhāgaśaḥ kāmanayā
pariṣadaḥ r̥ddhikāmanā adhikāriviśēṣaṇam । yathābhūtā kāmanā tathābhūta ēvādhikāra
iti pariṣadō'rthinyā adhikāra iti । <q>atrābhidhīyatē । na kartr̥tvaṁ karmaprāptiṁ
niyantuṁ śak‍nōti । yathābhidhānamāptimavagacchāmō na punaryathāpadārthāntara-
saṁbandham</q> । yādr̥śamabhidhānaṁ svargakāmādikaṁ tādr̥śaṁ,[na]punaḥ svargakāmādipadāt
svargaikadēśakāmanā gamyatē । kintu kr̥tsnakāmanā । tēna kr̥tsna ēva svargaḥ sarvēṣāṁ
bhavati । na punaḥ padārthāntarabhūtakartranusārēṇa phalāvāptirvarṇanīyā । kutaḥ? <q>svargakāma-
padāvagamyatvāt । tasyā avagatāvā(a)ptēśca kartr̥saṁbandhāt</q> svargakāmapadārtha-
phalāvāptiravagamyatē avagatāvāptiścādhikārī kartā bhavati । tēnōttarakālabhāvi kartr̥tvaṁ,
na kartr̥̄ṇāmitarētarayōga ityarthaḥ । ēvaṁ tāvat itarētarayuktānāmēva kartr̥tvaṁ na kartr̥̄ṇābhi-
tarētarayōga iti kr̥tvā'dhikaraṇaṁ varṇitam । saṁprati kr̥tvācintāmuddhāṭayati---<q>kiñca
na kartr̥tvamapi atra nirapēkṣatāṁ vihanti kartr̥̄ṇāṁ hyatra bahutvamavagamyatē na
bahūnāṁ kartr̥tvam । kimatō yadyēvaṁ</q> ? <q>ētadatō bhavati । kartārō bahavaḥ na
<pb n="097"/>
<q>bahavaḥ kartā</q> । adhiṣṭhānamātrabhēda ēva kartr̥tvaṁ tu na bhidyata ityēvaṁ na bhavati kiṁ
tarhi sahādhiṣṭhānēna kartr̥tvamēva bhidyata ityarthaḥ । tēna kārts‍nyēnaikaikasya kartr̥tvāt
ēkaikasya kr̥ts‍naṁ phalamiti । yathā kartradhikārē'pi phalāvāptau na pariṣadō'dhikāraḥ kiṁ
tarhi ēkaikasyaivēti । atra bhāṣyēṇa sahakriyamāṇē satra iti vadatā sahakartr̥tvamuktam
sahakartr̥tvē naikaikasya kartr̥tvamityanēnābhiprāyēṇa cōdayati---<q>nanu sahakartr̥tva-
matrēti</q> । pariharati---<q>sahaśabdō'trārthasahatvaṁ lakṣayati</q> । asyārthaḥ - yadyapyatra-
śabda[taḥ] kartr̥̄ṇāṁ sahatvaṁ na pratīyatē tathāpi arthasahatvamatrāpyastītyētadabhiprāyēṇa
sahatvamiti । <q>kutaḥ ētat ? bhāṣyādēva</q> । yata ēva mahābhāṣyakāraḥ [āha]---ēkaika-
ścātra kartēti । yuktiṁ cāha---<q>ēkaikasya svātantryavivakṣāyāṁ</q> kartr̥tvavivakṣāyāṁ
<q>ākhyātē saṅkhyāyōgāt</q> saṅkhyāvācitvāt । kiñca yadyatraika ēva kartā syāt tadā
ēkavacanamēva syāt na bahuvacanam tēna bahavaḥ kartāraḥ । tathā'paramapi bhāṣyakārēṇōktam-
<q>śak‍nōtyēkaikasya svātantryavivakṣāyāṁ---iti</q> । tatō'pi gamyatē ēkaikaḥ kartēti ।
ēkaikasya svātantryavivakṣāyāṁ ākhyātē saṅkhyāyōgāditi yaduktaṁ tadupapādayitumāha---
<q>nyāyyā cēyamavagatiḥ</q> kartārō bahava iti । yasmācchabdāt <q>vibhaktayō bhavanti</q>
tadarthasya saṅkhyāyōgāditi yaduktaṁ tadupapādayituṁ <q>avagamayantīti</q> ।। utsargastā-
vadayam । <q>nacākhyātārthaḥ saṅkhyāṁ bhajatē । asattvabhūtattvāt atastadākṣiptāni
vyāvr̥ttānyēva kārakāṇi saṅkhyāṁ bhajantē tadavasthānāmēvākhyātārthēnākṣēpāt
na kārakaśabdābhidhēyāni</q> kārakāṇāṁ dravyāṇāṁ yē śabdāḥ tadabhidhēyāni dravyamātrāṇi
na saṅkhyāṁ bhajantē ityarthaḥ । <q>nāmavibhaktayaḥpunaḥ saṅkhyābhājaḥ prātipadikārthā
<pb n="098"/>
<q>ēvēti tadgatāmēva</q> prātipadikārthagatāmēva <q>saṅkhyāmabhinirvartayanti । ata ēvāgnī-
ṣōmau dēvatā, dēvatātvaṁ hi kārakāvasthā, tasyāmavasthāyāmagnīṣōmaprātipadi-
kādutpannā dvivacanavibhaktiḥ na saṅkhyāmāha kintu prātipadikāvasthāmātrāyā-
miti । ata ēvādhiṣṭhānamātrasya dvitvaṁ, dēvatātvē punarēkatvamiti</q> ēta-
ddarśitam---satyaṁ hi vai dēvatēti vadatā । nanu karmaśabdādapi vibhaktirbhavantī karmasaṅkhyā-
māha na kārakasaṅkhyāmityāśaṅkāmapākarēti-<q>utpattau cēyaṁ saṅkhyā । ataḥ kārakagataiva
mantavyā । kimidamutpattāviti</q> ? ākhyātagatēyaṁ saṅkhyā nōpapadagatētyarthaḥ ।
tathāpi kimityāha---upapada<q>gatā hi karmagatāpi pratīyatē sattvavadabhidhānāt
tisra āhutīrjuhōtītivat</q> । ākhyātagatā tu asattvabhūtatvāt ākhyātārthasya
tadgatā saṁbhavantī tadākṣiptakārakagatā bhavati । ēvamapi samabhivyāhārō na dūrānta-
ritaḥ syāditi bhāvaḥ । <q>tasmādēkaikasya svātantryamavagamyatē svatantraḥ
kartēti ca smaraṇāt</q> । tasmādēkaikasya kartr̥tvamiti । nanu bahutvaśravaṇāt sāpē-
kṣāṇāṁ kartr̥tvamavagamyata ityatrāha---<q>bahutvaṁ punaḥ 1kartuḥ sāpēkṣatāmāpādayati
na sāpēkṣasya kartr̥tvam । ataḥ kartrantaraṁ sāhityasaṁpattyarthamupādīyatē ।
na kartr̥tvasaṁpattyarthamanyōpādānam</q> । yadyākhyātēna sahasaṅkhyā na saṁbadhyatē
<note>1. kartr̥sāpēkṣatāṁ</note>﻿
<pb n="099"/>
kintu tadākṣiptēna kartrā <q>kathaṁ tarhi yugapadabhidhānaṁ ? kathaṁ ca ēkaśēṣaḥ ?</q>
yē hi ēkaśēṣēṇa yugapadabhidhīyantē tēṣāmēva vibhaktibhiḥ saṅkhyōcyata iti
bhāvaḥ । pariharati---<q>mābhūt yugapadabhidhānaṁ yugapadākṣēpō bhaviṣyati</q> tathāpi
yugapadavagamasiddhēḥ । <q>ēkaśēṣastu yadyabhidhānādr̥tē na saṁbhavati</q> śabdaviṣayatvaṁ
<q>tanna nāma</q> bhavatu tathāpyayamēva śāstrārthaḥ nēdaṁ tantraṁ ēkadēśābhihitasyaiva saṅkhyā-
yōga iti pramāṇābhāvāditi manyatē <q>ataḥ yathā kartr̥</q>tvēpyēkaikasya kr̥ts‍naphalaprāptēḥ
<q>na pariṣadō'rthinyā adhikāra iti siddham</q> ।</p>
<p><q>।। prayōgē ।।</q></p>
<p>atra bhāṣyaṁ---<quote>“nanu tr̥tīyē uktaṁ śāstraphalaṁ prayōktari”</quote> ityādi । tadākṣi-
pati---<q>kimidaṁ śās‍traphalaṁ prayōktarīti kastēnāsya virōdhaḥ ? kathaṁ vā
tēnēdaṁ labhyatē</q> yadi hi tēnāsya virōdhō bhavēt punaruktatā vā tadā yujyēta <quote>‘nanu
ca tr̥tīyē uktamiti’</quote>। na caitad‌dvayamapyasti iti । samādhattē---<q>yadā prayōk‍tr̥tvaṁ
karmaṇi śabdārthaḥ tadā bacanasya vivakṣā prāp‍nōti । vivakṣitē vacanē aviva-
kṣitābhidhānaṁ viruddham</q> । asyārthaḥ---śāstraphalaṁ prayōktarīti prayōk‍tr̥tvaṁ karmaṇi
śabdēvōcyata ityuktam । prayōk‍tr̥tvē sati tasyōpādēyatvāt saṅkhyāyā apēkṣitatvēna
vivakṣā prāpnōti । tataścāniyatasaṅkhyānāṁ yāgāśaṅkā virudhyata iti virōdhāmi-
prāyēṇākṣēpaḥ । yata ēva virōdhābhiprāyēṇākṣēpaḥ atassamādhānakālē idamuktaṁ <quote>“tadēvā-
kṣipyata”</quote> iti । <q>kathaṁ punarākṣēpaḥ ? niyōjyasya hi karmaṇi <quote>‘idamasya’</quote>﻿
<pb n="100"/>
ityēvaṁ saṁbandhō'vagamyatē asyātrēti vā</q> । niyōjyasya karmaṇyaiśvaryamityadhikāra-
lakṣaṇasambandhō'pi niyōjyasyaiva nānyasya । yaśca niyōjyassa ēvādhikārī sa ēva
kartēti । <q>atō yathāniyuktasyaiva saṅkhyāsaṁbandha iti pūrvaḥ pakṣaḥ</q> ।1 niyōjyatvē
saṅkhyā vivakṣitētyāha---<q>kāmimātratayā ca niyōgaḥ na saṅkhyāpēkṣa ityu-
ktam</q> । nanu svargakāma ityēkavacanaśravaṇāt saṅkhyāyuktasyaivādhikāra iti atrāha---
<q>svargakāmē ca vibhaktivacanaṁ bhāvārthānapēkṣamityuktam</q> tadanukāritvāt svargakāmō
yajēta r̥ddhikāmā yajēranniti śravaṇāt । nanu bhavatu saṅkhyāśūnyō niyōga iti
tathāpi kartā kimiti ēkō na bhavatītyatrāha---<q>niyōjyasya bhāvārthasaṁbandhaḥ
kartr̥tvamityētaduktaṁ na bhāvasaṁbandhasya niyōga ityarthaḥ । tasmānna bhāvagatā
saṅkhyā vibakṣāmarhati adhikārapadagatēva</q> । yadi hi adhikārapadagatā vivakṣyēta
tadā liṅgamapi vivakṣitaṁ syāt iti striyā adhikārō na syāt । <q>kiñca phalasya
puruṣārthatāparyantaṁ caitadvākyamityuk‍taṁ</q> tr̥tīyē । <q>tatparatvē ca vākyasya
kriyākārakasaṁbandhō natarāṁ vivakṣyēta । nanu kriyākārakasaṁbandhō'pya-
trāvagamyatē । sa kathaṁ tyajyatē</q> । yathā phalapuruṣārthasaṁbandhō'vagamyatē tathā
kriyākārakasaṁbandhō'pi avagamyamānō'sau kathamiva tyajyata iti । uttaraṁ---<q>anya-
<note>1. mātr̥kāyāṁ bhavannityadhikam ।</note>﻿
<pb n="101"/>
<q>paratvādbākyasya</q> । bhavatvanyaparaṁ vākyaṁ tathāpi kimityāha---<q>ēkārthaṁ caikaṁ vākya-
mityuktam । atō viṣaṁ bhakṣayēditi ca na vivakṣyatē</q> । asyārthaḥ-vyutpattyabhi-
prāyēṇa śabdārthapratītiḥ । vr̥ddhavyavahārē'pi vyutpattiḥ । tatraikaṁ vākyamēkamēvārthamava-
gamayatīti vyutpattiḥ । tēna arthāntaraparatvē arthāntaraṁ na pratīyatē vyutpattivirahāt
iti । atō na vivakṣitētyucyatē । pratipattibhramastu sāmānyatō dr̥ṣṭanibandhanaḥ syāt ।
yathākāmī prayōgē syāditi । yadācaikaṁ vākyamētadarthadvayaṁ pratipādayituṁ na śaknōti ।
<q>ēvaṁ ca iṣvasanadr̥ṣṭānta upapan‍nō bhavati । liṅgamuktam । atrābhidhīyatē ।
na karma vā saṅkhyāpyavivakṣitā śakyatē vak‍tum</q> । yathā karma avivakṣitamiti
na śakyatē vak‍tuṁ na tathā saṅkhyāpītyarthaḥ । <q>kutaḥ ? viśiṣṭa ēva hi karmaṇyadhi-
kārō bhavati yathā dravyaviśiṣṭakarmaṇyadhikārāvagamāt na dravyāntarēṇa kriyatē
tathā kartr̥saṅkhyāviśiṣṭē karmaṇyapyadhikārāvagamē na saṅkhyāntaramāśrīyatē</q>
viśiṣṭaṁ yatkārakaṁ kartrākhyaṁ tasyā yā saṅkhyā tayā viśiṁṣṭa caitatkarma tēna tadviśiṣṭatā-
saṁpattayē saṅkhyā ādaraṇīyētyarthaḥ । nanu ca bhavatu viśiṣṭaṁ karma tathāpi vākyaṁ
tatparaṁ na bhavati ityatrāha---<q>na ca svargaḥpuruṣasyētyēvaṁparaṁ tadvākyaṁ kiṁ tarhi
asmin karmaṇi asyādhikāra iti</q> । bhavatvēvaṁ tathāpi kimityatrāha---<q>adhi-
kāraścāyaṁ</q> vidhyarthaścāyaṁ <q>viśiṣṭakriyākārakasvārthaphalaprayuktaḥ pratīyatē iti
sarvamanavadyam</q> । ēkakartr̥kakriyārthō yuktaḥ svārthaḥ phalasāghakō vidhyarthaḥ pratīyata
ityarthaḥ । nanvēvamapi adhikāriṇaḥ phalaṁ na prayōk‍tuḥ ityatrāha---<q>ēvaṁ ca sati
prayōk‍tuḥ phalamityētadapi siddham । adhikāryēva hi prayōktā</q> । tēnādhi-
<note>1. vagamōtmā - mā</note>﻿
<pb n="102"/>
kāriṇaḥ phalamucyamānaṁ prayōk‍turbhavati । anyasyāprayōk‍tr̥tvāt । yadi niyōgaparamidaṁ
vākyaṁ kathaṁ tarhi karmādīnāṁ tārtīyō viniyōgaḥ ityatrāha---<q>karmādīnāṁ tārtīyō
viniyōga ētasmādēva</q> niyōgādēva । yadi niyōgādēva phalasya puruṣārthatā
'vagamyatē tadā <q>yatpunaridamuktaṁ bhāṣyakārēṇa ātmanaḥparasya vā svargaṁ kāmayataḥ
svagarkāmapadābhidhānamaviśiṣṭam । ātmanēpadācca liṅgācca</q> । śabdai(da)stu
śabdārthē niyōjyasyaiva phalāvāptiruktā । <q>ādhānē ātmanēpadakartr̥kōpanyāsācca
aṅgaphalānāmapi pradhānakartr̥saṁyōga uktaḥ । kimanēnōktam</q> ? uttaramāha---
<q>sarvaviśēṣaṇaviśiṣṭaniyōgāt sarvamidaṁ labhyatē yadātmanēpadaṁ kartr̥gāmitāmava-
gamayati phalasya yacca svargakāmapadamātmasaṁbandhini kāmē kāmitāmabhidhatta
iti</q> liṅgasthānīyamidamuktamiti bhāvaḥ । <q>pāṇinirapyayamēva prayōgō liṅgābhidhānē</q>
ātmanēpadaliṅgābhidhānē <q>nimittaṁ yadēvaṁ smarati yajatē yajamāna iti bhavati
yajanti yājakāḥ</q> asminnēva prayōgē niyōgasāmarthyēna svārthatāṁ phalasya jñātvā svārthē
phalamātmanēpadaṁ bhavatīti smaraṇaṁ anyathā nirmūlaṁ syāt । upasaṁharati---<q>atō yathā-
nimittamēvā</q>tmanēpadādi nimittānatikramēṇaiva <q>niyōgādapyavagatirbhavatīti</q> liṅga-
tvēna <q>nimittōpanyāsō bhāṣyakārasya</q> । adhikaraṇārthamupasaṁharati---<q>atō
vivakṣitā saṅkhyēti sūk‍tam pratipadvidhānaṁ tu prakr̥tāvasaṁbhavāt utkr̥ṣyatē
vākyāditi tr̥tīyē uktam</q> ।</p>﻿
<pb n="103"/>
।। prakramāttu ।।
<p><q>kathaṁ punaratra saṁśayaḥ ? katha vā na saṁśayaḥ ? phalaparyantaḥ kāmādhikāra
ityuk‍tam</q> । tatra yadi kāraṇāntarēṇa <q>phalaprāptau satyāṁ nivr̥ttaḥ kāmaḥ</q> kathañcidvā
<q>anyatō</q> dōṣadarśanādēḥ <q>tadadhikāra ēva nivr̥ttō bhavati । niradhikārasya
cānuṣṭhānaṁ na śabdāt nāpyanyatō'vagacchāmaḥ । tasmādapratiṣṭhitamēvēmaṁ
saṁśaya paśyāmaḥ</q> । asyārthaḥ-na nimittaparyantaḥ kāmādhikāraḥ kintu phalaparyanta
ityuktam । yadi nimittaparyantaḥ syāt tadā kāmanā utpannā satī nimittamiti
nivr̥ttāyāmapi kāmanāyāṁ prayōgaḥ parisamā[pyaḥ](pta) syāt । phalaparyantē tu kāmanā-
nivr̥ttau puruṣasya karmaṇyaiś‍varyanivr̥ttiriti kinnibandhanamanuṣṭhānam । atō vītāyāmapi
phalēcchāyāṁ prayōgaparisamāptisaṁbhāvanā'nupapannēti । <q>ucyatē । idamatra saṁśayadvāram ।
kartavyatāpūrvakaṁ hi karmādīnāṁ phalapuruṣasaṁbandhamuk‍tavantō'dhikārajñāḥ</q> ।
asyārthaḥ-yō'yaṁ phalapuruṣayōḥ sambandhaḥ sa kartavyatājñānapūrvakaḥ na punaḥ phalapuruṣa-
saṁbandhajñānapūrvikā kartavyatāvagatiḥ । phalakāmasya hi puruṣasya vidhyarthaḥ kartavya-
tayā'vagamyamānaḥ kartavya ēva na bhavati yadi phalasiddhirnākṣipatīti । ēvaṁ phala-
puruṣayōḥ sambandhō'vagamyatē na punaranyathā । tēna phalapuruṣasaṁbandhāvagamāt prāgēva
tāvat kartavyatā'vagamyatē । tathāpi kimityāha-<q>pravr̥ttaścēt kartavyatāyāṁ kāritaḥ
śāstrēṇētyavagacchāmaḥ</q> । kartavyatājñānēna karmakartavyatāvagamanibandhanē'nuṣṭhānē
pravr̥ttiḥ kartavyatāvagamē jātē tanmātranibandhanatvāttadanuṣṭhānasya pravr̥ttaḥ puruṣaḥ śāstrēṇaiva
<pb n="104"/>
pravr̥ttiyōgyamarthaṁ jñāpayatā puruṣō'nuṣṭhānaṁ kāryatē । nānyathā । tēna kartavyatayā
vidhyarthaṁ bōdhitavatā śāstrēṇa kāritamēvānuṣṭhānamiti । nanu cōpakramamātrē bhavatu śāstrasya
vyāpāraḥ ityatrāha---<q>śāstraṁ cōpakramādērapavargaparyantasya svārthasyābhidhānam । atō
nāparisamāpyāvatiṣṭhatē avayavaśō'navagamānniyōgārthasya । nanvēvaṁ tarhi
phalārthatā karmaṇō nōpapadyata ityuktam</q> । iṣṭalakṣaṇaṁ hi phalam । yadā tadiṣṭaṁ na
bhavati tadā tatphalamēva na bhavatīti pariharati---<q>pravr̥ttau tāvannimittatayā nānupapannam ।
pravr̥ttikālē kartavyatāvagamēna prayōjanam । tasyāṁ cāvasthāyāṁ satyāṁ kāmanāyāmadhikāra-
nimittatvāt upapannamanuṣṭhānam <q>pravr̥ttau cāparisamāptērēva śāstraṁ karaṇamityuktam ।
ataḥ paramadhikārānuvr̥ttiḥ k‍vōpayujyatē</q> । nivr̥ttē'pyadhikārē nānuṣṭhānaṁ nivartata
ityarthaḥ । <q>tasmāt vītāyāmapi phalēcchāyāṁ samāpanīyaṁ karmēti manyatē । ēvaṁ
prāptē'bhidhīyatē - satyamārambhaḥ apavargaparyantaḥ śāstrārthaḥ । satyaṁ cāvayavaśō
nāvagamyata</q> iti । <q>na punaradhikārādr̥tē śāstraṁ kāraṇamityavagantuṁ śakyatē</q> ।
ayamabhiprāyaḥ-yasya vidhyarthaḥ kartavyaḥ tasyaḥ tatsādhakē sāṅgapradhānē'dhikāraḥ । kāma-
nāyāṁ ca nivr̥ttāyāṁ na kāryō vidhyarthaḥ । puruṣasya kāryatayā'vabhāsipramāṇābhāvāt ।
akāryabhūtē ca vidhyarthē tatsādhakē'pyavikārō nivr̥ttaḥ । nivr̥ttē cādhikārē kinnibandhana-
manuṣṭhānam । <q>nanu pravr̥ttau nimittatayōpapannamanuṣṭhānamityuktam</q> । uttaraṁ---<q>nāsādhyaṁ
nimittaṁ bhavitumarhati</q> । asyārthaḥ - yadaiva puruṣasya kāmanā vidyatē tadaiva putrādikaṁ
sādhyam । sādhyaṁ ca sat tadadhikāranimittam nānyathā । tēna yadyapi pravr̥ttidaśāyāṁ
<pb n="105"/>
kāmanāyā vidyamānatvāt sādhyatāyāṁ satyāmadhikāranimittatā putrādēḥ tathāpi vītāyāṁ
phalēcchāyāṁ asādhyabhūtaṁ nādhikāranimittamiti nimittābhāvēna adhikāranivr̥ttau
nāstyanuṣṭhānamiti । tasmādasādhyasya nimittatā nāstītyāha---<q>yathāpratipannamēva hi
nimittaṁ nāpratipannaṁ sādhyanimittatayā pratīyatē</q> । kāmanāviṣayasyādhikāra-
viśēṣaṇatvāt syādityuktam । <q>ataḥ pravr̥ttāvapi yāvannimittamēva pravr̥ttiḥ
nimittābhāvē vā uparamaḥ</q> । yāvadēvādhikāranimittamasti tāvadēva satyadhikārē-
'nuṣṭhānaṁ kartavyam । tadabhāvē ca nānuṣṭhānamastīti <q>nyāyavidō manyantē</q> । ayamatra
saṅkṣēpaḥ---prārambhasamayē satyāṁ kāmanāyāṁ sādhyatayā putrādikaṁ avagamyamānaṁniyōjya-
viśēṣaṇamastīti niyōgaṁ tāvatpuruṣaḥ kartavyatayā'vabudhyatē । tatsādhakatayā'vasānē'pi
pradhānē vikārāvagamō jātaḥ tadēva cānuṣṭhānahēturiti pūrvaḥ pakṣaḥ ।</p>
<p>nōtpannamātramadhikārajñānamanuṣṭhānē hētuḥ । kiṁ tarhi ? anuvartamānam । na
vītakāmasyādhikārajñānānuvr̥ttirastīti rāddhāntaḥ । <q>yatpunaridaṁ bhāṣyakārēṇōktam-
vēdaivāsau mayaitatkartavyamiti upāyaṁ tu na vēdēti</q>--- asyārthaḥ---pr̥cchataścāyamāśayaḥ-
anēna kila bhāṣyēṇaivamāha-svata ēva puruṣaḥ phalēcchayā'ṅgē pravr̥ttaḥ iti । sa cāyamarthaḥ
ihānupayōgīti । uttaraṁ---<q>ayamarthaḥ phalēcchōparamē tāvat śāstraṁ na pratyakṣī-
bhūtamasti</q> । asyārthaḥ - phalēcchā kartavyēti vacanaṁ nāsti । yadi vacanaṁ syāt sādhyē
karaṇabhāvō dhātvarthasya । asti cēt akāraṇabhūtē cēt tadā phalēcchōparamē śāstrasya
pratyakṣībhūtatvāt phalēcchōparama ēva nōpapadyatē । na caivaṁ vacanamasti । <q>atō vītāyāṁ
phalēcchāyāṁ avadhūtaśāstrārthāyāṁ na karaṇatā dhātvarthasyōpapadyatē</q> । icchābhāvē
phalasyāniṣṭatvāt na sādhyārthaḥ na cādhikāra iti <q>sa ēva śāstrārthābhāvō</q> bhāṣya-﻿
<pb n="106"/>
kārēṇānēna darśitaḥ । <q>nanu caitat</q> bhāvārthādhikaraṇaviruddham yadidamucyatē na
yāgaḥ kartavyatā cōdyata iti । <q>uttaraṁ-yathā na virudhyatē tathā svargakāmādhi-
karaṇē darśitam । yatpunaridaṁ pakṣāntarōpanyasanaṁ śiṣṭavigarhaṇāt parisamāpa-
nīyamiti tathā kimiti vigarhanta iti paricōdya kimatra kāraṇāntarēṇētya-
syaiva śiṣṭavigarhaṇasya samāptau kārāṇatōktā । tathā <q>mithyāsaṅkalpadōṣaśca
darśitaḥ । tadidamasamañ‍jasamiva pratibhāti । kathamasamañ‍jasam ? yadi
tāvat mithyāsaṅkalpadōṣaparihārāyaiva prakrāntaparisamāpanaṁ tarhi na śakyaḥ
śiṣṭavigarhaṇōpanyāsaḥ ।</q> vināpi śiṣṭavigarhaṇayā mithyāsaṅkalpadōṣaparihārārthatvēnaiva
siddhēḥ । <q>atrōcyatē । mithyāsaṅkalpataivātra nāsti ।</q> kutaḥ ? <q>śāstrārthē hi
saṅkalpaḥ kr̥taḥ na ca vītēcchasya samāpanaṁ śāstrārthaḥ ।</q> yathā śāstrārthōnōpapadyatē
tathā darśitam । tē tvēva manvatē । <q>vigarhayitāraḥ śiṣṭā ēvaṁ manyantē । mithyā-
saṅkalpadōṣō'syāsti yō'yaṁ prakrāntaṁ na parisamāpayati iti matvā ca
vigarhantē atastadvigarhaṇāt samāpanaṁ kartavyam ।</q> yadi mithyāsaṅkalpadōṣabudhyā
vigarhantē nirmūlamidaṁ vigarhaṇaṁ paramārthatō mithyāsaṅkalpadōṣābhāvāt । tēnōcyatē
<q>kimiti nimūlamidaṁ vigarhaṇamāśrayantē ।</q> iti । <q>kimatra mūlānvēṣaṇēna ।
idamēva</q> śiṣṭavigarhaṇaṁ mahad‍duḥkham । nirmūlamapi tāvadbhavati śiṣṭavigarhaṇam । tacca
<pb n="107"/>
tathābhūtamapi । <q>duḥkhaparihārārthaṁ ca kr̥tinō yatnavanta iti suṣṭhūktaṁ - vigarhantē
tāvacchiṣṭā iti ।</q></p>
<q>।। lōkē ।।</q>
<p>saṁśayamāṣyāmarthatō vyācaṣṭē - yadidaṁ 2<q>sūtradhāraiḥ karma kriyatē tatkiṁ
prārabdhaṁ samāpanīyaṁ uta vītāyāṁ phalēcchāyāṁ tata ēvōparama iti ।</q> atra
bhāṣyakāraḥ śāstrīyatvaṁ vicārayati । tadākṣipati---<q>nanu śiṣṭavigarhaṇābhayāt
samāpanīya karma, na śāstrīyamiti । atastadēvānusaraṇīyaṁ ki vigarhantē
nēti । kiṁ śāstrīyāśāstrīyatvānusaraṇēnēti ।</q> asyārthaḥ---prakrāntaparisamāptau
śiṣṭavigarhaṇamēva kāraṇaṁ na śāstrīyatvam atastadēvānusaraṇīyam - kiṁ vigarhantē
kramasādhyaparisamāpanaṁ uta nēti kiṁ śāstrīyānusārēṇa । samādhattē---<q>ucyatē - satyamēva
yadi nirūpādhikamēva tadvigarhaṇaṁ</q> bhavēt tadā na śāstrīyānusārēṇa kriyēta । tēna
idaṁ śāstrīyaṁ idaṁ prārabhya na parisamāpayati tasmāt mithyāsaṅkalpadōṣō'sti iti ।
ēvaṁ manvānāḥ <q>śāstrīyamiti kr̥tvā vigarhantē nāśāstrīyaṁ</q> atasta<q>d‍bhramāpanuttayē</q>
śāstrīyatvabhramāpanuttayē <q>vicāraṇīyaṁ</q> śāstrīyatvam । [a] (ya tō vicāraṇīyamēta-
dbhavati । tatra <q>dēvatāsaṁbandhāt prāyaścittavidhānēna śāstrīyamiti pūrvaḥ pakṣaḥ ।
na hmaśāstrīyasya śāstrīyamaṅgaṁ bhavati vaiguṇyasamādhirvā । yatkhalu
<note>1. p. 1398</note>
<note>2. sūtrakāraiḥ-mā</note>﻿
<pb n="108"/>
<q>(a)śāstrīyaṁ tatra dēvatā aṅgaṁ sambhavati</q> śāstraikasamadhigamyatvāt dēvatābhāvasya ।
aśāstrīyasya yadaṅgaṁ tat anvayavyatirēkasamadhigamyam । aśāstrīyasya vaiguṇyasamādhiḥ
aśāstrīya ēva bhavati pramāṇāntarasamadhigamyatvāt । tēna śāstrīyatvamavagamyatē ।
śāstrīyaṁ cēt tadā prakrāntāparisamāpanē sambhāvyata ēva śiṣṭavigarhaṇēti tannivr̥ttayē
samāpanīyamēva gr̥hādi ārabdhamiti ।</p>
<p><q>atrōcyatē । na śāstrīyamiti pramāṇamasti ramaṇīyārthatvāt praya-
tnasya ।</q> atō'nvayavyatirēkamūlānyēva kr̥ts‍nāni sasūtrāṇi na vēdamūlāni । <q>yadapi
cēdaṁ smaranti sūtrakārāḥ brāhmaṇasyēdaṁ gr̥hādi rājña idamiti, yathācōdi-
tasyānyathākaraṇē maraṇādipratyavāyaṁ smaranti tadapyanvayavyatirēkamūlaṁ vaidya-
kādivat । yatpunaḥ prāyaścittaṁ dēvatāvidhānaṁ ca puruṣārthatvāt na gr̥hādi-
karmārthamiti parihr̥tam ।</q> asyārthaḥ---śāstramūlamēvēdaṁ prāyaścittādi tathāpi na
śāstrīyaṁ gr̥hādyaṅgatvēnāśravaṇāt prāyaścittādēḥ । kimarthaṁ tarhi smaraṇaṁ ? puruṣārthō['tō]
na dēṣa iti ।।</p>
<p>।। pratiṣēdhē ।।</p>
<p><q>kimidaṁ niyōgavyāpāracintanam kiṁ nañarthō vidhīyatē uta dhātvarthaḥ
tadviśiṣṭa iti । dvaitīyaniyōgacintanamidam ।</q> kiṁ nañarthō viṣayaḥ atha
<note>1. karmārambhaṇārthaṁ</note>
<note>2. 1399</note>﻿
<pb n="109"/>
nañarthaviśiṣṭō dhātvartha iti । bhavatu viniyōgacintanaṁ kō dōṣaḥ ? ākṣēptā āha---
<q>na khalu kaściddōṣaḥ pūrvōttarapakṣayōḥ kintvasaṁbandhō'dhikāralakṣaṇē ।</q> dvitīya-
cintārūpatvāt । samādhattē - <q>ēvaṁ tarhi adhikāracintaivēyam । kathamadhikāra-
cintā ? ittham । yadyatra nañarthō vidhīyatē tatō bhakṣayatiḥ adhikāri-
viśēṣaṇam atō nañarthaviśiṣṭakarmavidhiḥ । tataḥ kalpyamadhikāri-
viśēṣaṇaṁ viś‍vajita iva । tatsiddha‍yarthaṁ cēdaṁ balābalacintanamupanyastam ।</q>
nañarthē vā audāsīnyātmakē vidhiviṣayē prakārāntarēṇa sambandhamalabhamānō balāt
bhakṣayatiḥ adhikāriviśēṣaṇam । yadā tu karmāntaravidhiḥ tadā viśvajinna‍yāyēna
kalpyamadhikāriviśēṣaṇam adhikāriviśēṣābhidhāyakatvāt asti lakṣaṇē saṅgatiḥ ।
<q>pūrvapakṣavādī bhāvārthāḥ karmaśabdāḥ ityutsargaṁ manvānaḥ viśiṣṭavidhiṁ manyata
iti ।</q> <quote>‘bhāvārthāḥ karma śabdā’</quote> ityatrādhikaraṇē bhāvārthānāṁ vidhiviṣayatvamuktam ।
na ca nañarthaḥ audāsīnyātmakō bhāvārthaḥ tēna vidhiviṣayatā tasya na yuktā । nanu
abhāvārthō dadhyādi <quote>‘dadh‍nā juhōti’</quote> iti vidhiviṣayaḥ ityāśaṅkyāha-<q>tadāśrita-
tvāccōpapadavidhēriti ।</q> bhāvārthāśrita ēvōpapadapadārthō vidhīyatē । <q>ētaduktaṁ
bhavati ।</q> bhāvārtha ēva tadanuraktō vidhīyatē prāptāprāptavivēkēna tu upapadavidhiḥ iti ।
tasmāt bhāvārthātmakō'bhakṣaṇasaṅkalpa ēva lakṣaṇayā vidhīyata iti yuktam ।</p>
<p><q>kiñca nañarthavidhānē'nuṣṭhānamāpadyatē ।</q> yadi hi nañarthō vidhīyatē
tadā prasajyamānaṁ bhakṣaṇamēvādhikāriviśēṣaṇamiti anuṣṭhānamāpadyatē । <q>kathaṁ ? prati-
ṣiddhamapi hi yanna puruṣasyōpakarōti abhyudayēna duḥkhaparihārēṇa ca na tatra</q>﻿
<pb n="110"/>
<q>buddhipūrvakāriṇaḥ pravartanta iti laukikāḥ । tasmādayamēva śāstrārthaḥ śrēyān ।</q>
pravr̥ttyānu[rūpyāt] yadi phalamantarēṇa pravr̥ttirnāsti tadā nañarthavidhipakṣē'pi tarhi
phalaṁ kalpyamityāha---<q>nanu ca nañarthavidhānē'pi pratyavāyakalpanā bhavatu kiṁ</q>
nañarthādēva pratyavāyaḥ uta niṣidhyamānāyāṁ kriyāyām iti vikalpya dr̥ṣayati---<q>kathaṁ
nañarthavidhau pratyavāyaḥ śakyatē kalpayituṁ</q> nañarthādēva pratyavāyakalpanēna
<q>natarāmanuṣṭhānaṁ prāp‍nōti</q> pratyavāyahētōrananuṣṭhāpakatvāt । <q>atha viṣayānuṣṭhānēna</q>
bhakṣaṇānuṣṭhānēna <q>pratyavāyaḥ kalpyatē pratiṣēdhānuṣṭhānēnāsau parihr̥tō bhavati
lōkavat iti । tadayuktam yasmānnañarthavidhistāvat nañarthē ēva paryavasitō
bhavati</q> na viṣayānuṣṭhānaṁ bōdhayatīti । <q>viṣayānuṣṭhānaṁ tu laukikam । laukikē
cānuṣṭhānē yadi na laukikāt</q> pramāṇāt <q>pratyavāyō'vagamyatē kutaḥ anyataḥ
śakyatē'vagantum ।</q> viṣayanibandhanapratyavāyakalpanāṁ vināpi vidhēranubandhadvayāva-
gamāt na śakyatē kalpayituṁ pratyavāyaḥ kāmapravr̥ttiḥ syāditi <q>tasmānnaivānyathā
puruṣārthatā upapadyatē ityabhakṣavidhiḥ syāt ।</q> tasmin pakṣē viśvajita iti svarga-
phalatvēna karmaṇaḥ puruṣārthatōpapattiḥ ।</p>
<p><q>atrābhidhīyatē - satyaṁ yadāha dēvānāṁ priyaḥ</q> abhakṣaṇavidhipakṣē puruṣārtha-
tēti । <q>kintu nāsāvabhakṣavidhiḥ pratīyatē yatō bhakṣayatistāvat bhakṣaṇamācaṣṭē</q>
<note>1. na ñarthē ityarthaḥ</note>﻿
<pb n="111"/>
<q>nañapi nivāraṇaṁ nivr̥ttimāha</q> । audāsīnyamiti yāvat <q>padadvayēnāpyabhakṣaṇa-
mēvāsad‍bhūtaṁ gamyatē । na ca tadvidhātuṁ śakyatē akriyārūpatvāt । māna-
sastu vyāpārō na padāt</q> pratīyatē <q>na vākyāt</q> pratīyatē । apratītasya ca
vidhēyatā nōpapadyatē । nanu abhakṣaṇavallakṣaṇayā saṅkalpō'vagamyatē ityatrāha---
<q>anīkṣaṇādiṣu vrataśabdaḥ sākṣācchrūyatē</q> । atō yukta tatra vratalakṣaṇā । vrataśabdasya
saṅkalpavacanatvāt tatsāmānādhikaraṇyāt । atra tu tathā vidhaṁ na kriñcidasti । atra tu
bhakṣayatiranyēna sambandhamanubhavitumaśak‍nuvan <q>galēpādukayā adhikr̥taviśēṣaṇaṁ
nañarthasya vā'bhāvārthasyaudāsīnyamayuktamēva vidhēyatvam</q> । kasyacicchabdasyā-
virōdhāt । śabdāvirōdhēna hi bhāvārthaḥ nāniyōgaviṣayatvamuktam na dhātvarthatvādēvēti
<q>nibandhanakāraḥ</q> śabdabalavādī manyatē ।</p>
<p><q>nanu cānuṣṭhānaṁ nōpapadyata ityuktam</q> । samādhattē-<q>kimiti nōpapadyatē</q> ।
ēkagranthēnāha---<q>kiṁ kartavyatāvagamō nāsti ?</q> asyārthaḥ---yadi hi vinā phalaṁ
kartavyatāvagamō na syāt tadā syādēva phalāmāvē'[na]nuṣṭhānam । asti ca phalaṁ
vināpi kartavyatāvagamaḥ । tasmāt <q>kartavyatāvagamē sati kāmādayaḥ sambadhyanta
iti darśitaṁ bhāvārthādhikaraṇē</q> । tēnāsti phalaṁ vināpi kartavyatāvagamaḥ । nanu
ca svargakāmādivat bhavatvatrāpi phalāvagamaḥ ityatrāha---<q>yatra tē svargakāmādayaḥ
tatraivāmyudayaparyantaḥ kartavyatāvagamaḥ । yatra punaḥ na vidyatē kastatra karta-
vyatāvagamamahnupatē</q> । kartavyatājñānāccānuṣṭhānaṁ na phalāvagamādityuktam ।
<pb n="112"/>
tanmūlatvāt</q> kartavyatājñānapūrvakānuṣṭhānamūlatvāt <q>phalāvagatēḥ ।</q> anuṣṭhānaparyantē hi
kartavyatājñānē sati svargādiḥ kāmyamāna[ma]sya phalatvēna saṁbadhyatē nānyathā । yata
ēva kartavyanājñānamātrēṇānuṣṭhānasiddhiḥ <q>ata ēva jīvanādērapyadhikāriviśēṣaṇatvaṁ
siddhaṁ bhavati । ēvaṁ kartavyatāmavagacchannapi yō nāma na karōti svargakāma-
cōdanāsvapi tasyākriyāṁ kō nāma vārayituṁ kṣama iti । yōpi svarṇa-
mupalabhya mr̥ttikēti brūyāt kastasyōttaraṁ dadāti ।</q> kartavyatāmapi yō nāma
akartavyatāmāha kastasyōttaraṁ dadātīti । yadi kartavyatāmātrēṇānuṣṭhānaṁ <q>kimiti tarhi
bhāṣyakāraḥ</q> śiṣṭavigarhaṇamupanyasyati । vināpi śiṣṭavigarhaṇamanuṣṭhānasiddhēḥ । samādhattē
---<q>ayamabhiprāyō bhāṣyakārasya-yō'pi laukikaśāstrāvagatimavidvān phalā-
bhāvē na karōti tasyāpi mūḍhātmanō vidyata ēva laukikaṁ śiṣṭavigarhaṇaṁ
pravr̥ttayē । tasmānnāyamaṣahnōtuṁ śakyatē vākyārthaḥ---kaḷañ‍jabhakṣaṇaṁ na
kuryāditi ।</q></p>
<p><q>।। tasmiṁstu ।।</q></p>
<p>adhyāyasaṅgatisiddha‍yarthaṁ saṁśayaṁ bhāṣyakārīyaṁ vyācaṣṭē---<q>idamatra cintyatē
<note>1. p 1402</note>﻿
<pb n="113"/>
kimanugamanādinā ācāragaṇēna jātamātrō'dhikriyatē uta upanīta ēva ।</q>
ēvadēva vivr̥ṇōti---<q>ētaduktaṁ bhavati - kiṁ jananamēvādhikāriviśēṣaṇaṁ utōpanaya-
namiti । tatra pūrvapakṣavādī pranyatē - svargādēstāvadadhikāriviśēṣaṇatā nōpapadyatē
dr̥ṣṭārthatvādācāragaṇasyādhānasyēva ।</q> yathā''dhānē'gnyarthē svargādēradhikāriviśēṣaṇatvaṁ
nāsti tathā'sminnapyācāragaṇē dr̥ṣṭārthēnaivātrādhikāra iti na svargakāmasyādhikāraḥ
kalpyatē । <q>tasmāt sāmarthyamēva adhikāriviśēṣaṇam ।</q> yadi sāmarthyamēvādhi-
kāriviśēṣaṇaṁ tadā jātamātrasyāsāmarthyāt kathaṁ jātamātrasyādhikāraḥ ucyata ityāha
---<q>nanu caivaṁ sati na jātamātrasyādhikāraḥ ।</q> pariharati---<q>ētaduktaṁ bhavati
nōpanayanamapēkṣatē iti ।</q> anupanītaparō'yaṁ jātamātraśabda iti yāvat ।</p>
<p><q>ēvaṁ prāptē'bhidhīyatē upanayanōttarakālamēvādhikriyata iti । kā yuktiḥ?
svādhyāyādhyayanōttarakālaṁ hi vaidikaiḥ padārthaiḥ adhikriyatē । vaidikaśca
pāṭhagaṇa iti smr̥tipādē uktam । svādhyāyādhyayanaṁ tu upanītasya ।</q> tēnōpa-
nayanōttarakālamācārēṣvadhikāra iti anēna bhāṣyārthasvarūpamuktam । akṣiyati-<q>bhavatu
svādhyāyādhyayanamupanītasya । padārthāstu yathā yasyāvagamyantē upanīta-
syānupanītasya vā tasyaiva tē na bhavanti yathā niṣādasthapatēriṣṭiḥ ।</q> atra
cōdayati-<q>nanu ca tatra</q> sthapatīṣṭau <q>svādhyāyavirōdhāt</q> karmadhārayavirōdhāt <q>ēvamabhyu-
pagatam</q> niṣādasyaivādhikāra iti । iha tu ācāragaṇē <q>svādhyāyāvirōdhāt adhīta-﻿
<pb n="114"/>
<q>vēdānāmēvādhikārō bhaviṣyati kāmivat</q> yathā kāmināmadhītavēdānāmēvādhikāraḥ
tathēhāpi । anyathā tatrāpyanadhītavēdānāmadhikāranivr̥ttiḥ syāt । pariharati---<q>ayukta-
midaṁ</q> adhītavēdānāmēvādhikāra iti pramāṇābhāvāt । yattu kāmināmivētyuktam
tatrāha---<q>tatra hi adhītavēdasaṁbhavē na adhyayanaprayuktau pramāṇamasti viduṣāṁ
kāmināmityuktam । iha punaramantrasādhyatvāt ācāragaṇasya naitacchakyatē
vak‍tuṁ</q>---anadhītavēdō nādhikriyata iti yasmānmantraprayuktiratra nāsti ityuktam । tatō-
'nadhītavēdasyāpi adhikārō yuktaḥ । <q>kiñca na cōpanītamātra ēvādhītavēdō
bhaviṣyati ।</q> yadyadhītavēdasyādhikāraḥ yadyupa/?/nītamātra ēvādhītavēdō bhavēt tata ēvaṁ
syāt । na caitadasti । tasmādupanītādhikārē vaidikatva/?/pradarśanaṁ śaṅa‍kyamēva । atrābhi-
dhīyatē---<q>ayamabhiprāyō bhāṣyakārasya । prāgupanayanādvidhayaḥ pituḥ dārvihō-
mikasya vōpalabhyantē । upanayanaṁ cācāryasya ।</q> ayamāśayaḥ---yāvantaḥ kēci-
dvidhayō vaidikāḥ tē sarvē upanītasya sataḥ nānupanītō'dhikārīti piturēvādhikāraḥ ।
<q>dārvihōmikasya vā kartu</q>kāmasya । bālakasyōpanayanē ācāryō'dhikārī kartā
ca । <q>taduttarakāla tu saṁskr̥taviṣayā vaudikā vidhayaḥ śrūyantē । tanmūlāśca
smārtā apīti tē'pi taduttarakālabhāvina ēvēti bhagavān bhāṣyakārō
manyatē</q> sarvatra hi dr̥ṣṭānusāryanumataṁ vaidikāśca vidhayaḥ pratyakṣāḥ upanītaviṣayāḥ smr̥tyanu-
mitā api tathaiva bhavitumarhantīti bhāvaḥ । <q>tasmātsūktaṁ upanītasyādhikāra iti ।</q>﻿
<pb n="115"/>
<p><q>।। abhyāsaḥ ।।</q></p>
<p>kathamatra pūrvapakṣamāśaṅkatē ? yathā kālāṅgatvāt karmaṇō vaiguṇyamāpadyatē tasmādā-
gatē kālē'nuṣṭhānaṁ kartavyam tatrāha---<q>asminnadhikaraṇē sarvaśaktyadhikaraṇē sthitē
bhavati saṁśayaḥ kiṁ kālaśūnyaḥ śaucaśūnyaśca prayōgō hi jīvananimittatayā
kartavyaḥ uta nēti ।</q> asyārthaḥ---sarvaśakta‍yadhikaraṇē idamuktaṁ adhikārabalēnāṅa‍ga-
tyāgēnānuṣṭhānaṁ kartavyamiti । tadihāpi jīvananimittakaḥ prayōgaḥ kimadhikārabalēna
uṅgabhūtakālaṁ parityajya kartavyaḥ ata nēta cintā । <q>tatra pūrvavādinō'bhiprāyaḥ---
nimittabalēnāṅa‍gatyāgō'bhihitaḥ tasmāt yāvannimittaṁ prayōgaḥ ।</q> asyārthaḥ---
jīvananimittō jīvanādhikāraḥ kālābhāvē'pi jīvanaṁ nimittabhūtamasti iti tadbalēnāṅa‍ga-
bhūtakālaparityāgēnānuṣṭhānaṁ kartavyamiti <q><quote>‘‘juhudhi juhadhi’’</quote> ityēva hōtavyamiti ।</q>
kimiti juhudhi juhudhi ityēva hōtavyamiti । ābhīkṣaṇyēna hōtavyamityarthaḥ । tathāhi
---kriyāsamabhihārē tavyapratyayārthē juhōtērlōṭ‌vidhīyatē tasya sthānē hiśabdādēśaḥ
sa ca lōṭa ādēśaḥ । tathāca sūtraṁ---<quote>‘‘kriyāsamabhihārē lōṭ lōṭō hisvau vā ca
tad‍dhvamōḥ tataśca <quote>‘ābhīkṣaṇyē dvē bhavataḥ’</quote> iti dvirvacanam । tathā <quote>‘yathāvidhyanu-
prayōgaḥ pūrvasmin’</quote> nimittatavyapratyayāntasya juhōtēranuprayōga iti । <q>nanu ca āhāra-
vihārakālē na śakyatē prayōgaḥ kartumiti ।</q> pariharati---<q>yathā śakyatē
tathā'bhyasanīyaḥ</q> yēna prakārēṇāhāravihārakālē ca prayōgaḥ śakyatē kartuṁ sa prakāra
āsthēyaḥ । nanu ca śaucādi tyaktaṁ syāt atrāha---<q>śaucamapyaṅa‍gamēva ।</q> ataḥ kāla-
<note>1. p. 1403</note>﻿
<pb n="116"/>
<q>śōcaparityāgēnāpi prayōgaḥ kartavyaḥ ।</q> rāddhāntamāha---<q>atrōcyatē nābhyā-
sāpēkṣaṁ śāstram śaktasyāpi nimittāvagamōpapattēḥ ।</q> asyārthaḥ---yathā śakyatē
tathā kartavyamiti yō'yamabhyāsaḥ tadapēkṣamidaṁ śāstraṁ na bhavati । sarvāṅgōpasaṁhārē
śaktasyāpi nimittāvagamōpapattēḥ । yadi hi sarvāṅgōpasaṁhārē śaktasyādhikārē jīvanasya
nimittatāvagamō nōpapadyatē tadā ēvaṁ syāt । nacaitadasti । tasmānnāṅgabhūtaśaucakāla-
[tyāgē] pramāṇamasti । nanvadhikārabalēna tyajyatē ityatrāha---<q>pratipannē hi nimittē-
'ṅgatyāgō'bhihitaḥ tasminnadhikaraṇē ।</q> yādr̥śaṁ nimittaṁ tādr̥śē pratipannē sati
aṅgatyāgaḥ sarvaśakta‍yadhikaraṇē darśitaḥ । <q>iha punaḥ nimittamēva nābhyāsāpēkṣaṁ
pratīyatē ।</q> jīvanamātramēva nimittatayā na pratīyatē । yadi hi abhyasāpēkṣaṁ śāstra
ēvaṁ tarhi nimittaṁ pratīyēta । tadā jīvanamātramēva nimittaṁ syāt śaucānapēkṣam । na caita-
dasti abhyāsābhāvē'pi nimitāvagamōpapattēḥ । yadi hi jīvanaśrutēranadhikārāt nābhyā-
sāpēkṣaṁ śāstraṁ <q>ēvaṁ tarhi kālaśūnyaṁ kriyatām ।</q> kālasya puruṣaviśēṣaṇatvānupapattēḥ
aṅgamātratvāt tēna tattyāgēnāpi bhavatyanuṣṭhānam । <q>nēti brūmaḥ</q> kālaśūnyaṁ nimittaṁ naiva
pratīyatē <q>nityayuktatvāt kālasya ।</q> nityasaṁbandha[āt] kālē karmaṇi śaktasyādhi-
kārāt tatkālamēva jīvanaṁ nimittaṁ anyasmit kālē tadupasaṁhārasamarthatvāt । atra
cōdayati---<q>nanu ca sarvāṇyēvāṅgāni nityayuktāni ।</q> asyārthaḥ---sādhikāri-
sannidhau niravikāritayā śravaṇāt tadarthatvēnōpādīyantē । na ca kaścidviśēṣaḥ kālasya
nityatvēnōpādānaṁ itarēṣāmanityatvēnēti । tēna sarvēṣāṁ nityānvayē sati kimidaṁ
nityayuktatvātkālasyēti । pariharati---<q>satyaṁ nityayuktāni na punaraṅgāntara-
tyāgēna pratīyantē ।</q> yasminnapi kālē tāni na santi tasminnapi kālē puruṣasya
<pb n="117"/>
tadupasaṁhārasāmarthyamastīti satyadhikārē tattyāgēnāpi yuktamanuṣṭhānam । <q>kālaḥpunaḥ
kālāntaratyāgēna nimittamavagamayati śaucamiva ।</q> asyārthaḥ---sarvaśakta‍yaghi-
karaṇēna aṅgatyāgēnāpyanuṣṭhānē gauṇāvayavatvē prāptē - aṅgaśāstrāṇāmatyantabādhō nāsti ।
kālasya tu punaḥ tyāgē atyantabādhāpattirēva syāt niravayavatvāt kālasya śaucamiva ।
yathā tasyaiva śaucaṁ aśaucaparityāgēna nimittamavagamayati tathētyarthaḥ । tasmādanyathānupa-
padyamānakālānurōdhēna nimittatā'vasīyatē । yata ēva kālānurōdhēna nimittatā'-
vasīyatē <q>tasmānna kālaśūnyanimittamavagacchāmaḥ । na cānavagamanimittaṁ
bhavitumarhati ।</q> bhāṣyamākṣipati---<q>bhāṣyakārastu kālamēva nimittamāha---
"na kālō guṇaḥ nimittaṁ hyētat’’</quote> iti । taccāyuktam jīvanasya nimitta-
tvāt ।</q> nimittatvē kālasya <q>kāmyē prayōgē kālasyōpādānaṁ na syāt anaṅga-
tvāt ।</q> samarthayatē-<q>tasmādayamatra bhāṣyārthaḥ---na kālō guṇō nimittamanava-
cchindannityarthaḥ ।</q> nimittamanavacchindannityētadadhyāhr̥tya bhāṣyagranthō vyākhyēyaḥ ।
nimittānavacchēdakō guṇō na bhavati kintu nimittāvacchēdakō guṇa iti yāvat ।
uktanimittaṁ hyētaditi yaduktaṁ tadātmakālīnajīvananimittatvābhiprāyēṇa । na sākṣā-
nnimittatvābhiprāyēṇa । ētacca tasmādāśritakālasya yāvajjīvanaṁ prayōga ityanēna
bhāṣyēṇa prakaṭīkr̥tam ।</p>
<p><q>।। tēṣāmautpattikatvāt ।।</q></p>
<p>kathaṁ punaratra pūrvaḥ pakṣaḥ ? yāvatā nimittasyāvr̥ttau naimittikasya
<note>1. p. 1404</note>﻿
<pb n="118"/>
<q>bhavitavyamiti āgatē kālē iti yuktam । ēvamatra pūrvaḥ pakṣaḥ---kālānu-
rōdhēna nimittāvagatiḥ aṅgaṁ ca kālaḥ sakr̥danuṣṭhānēna kr̥tamaṅgaśās‍tramiti
nimittamapi tathaiva, tadanurōdhitvāt ।</q> asyārthaḥ---kālastāvadaṅgam sakr̥ccōpasaṁhārē
kr̥tē kr̥tamaṅgaśāstramiti na punaḥ punaraṅgaśāstramāśrayaṇīyam । kālānurōdhē ca pūrvādhi-
karaṇē nimittasaṅkōcō'varṇi । tēna sakr̥dupasaṁharaṇīyāṅgabhūtakālānurōdhēna nimittamapi
sakr̥dēva । anyathā tadanurōdhitā na syāditi kriyāvat । <q>rāddhāntastu naitadyuktam-
sakr̥dēvānuṣṭhānaṁ kartavyamiti । utpadyamānaṁ hi karma kālasaṁyuktamēvōtpanna-
miti tatkālīnaṁ jīvanamavagamayatīti nimittamityuktam na punarvidhēyatāmapi
nimittasyāpādayati ।</q> asyārthaḥ-yadi nimittatvamasmābhiḥ pūrvādhikaraṇē kālasyōktaṁ
tat kālasya nityayuktatvāt tadupasaṁhārasamarthasyaivādhikārāt kālāntarē ca niyamēna
tadupasaṁhārāsāmarthyāt balāt tatkālamēva jīvanaṁ nimittamavagamayatītyanayā yuktyā ।
na punaḥ nimittasya vidhēyatāmapyāpādayati । <q>avihitē ca</q> tasminnimittē avidhēyabhūtē
cētyarthaḥ । nimittāvr̥ttau kālōpasaṁhārasāmarthyē ca sati <q>kr̥taḥ śāstrārtha iti na
śakyatē vak‍tuṁ,</q> punaradhikāravr̥ttēḥ । <q>tasmāt tatkālīnaṁ</q> pūrṇimāntarakālīna <q>jīvanaṁ
nimittabhūtaṁ punaḥ punaḥ śās‍trārthānuṣṭhānaṁ prayuṅk‍tē । āgatē āgatē
kālē'nuṣṭhānaṁ kartavyamiti sūktam । liṅgamuktam ।</q></p>
<note>2. p. 1404</note>﻿
<pb n="119"/>
<p><q>।। tathāntaḥ kratu ।।</q></p>
<p>nanūktaṁ nimittāvr̥ttau naimittikasyāvr̥ttiriti । tēna bhēdanādyāvr̥ttau naimittikā-
nāmapi hōmādīnāmāvr̥ttiruktaiva । <q>kēna punarviśēṣēṇa vā idaṁ punaratidiśyatē
asati viśēṣē[na]tulyatā bhavati</q> api tu ēkataiva syāt । ayamasti viśēṣaḥ ।
<q>kratvarthatvādbhēdanādinimittānāṁ hōmānāṁ sakr̥tkr̥tēnaiva prayōgavacanōpakāra-
siddhēḥ kr̥tō'dhikāraḥ iti pūrvapakṣavādī manyatē ।</q> asyārthaḥ-yadyapyētāni naimitti-
kāni tathāpyēṣāṁ kratvaṅgatvāt kratūpakārāyānuṣṭhānam । ēkaścāyaṁ kratuprayōgaḥ
sakr̥tkr̥tēnāpi cāṅgēna pradhānōpakāranirvr̥ttēḥ nivr̥ttāvapi na punaranuṣṭhānam prayōjanā-
bhāvāt । agnihōtrādīnāṁ tu na prayōgavaśēnānuṣṭhānaṁ, kintu nimittabalēnēti yuktaṁ
paunaḥ punyam ।</p>
<p>rāddhāntastu <q>satyamēvaṁ kratūpakārāyaiva anuṣṭhānaṁ tathāpi punaḥ punarbhēda-
nādyutpattau punaḥ punaradhikāraṁ vārayituṁ tāvadupakārō na kṣamaḥ । nanu
bhavatu punaḥ punaradhikāraḥ tathāpi niṣprayōjanatvātkimadhikāraḥ kariṣyati ?</q>
nānuṣṭhānāntaraṁ prayōjayituṁ śavanōtīti bhāvaḥ । pariharati---<q>na niṣprayōjanatā ।
adhikārāddhi prayōjanaṁ na prayōjanatō'dhikāra ityuktam</q> anapēkṣatvasiddhayē
pramāṇalakṣaṇē । asyārthaḥ-yadā adhikāraḥ āvr̥ttaḥ tadā vidhānamāvr̥ttam । yathāvihi-
tasya ca prayōjanakalpanā । tēna yāvadvāraṁ nimittamāpatati tāvadvāraṁ naimittikēnānuṣṭhitēna
kratūpakārō niṣpadyatē nānyathēti kalpyatē । <q>tasmādyāvadadhikāgmatrāpi prayōgaḥ
iyāṁstu viśēṣaḥ yāvatpradhānaprayōgaṁ hi saḥ । tadadhikāratvādasya agni-﻿
<pb n="120"/>
hōtrādibhiḥ naimittikānām ।</q> iyān viśēṣaḥ tē svatantrā ēva prayōktavyāḥ
bhēdanādihōmāstu yāvat pradhānaṁ prayujyatē tāvatprayōktavyāḥ pradhānādhikr̥tasyaiva bhēda-
nādihōmēṣvadhikārāt । pradhānābhāvē'dhikārābhāvāt ।</p>
<p><q>।। ācārāt ।।</q></p>
<p>nanu svargakāmādīnāmapi adhikāriviśēṣaṇatvāt adhikārāvr̥ttau prayōgā-
vr̥ttiryuktēti kathaṁ pūrvapakṣa ityāśaṅka‍yāha---<q>gurvanugamanādiṣu nāgamanamadhikāri-
viśēṣaṇamiti pūrvapakṣavādī</q> nimittasyāpi gurvāgamanādēḥ adhikāriviśēṣaṇatāṁ na
manyatē pūrvapakṣī । nimittēnāpi vākyārthē'nvayōpapattēḥ <q>gurumāgatamabhyutthānēna</q>
prīṇīyāditi vidhāṁna manyatē । <q>sakr̥cca kr̥taṁ prīṇanamiti kr̥taḥ śās‍trārthaḥ iti ।</q>
rāddhāntamāha---<q>na hi adhikāriviśēṣaṇatvādr̥tē nimittatā saṁbhavatīti tadva-
dityatidēśaḥ ।</q> asyārthaḥ-anuṣṭhānaṁ prati nimittabhāva ēva adhikāriviśēṣaṇatvēna
vinā na saṁbhavati adhikāramātranibandhanatvāt anuṣṭhānasya । tasmāt yāvat nimittaṁ
tāvat adhikāriviśēṣaṇamiti balādaṅgīkaraṇīyam । ata ēva sūryasaṅkāntyādēḥ[diḥ]
puruṣasaṁbandhābhāvāt asaṁbaddhasya ca viśēṣaṇatvānupapattēḥ adhikāriviśēṣaṇatvāsaṁbhavānna
nimittam । api tu kālatayaivānvayaḥ s‍nānādīnāmiti mantavyam । tasmādāgamana-
syādhikāriviśēṣaṇatvāt āvr̥ttāvadhikārāvr̥ttēḥ punarabhyutthānaṁ kartavyamiti ।</p>
<p><q>।। brāhmaṇamya ।।</q></p>
<p><q>nanu cātra pūrvapakṣa ēva nōpapadyatē na hi vacanamadr̥ṣṭvā pūrvapakṣaḥ</q>﻿
<pb n="121"/>
<q>vacanēna rāddhānta iti yuktam</q> nyāyaparatvādasya śās‍trasyēti । <q>atrōcyatē ।
yāvajjīvanādīnāmadhikāriviśēṣaṇatvānupapattēḥ adhikāriśūnyatayā viśva-
jidādivadadhikārō'pyadhyāhāryaḥ</q> iti pūrvapakṣavādinō'bhiprāyaḥ । <q>kā
yuktiḥ ? uttaraṁ-aniṣpādyasya vastunō adhikāriviśēṣaṇabhāvō nōpapadyatē ?
kasmāt ? sādhyaṁ siddhaṁ vā pāralaukikatayā saṁbadhyatē</q> । yāvatkiñcit vākyē
sādhyaṁ siddhaṁ vā śrūyatē tatsarvaṁ tāvat kriyayā saṁbadhyatē । <q>tataḥ kiṁ ? idaṁ tatō
bhavati-siddhaṁ niṣpādakatayā sādhyaṁ phalatayēti, jīvanaṁ siddham । tasmātsādhana-
bhāva ēva yukta iti manyatē</q> । sādhyasya tu phalatayā'nvitasyānyathā phalatvānupapattēḥ
adhikāriviśēṣaṇatā bhavati । tēna svargādēradhikāriviśēṣaṇatā na jīvanādēriti ।
<q>rāddhāntastu-r̥ṇadarśanamavaśyakartavyatāṁ sūcayati । jīvanamadhikāriviśēṣaṇa-
tayā jñāpayati</q> । anyathā'vaśyakartavyatvānupapattēḥ । <q>nanu siddhasya sādhana-
bhāvādr̥tē saṁbandhō nōpapadyatē iti kimatra darśanaṁ kariṣyatīti</q> nirmūlaṁ darśana
vyāmōha iti yāvat । <q>atrōcyatē-uktamasmābhiḥ svargakāmādhikaraṇē na kartu-
rniyōga iti</q> । yadi kartuḥ niyōgaḥ syāt tadā jīvanaṁ kartr̥viśēṣaṇaṁ syāt । yadā
tu niyōjyasya sataḥ adhikāriṇaḥ kartr̥tvaṁ tadā'nayā niyōjyaviśēṣaṇamēva jīvanam ।
nanvēvamapi 2kartr̥viśēṣaṇatā na saṁbhavatītyanvayō na saṁbhavati ityāśaṅkyāha-<q>nayōjya-
<note>1. adhikārakalpanā viśvajin‍nyāyēna---mātr̥kā.</note>
<note>2. kriyāyāṁ---mā.</note>﻿
<pb n="122"/>
<q>ścāyaṁ yāvacchabdādityuktam</q> svargakāmādhikaraṇa ēva । kartr̥viśēṣaṇatāyā anupa-
pattiśca avyavacchēdakatvāt svargavat । yathā svargasya kartr̥viśēṣaṇatā na saṁbhavati
ityēkādaśādyē nirūpitam tathā jīvanasyāpi nājīvan kaścitkarōti । yacca sādhya-
tayā'nvitasya svargasya paścānniyōjyaviśēṣaṇatvamiti tadapi nōpapadyata iti darśayati---
<q>niyōgācca sādhyaṁ</q> svargādiṣvapi niyōjyaviśēṣaṇasyaiva satō'rthātsādhyatvamiti
darśitam । <q>tasmānna sādhyatā niyōgē niyōjyaviśēṣaṇatvē hētuḥ</q> । nanu ca
bhavatu niyōjyaviśēṣaṇatā jīvanasya tathāpi kathamavaśyakartavyatētyāha---<q>niyōjya-
viśēṣaṇaṁ cādhikāriviśēṣaṇamityuktam</q> niyōjya ēvādhikārī bhavatīti ।
adhikārasyāvaśyakartavyāt anuṣṭhānamāvaśyakamiti <q>r̥ṇadarśanasāmañ‍jasyaṁ cānyathā
nōpapadyata iti</q> tadanusārādapi niyōjyaviśēṣaṇatvamēva yuktam । <q>tasmānnityānyēvai-
tāni karmāṇi nimittanityatvāditi siddhaṁ</q> darśanaṁ mūlasaṁbhavānna vyāmōha ityarthaḥ ।
<q>athavā r̥ṇavākyē brāhmaṇaśabdaśravaṇāt brāhmaṇasyaivādhikārō</q> viśēṣaṇādadhikārā-
vagamāt <q>vidhyuddēśē brāhmaṇaśabdaśravaṇābhāvāt । asya cārthavādasyānyārthatvāt</q>
vidhyantaraśēṣatvāditi yāvat । <q>yathā'dhikāraṁ vyākhyānaṁ yuktam naitadvaśēnādhi</q>-
<note>1. p. 12 ayaṁ mantrārthō brāhmaṇasya tu sōmavidyāprajamr̥ṇavākyēna---mā</note>﻿
<pb n="123"/>
<q>kāraḥ</q> । ayamāśayaḥ-yāvajjīvanacōdanāyāmēva vākyaśēṣabhūtamarthavāda[gataṁ] brāhmaṇapadaṁ
[yadi]syāt tadā vākyasya saṁbhūyakāritvāt tadanurōdhēnāpi adhikāripadaṁ vyākhyāyēta
vākyāntaraśēṣatvāt । tannirapēkṣārthabōdhakatvāt yājavajjīvacōdanāyā brāhmaṇasyaivādhi-
kāravarṇanaṁ na yuktam mūlāpēkṣatvāt । darśanasya mūlabhūtayāvajjīvanānusārēṇa brāhmaṇa-
grahaṇamupalakṣaṇatvēna varṇanīyamiti ।</p>
<p>iti mahōpādhyāyaśrīśālikanāthakr̥tāyāṁ r̥juvimalāyāṁ pañcikāyāṁ</p>
<p><q>ṣaṣṭhādhyāyasya dvitīyaḥ pādaḥ</q></p>﻿
<pb n="124"/>
<p>r̥juvimalāpañcikā</p>
<p>।। ṣaṣṭhādhyāsya tr̥tīyaḥ pādaḥ ।।</p>
<lg><l>।। 1 ।। sarvaśaktau pravr̥ttiḥ syāt tathābhūtōpadēśāt ।। 1 ।।</l></lg>
<p>asminnadhikaraṇē gambhīrasya nyāyamahāhr̥dasya upari bahavō laghudhiyaḥ plavanta
iti nyāyavicāramēva tāvadāditaḥ ārabhāmahē---</p>
<p>tatra tāvat <q>kēcit</q> ēvaṁ cōdayāṁbabhūvuḥ---yathā jīvanādikamadhikāri-
viśēṣaṇaṁ tathā sakalasāṅgapradhānakarmakalāpānuṣṭhānasāmarthyamapi । tatra yastāvat
kārts‍nyēna yatprayōgamupasaṁhartuṁ prabhavati tadviṣayō nāyaṁ vicāraḥ---kiṁ aṅgatyāgēnāpya-
nuṣṭhānaṁ kartavyaṁ uta nēti । yastu na prabhavati tasyānadhikāra ēva śūdrasyēvāgnihōtrādau ।</p>
<p><q>yadapi</q> caikē samādhānadhiyā'bhidadhati na-pravr̥ttāvēvēdaṁ yathāśaktyanuṣṭhāna-
mucyatē । kintu pravr̥ttasya । tēna sarvāṅgōpasaṁhārasāmarthyēnādāvadhikr̥tasya yadyantarā
śaktiḥ vyāpadyatē tadā prāktanādhikāradārḍhyēnānuṣṭhānaṁ parisamāpyata ēva । ata ēva
nityēṣvagnihōtrādiṣu śūdrādīnāṁ nānuṣṭhānam । adhikārasamadhigamasamaya ēva tēṣāma-
śaktatvāditi ।</p>
<p><q>tadapi</q> jātuṣamivābharaṇaṁ vipratipannajanamanīṣānalaśisvā[yāṁ] vilīyatē ।
tathāhi---adhikāriviśēṣaṇayōgāt adhikārī, pravartatē ca । āprayōgāpavargaṁ
cādhikāranuvr̥ttiranuṣṭhānasamāptayē'bhyupagamanīyā । anyathā hi nivr̥tādhikārasyānuṣṭhānaṁ
na śabdataḥ, nāpyanyataḥ pramāṇāt syāt । tatra madhyē prayōgē'pi satyāmaśaktau śaktē-
radhikārāṁśanivēśitvānnivartata ēvādhikāraḥ । nivr̥ttādhikārasya ca kinnibandhanamārabdha-
prayōgaparisamāpam । śiṣṭavigarhaṇābhayāditi cēt; tarhi naimittikakāmyayōḥ na kaści-
dviśēṣaḥ । nimittaparyantēṣu cēdamadhikaraṇamityācāryāḥ । tasmādārambhasamayē prayōga-
madhyē vā śaktivirahiṇāmadhikārābhāvādanuṣṭhānamayuktamiti ।</p>
<p><q>yadapi</q> kaścidāha---yannityaṁ kartavyaṁ tat sarvāṅgayuktamiti asaṁbhavānnityēṣu
yathāśaktyanuṣṭhānamēva śāstrārthaḥ । tēna sarvāṅgōpasaṁhārasāmarthya vināpi nityēṣvadhikāra
iti</p>﻿
<pb n="125"/>
<p>tadidaṁ mīmāṁsātantramanādriyamāṇasya svamanīṣikākalpitam । tathāhi---
yathāviniyōgamadhikāra iti nyāyasyāvagatirnāsti । tēna jīvatō'pi yaccōditaṁ tat
yasyaiva cōditaṁ tat tasyaivāvaśyakartavyamiti nānyasya । nityānvitāṅgayuktaṁ ca karma
anuṣṭhānōpasaṁhārasamarthasyaiva tadavaśyaṁ kartavyam; aśaktasya kimāyātam । na cāsaṁ-
bhāvyō'yaṁ śāstrārthaḥ kadācit sarvāṅgōpasaṁhāraśaktisaṁbhavāt । anyathā kāmyānāṁ
karmaṇāmanavakāśatvāpātāditi yāvat । yatkiñcidētat । yadi ca yō yāvacchaknōti
nityakarmaṇi tasya tāvadēva cōditamiti syāt tadā śūdrādīnāmagnividyāviyō-
gitvāt tadrahitamēvānuṣṭhānaṁ cōditamiti tēṣāmapyagnihōtrānuṣṭhānaṁ syāditi sakalācāra-
virōdhaḥ ।</p>
<p><q>tathēdamaparē</q> vadanti---iha ca nimittaparyantēṣu phalaṁ nāstīti na tatprayukta-
manuṣṭhānaṁ tathāpi niyōgasiddhiṁ prati vivādābhāvāt svasiddha‍yarthaṁ niyōga ēvānuṣṭhāna-
mākṣipatīti samāśrayaṇīyam । anyathā tadasiddhēḥ । niyōgasiddhistu yathācōditakr̥ts‍nā-
nuṣṭhānalabhyēti kr̥ts‍nasyaivānuṣṭhānamākṣipati na vikalasya । na cēdamāśrayituṁ yuktam-
kadācitsakalasya sādhakatvaṁ kadācidvikalasyēti । sakalasyāpi kalāpasyādhikāra-
vidhinā yugapadga‍r̥hītatvāt । tathā gr̥hītasya sādhakatvakalpanāt । yadi vikalasyāpi
sādhakatvaṁ tadā aṅgavat pradhānamapi parityajya kimityanuṣṭhānaṁ[na]syāt ।</p>
<p>api ca kāmyēṣu karmasu kasmādvikalānuṣṭhānaṁ nēṣyatē । phalāsiddhēriti cēnna,
niyōgāyattatvātphalasiddhēḥ । niyōgādēva kālāntarabhāviphalamiti mīmāṁsakapravarāḥ
pratipēdirē । yadi ca vikalādēva niyōgasiddhiḥ atrāpi kiṁ na syāt । athātra
sakalasādhyatvaṁ niyōgasyāśrīyatē, nityēṣvapi kimayaṁ niyōgō rājājñāyā nirvāsitaḥ ?
tadidamadhikaraṇaṁ śraddhāvipralabdhamatīnāmēvādaraṇīyamiti ।</p>
<p>atra prabhākarasēvāhēvākajaḍimānamāracayanti । satyaṁ śaktiradhikāri-
viśēṣaṇaṁ tathāpyēṣā cintā yujyata ēva । dvidhā hi pumāṁsaḥ tirōhitaśaktayaścāti-
rōhitaśaktayaśca । tatra[yē]atirōhitaśaktayaḥ tēṣāṁ yadyapi śaktirasti[tathāpi](tēṣāṁ)tē
pratibandhakavaśāt śaktiphalamanuṣṭhānaṁ na labhantē । kathaṁ punastēṣāṁ śaktirastīti gamyatē ?
phalagamyā hi sā phalābhāvē kiṁ tasyāṁ pramāṇam ? atrātridhīyatē---ya ēva prāk
kāryaṁ kuvan‍nupalabdhaḥ sa ēva punarantarā na kr̥tavān । punaśca kāraṇāntarasamupanipātē
kurvan‍nupalabhyatē । tatra kiṁ śaktērnāśōtsādau kalpyēyātām uta tirōdhānatadvigamāviti ।
<pb n="126"/>
tatra dharmikalpanātō dharmakalpanā laghīyasīti pūrvaśaktivinaśapurassarō na śaktyanta-
rōpajanaḥ kalpyatē । kintu antarā kāryānudayadarśanāt pratibandhamēva manyāmahē ।
punarēva kāryōdayadarśanāt tadapagama ēva kalpanāmarhati । tasmādanuṣṭhānābhāvē'pi
tiraskr̥tā śaktirastīti sugamamētat । tatra śaktēradhikāriviśēṣaṇatvāt tirōhi-
tāyāmapi ca sadbhāvāviśēṣāt tirōhitaśaktīnāmapyadhikārō bhavatyēva । anuṣṭhānā-
tprāgbhāvinī hi daśā puruṣasyādhikāraviśēṣaṇam nānuṣṭhānamēva, tasyādhikārāyattatvāt,
prāgadhikārādasaṁbhavāt । tēna śaktirēvādhikāriviśēṣaṇam । sā ca tirōhitaśaktī-
nāmapyasti ityuktō'dhikāraḥ । yē tu svabhāvata ēvōktāḥ śūdrādayaḥ atyantōcchinna-
śaktayaḥ nāndhādayaḥ tēṣāṁ śaktyabhāvādēva nādhikāraḥ । tatra yē tirōhitaśaktayaḥ
tēṣāmadhikārē sati kasyacidaṅgasyānuṣṭhānābhāvē sati kimadhikāradārḍhyasadbhāvādanuṣṭhānaṁ
bhavatu uta aṅgāsadbhāvādananuṣṭhānaṁ (tēṣāṁ śakta‍yabhāvādēva nādhikāraḥ । tatra yē
tirōhitaśaktayaḥ tēṣāmadhikārē sati) iti cintā । sā cēyamupakramē prayōgamadhyē ca
tulyā ।</p>
<p>tatra pūrvapakṣavādī manyatē---yadyapi pratibaddhaśaktīnāmadhikārō bhavati tathāpyasau
nivartata ēva sādhanavaikalyāt । kr̥ts‍nānuṣṭhānasampādyō nimittaparyantē viniyōṁgaḥ
pratīyatē । yadā ca kr̥ts‍namanuṣṭhīyatē tadā vikalatvāt sādhanasya niyōgasiddhirnāsti
tadabhāvācca na puruṣasyādhikāraḥ । niyōjyasaṁbandhiniyōgalakṣaṇē kāryē sādhanatayā
karmaṇāmadhikāra ityutpannāpyadhikārapratītiḥ vilayamupaiti । yadi nityē vikalādapi
niyōgasiddhiḥ tadā kāryē'pi tathā syāditi । tathā pradhānaparityāgēnāpi anuṣṭhānaṁ
prāpnōti aṅgaissaha sādhanatvē pradhānasyāpyaviśēṣāditi ।</p>
<p>rāddhāntī tvāha-satyamadhikārō yāvadadhikāravidhinā prayujyatē tāvataiva vini-
yōgārthanirvr̥ttiḥ na yāvadviniyuktaṁ tāvataiva; bādhavat । sarvēṣāmaṅgatvē satyapi kēṣā-
ñcidaṅgānāṁ bādhē yāvantyēvādhikāravidhinā'nuṣṭhāpyantē tāvadbhirēva tatsiddhiḥ tathēhāpi
adhikāravidhirēva sādhanabhāvamupakalpayati na pramāṇāntaram । tēna yāvatprayuṅktē
tāvataiva tatsiddhiṁ gamayati । yathāsaṁbhavinaśca prayuktiḥ nāsaṁbhavinaḥ । tēna satyadhikārē
yāvatsaṁbhavaṁ prayuktāṅgasampādya ēvādhikāravidhiḥ nimittaparyantēṣviti kalpyatē ।</p>
<p>yattūktaṁ---kāmyō'pi tathā syāditi । tatra brūmaḥ-kāmyē phalaparyantānvayitvāt
adhikārasya phalaṁ prati karaṇībhūta ēva yāgādirviṣayaḥ । nacētikartavyatārahitasya
<pb n="127"/>
phalaṁ prati karaṇatā'sti । kr̥ts‍nā cētikartavyatā । tēnaikadēśābhāvē'pi itikartavyatayā
śūnyatayā karaṇatvānupapattēḥ akaraṇībhūtasya viṣayatvamiti । itikartavyatāvirahē kēvala-
viṣayāt viṣayābhāvē ca niyōgābhāvāt tadabhāvē cādhikārābhāvāt nānuṣṭhānasiddhiḥ ।
ata ēva pradhānaparityāgē'pyanuṣṭhānaṁ syāditi nāśaṅkanīyam । nityēṣu phalāntarā-
bhāvāt na karaṇībhūtasya viṣayatvamiti itikartavyatāvirahē kēvalaviṣayapratyabhijñānāt
niyōgāpattēḥ adhikārō yuktaḥ । tadbalēna cānuṣṭhānamapīti granthārthaḥ ।</p>
<p><q>nimittaparyantamatrādhikāraṁ cintayatyācāryaḥ</q> iti kāmyēṣu nēyaṁ cintēti
darśayati । cintāsvarūpamāha---<q>kimaṅgairanupasaṁhniyamāṇaiḥ nimittatvamēvāpaiti</q>
kimaṅgairanupasaṁhniyamāṇaiḥ kr̥ts‍nānuṣṭhānasādhyasya vidhyarthasya asiddhēḥ adhikārābhāvā-
jjīvanādēḥ (na) nimittatvamēvāpaiti satyapi tasminnananuṣṭhānāt । [u]ta nimittatvaṁ
nā(।nnā)paiti anupasaṁhniyamāṇairapyaṅgaiḥ uktēna nyāyēna niyōgēna niyōgārthasiddhēradhikārē
sati nimittatvamanuṣṭhānē yujyata ēva ।</p>
<p>svavacanamēva vivr̥ṇōti---<q>ētaduktaṁ bhavati-kimadhikārāvagamō bhavati ।
utādhikārānavagamāt kathañ‍cidanuṣṭhānamiti</q> ।</p>
<p>yadā'dhikārāvagamō bhavati tadā nimittatvamēvāpaiti । yadā tu adhikārāna-
vagamāt kathaṁcidanuṣṭhānaṁ tadā nimittatvē nāpaiti । nanu ca yadā'ṅgānuṣṭhānāsaṁbhavaḥ
tasyādhikāra ēva nāsti । yasya cādhikāraḥ tasya ca kr̥ts‍nānuṣṭhānamēva saṁbhavatīti
cintē/?/yaṁ na jñāyatē kīdr̥śī[ti] tadāha---</p>
<p><q>nanu ca saṁśaya ēvāyamaprakaṭīkr̥tārthaḥ iti । ayaṁ prakaṭyatē-sarvāṅga-
viśiṣṭē karmaṇi adhikr̥tasya kadācit prayōgaśaktau sāmarthyānapagamē'pi
cintēyamiti viṣayaviśēṣapradarśanēnaiva saṁśayō vyākhyātaḥ</q> ।</p>
<p>yasya sāmarthyaṁ nāpagataṁ tasya sarvāṅgaviśiṣṭē karmaṇyadhikr̥tasya prayōga[ā]śaktau
kiṁ nimittatvamēvāpaiti uta nēti cintā । kathaṁ punaḥ sāmarthyānapagamō'śak‍tiśca ।
śaktirēva hi sāmarthyam । tēna sāmarthyamanapagataṁ aśaktiścēti parasparaviruddham ।
samādhattē---</p>
<p><q>daivānmānuṣādvāpi tiraskārādaśak‍tiḥ na punarājānataḥ, svabhāvaśak‍ti-
rastyēvēti sāmarthyānapagamō varṇyatē</q> ।</p>﻿
<pb n="128"/>
<p>daivādrōgādēḥ mānuṣāt abhighātādēḥ śak‍tēstiraskāra iti aśaktirityu-
cyatē । ētattu prāguktamēva । tasmāt kadācidaśaktiriti sūktam । nanu tiraskārēpi
śaktēḥ anadhikāra ēva atrāha---</p>
<p><q>sāmarthyaṁ cādhikārahētuḥ nōpadhānavyapēkṣam</q> ।</p>
<p>sāmarthyaṁ svābhāvikamēvādhikāriviśēṣaṇaṁ na punaḥ upadhānasāpēkṣam । upadhāna-
śabdēna upādhibhūtaṁ vastvabhimatam । pratibandhāpagamaṁ cikitsādi । apratibandha ca
sāmarthyaṁ nādhikārēhatuḥ kiṁ tarhi svābhāvikam । na hi kāryāt prāk apratibandhatā
śaktēḥ śakyatē vak‍tum । kāryaṁ cānuṣṭhānamēva । tēna satyanuṣṭhānē apratibandhaśakti-
niścayē sati adhikāraḥ, adhikārē cānuṣṭhānamiti itarētarāśrayatā syāt । tasmāt
svābhāvikī śaktiradhikāriviśēṣaṇam । adhikr̥ta ēva pratibandhavigamāvapi tathā ।
yathā nayanācchādanapakṣmavigamaḥ(mau) ājyāvēkṣaṇādiṣu iti bhavati saṁśayaḥ---
kimupadhānādrōgādēḥ pravr̥ttiśaktirivādhikārō'pi virudhyatē uta upādhinirapēkṣatvāt
apravr̥ttāvapyadhikr̥ta ēvēti । atra pūrvapakṣavādī paśyati---</p>
<p><q>satyamanupādhikamēvājānataḥ svabhāvata ēva yatsāmarthyamanupādhikaṁ
anapēkṣitapratibandhavigamaṁ adhikārahētuḥ kintu pravr̥ttyarthatvāttasya upādhi-
vihatāyā api pravr̥ttēḥ hētōrakiñ‍citkaraṁ vidyamānamapi</q> ।</p>
<p>asyārthaḥ---sāmarthyasya pravr̥ttiḥ prayōjanam । tatra yadi satyapi sāmarthyē
pravr̥ttirnāsti tadā vidyamānaṁ akiñcitkaram । tasmin satyapi pratibandhavaśēna
pravr̥ttyanupapattēḥ । asatyāṁ pravr̥ttau kr̥ts‍nānuṣṭhānasya saṁpādanīyasya vidhyarthasyāsiddhēḥ
nivartata ēvādhikāraḥ । tasmāt sarvāṅgōpasaṁhārēṇaiva [aṅgīkaraṇī]yā pravr̥ttiḥ । atrai-
vādhikārakāryasya niyōgasyābhirnivr̥ttiḥ naikadēśaprayōgāt anyathā kō viśēṣaḥ phala-
paryantēṣvadhikārēṣu ? asāvapi phalaparyantō'dhikāraḥ anaupādhika ēva upādhinira-
pēkṣa ēva । na ca pravr̥ttyaśaktau kāryakṣamō bhavati, tathābhūtē sakalāṅgayuktē'dhi-
kr̥tatvāt ।</p>
<p><q>atrābhidhīyatē । phalaparyantē viśēṣaṁ vakṣyāmaḥ nimittaparyantēṣvadhi-
kārānapa(va)gamō varṇyatē pravr̥ttāvaśaktāvapi । yadi pravr̥ttāvaśak‍tiḥ kathaṁ
tarhi varṇyatē ? itthaṁ varṇyatē । anaupādhikē adhikārāvagamē hi nimittatva-</q>﻿
<pb n="129"/>
<q>mapahnōtuṁ śakyam । bhavati hi aśak‍tērautpattikyāḥ śūdrādīnāṁ nādhikāraḥ
na punaḥ svābhāvikasāmarthyavaśēnōpajātasyādhikārasya pratibandhavaśēnāśak‍tē-
radhikāravighātaḥ(m)</q> ।</p>
<p><q>tasmādanapagatādhikārasya yathāśaktyanuṣṭhānamanuṣṭhānavidō manyantē ēvaṁ
yathāśaktyanuṣṭhānaṁ nityēṣvasti</q> ।</p>
<p><q>ata ēvātra nityādhikārē gauṇō mukhyaśca śāstrārtha ityācakṣatē
mīmāṁsakāḥ</q> ।</p>
<p>cōdayati---</p>
<p><q>kimidaṁ kūśmāṇḍabhūtaṁ pralapyatē asaṁbandhaṁ, ēkadēśasya śāstrārthasya
gauṇatvaṁ mukhyatvaṁ cēti</q> ।</p>
<p>pariharati---</p>
<p><q>bhavānēvātra pralāpī</q> ।</p>
<p>na mīmāṁsakāḥ pralāpinaḥ । kathamiti pr̥cchati । uttaraṁ---<q>avihanyamānē
hi aśaktāvapyadhikārē yāvacchaktyā cānuṣṭhānē pratīyamānē arthākṣiptē ca
saṁbhavati śrautāpāyē ca nōpadānaṁ virudhyatē</q> ।</p>
<p>nanu yadi śrautaṁ tyajyatē tadā'paramapi kimiti na tyajyatē ityatrāha---</p>
<p><q>yāvadaśaktistāvannōpādīyatē । tathāpi śakyatyāgēṣu na kiñcana
pramāṇamasti śakyōpādāna [iva] iti</q> ।</p>
<p>anēna hi yathāśaktyavagamō hētuḥ । <q>tēna kiñcittyājyaṁ kiñciccōpādātavyam ।
punaścōdayati---<q>gauṇasya kimāyātam</q> ।</p>
<p>bhavatu arthasya kimāyātaṁ ? yadyapyarthānnīvārādi upādīyatē tathāpi kathaṁ
gauṇatvaṁ ?</p>
<p>pariharati---</p>
<p><q>tadēva hi ārthamabhyupagamya na śakyatē upādātuṁ</q> yāvat gauṇatā vrīhi-
śāstrārthasya nōcyatē tāvannīvārāṇāṁ nōpādānaṁ saṁbhavati । nanu ca kiñcidvikala-
vrīhiśāstrārthagrahaṇēnāpi karmasiddhēḥ kartha gauṇatētyatrāha---</p>﻿
<pb n="130"/>
<p>na hi nīvārāṇāṁ na pratītyā bhūyō'vayavasāmānyamupapadyatē । nīvārānēva
hyupā/?/dadānaḥ bhūyōvayavasāmānyōpādānaṁ śaknōti kartuṁ nānyathā । nīvārēṣu vōpādīya-
mānēṣu siddhaṁ gauṇatvam । tasmātsupṭhūcyatē gauṇō mukhyaśca śāstrārtha iti ।</p>
<p>anyatra kathamiti atrāha---</p>
<p><q>ārādupakārakāṅgahānē'pi kasyaciccōpādānāt sadr̥śabuddhirbhavati</q> ।</p>
<p>abhinnē'pi dharmiṇi yathā[lōkē](yōgē)kasyacidanēkaguṇasaṁbhr̥(bhū)tasya dr̥ṣṭasya
punaḥ kālāntarē kaiścidga‍uṇairviyuktasya draṣṭārō bhavanti vaktāraḥ sa ivāyaṁ dr̥śyata iti ।
avasthāvatō'bhēdē'pyavasthānāṁ bhinnānāṁ sādr̥śyamupapadyata ēvēti । tasmādubhayaṁ siddhaṁ
gauṇamukhyatā yathāśaktyanuṣṭhānaṁ ca । darśanamuktam । <q><quote>‘tadēva yādr̥k‌kīdr̥k‌ca
hōtavyaṁ’</quote> iti vacanamidaṁ kasmānna bhavati yēna darśanamucyatē</q> । uttaraṁ---
<q>(sa)[na] yādr̥k‌kīdr̥k‌śabdārthau vidhātuṁ śakyētē vihitāpēkṣatvādanayōḥ</q> ।</p>
<p>vihitadravyamapēkṣya yādr̥k‌kīdr̥k‌śabdārthau vidhēyau nānyathā । tatra yadi tāvat
dravyaṁ viśiṣṭamēva vihitaṁ tadā na yādr̥k‌kīdr̥k‌śabdārthau vidhātuṁ śakyētē । atha
dravyamātraṁ vihitaṁ na viśēṣaḥ tadāpi prāptatvādvidhānaṁ nōpapadyatē । tasmāt nyāyānu-
vādāviti sūktam ।</p>
<lg><l>।। 2 ।। kāmyēṣu caivamarthitvāt ।। 8 ।।</l></lg>
<p>nanvēkādaśē darśitaṁ kāmādhikārē sakalāṅgōpasaṁhāra ēva kartavya iti ।
kimaparamiha cintyata iti । atrāha---</p>
<p><q>iha vikr̥tayaḥ udāharaṇam । ēkādaśē yadadhikaraṇaṁ tatprakr̥tiviṣayam</q> ।</p>
<p>iha tu vikr̥ṣu cintā kēna viśēṣaṇēna ? uttaraṁ---</p>
<p><q>na hyatrāṅgōpadēśaḥ । kiṁ tarhi ? kāryatō hi saṁbandhaḥ</q> । vikr̥tiṣu
aṅgāni nōpadiśyantē । kintu kāryēṇa karaṇōpakāralakṣaṇēnābhisaṁbadhyantē ।</p>
<p><q>kaścaivaṁ sati viśēṣaḥ ? ayamasti viśēṣaḥ । upadiṣṭē hi karmaṇyadhi-
kāraḥ । upadēśāvagatipurassarō'tidēśaḥ । vikr̥tiṣu ca pradhānamātra-
mēvōpadiśyatē । ataḥ kāryābhisaṁbandhānāmaṅgānāṁ kadācidanuṣṭhānāśaktēḥ
adhikārō nivartatē iti śakyatē vak‍tuṁ upadēśaviṣayatvādadhikārasya</q> ।</p>﻿
<pb n="131"/>
<p>upadiśyata ityupadēśaḥ । ēvaṁ caupadēśikasyādhikārasya na saṅkōcaḥ kr̥tō
bhavati । kriyatāṁ kō dōṣa ityatrāha---</p>
<p>na hi kāryēṇa karaṇōpakāralakṣaṇēna prākr̥tān padārthānatidiśatā
pramāṇabhūtēnōpadēśasya saṅkōcō nyāyyaḥupadiṣṭārthasiddha‍yarthatvāt kāryasya ।
upadiṣṭō'rthaḥ kathaṁ nāma siddha‍yēdityēvamarthaṁ kāryaṁ pramāṇamāśrīyatē । tēna
yadarthamēva yajjātaṁ tasya tēna saṅkōcō[na]nyāyyaḥ । na hi guṇānurōdhēna
pradhānaṁ saṅkōcamarhati ।</p>
<p>idamatrākūtam-yadyapi sāṅgapradhānaviśiṣṭasya niyōgasya kāryabhūtasya tadanuṣṭhāna-
yōgyamēva saṁbandhībhavitumarhati । ākāṅkṣasannidhiyōgyatānāṁ sambandhahētutvāt ।
tathā ca bhavatu nāma tathāvidhasyaivādhikāra iti ayōgyasya nādhikāraḥ । yastu śakta
ēva1tirōhitaśaktiḥ kiñcidātidēśikamaṅgamupasaṁhartuṁ na śakrōti tasyāpi vikr̥tiṣu
kāmyāsvapi nānuṣṭhānamanupapannam । na ca tatraivaṁ śakyatē vak‍tuṁ - phalaṁ prati karaṇī
bhūtēṣvadhikārāt sētikartavyatākasya ca karaṇatvāt aṅgābhāvē karaṇatvānupapattēḥ
viṣayatvābhāvē cādhikārāsaṁbhavāt ananuṣṭhānamiti, upadiśyamānaviṣayatvādadhikārasyēti ।</p>
<p><q>atrābhidhīyatē---yadi kāryanirapēkṣō'dhikāraḥ phalaparyantēṣu syāt
syādētadēvam ।</q></p>
<p>asyārthaḥ---phalaparyanṣu karaṇībhūtēṣu adhikārāt sētikartavyatākasya karaṇa-
tvāt kāryēṇa ca pramāṇēna vinā vikr̥tiṣvitikartavyatāyā abhāvāt kāryasamarpitēti-
kartavyatānvayalabdhakaraṇabhāva ēvōpadiṣṭē pradhānē sādhikāra iti atidēśikōpa-
saṁhārēṇānuṣṭhānam । yadi paraṁ phalaparyantēṣvapi karaṇōpakāranirapēkṣa ēvādhikāraḥ
syāt tadaivātidēśikasyāpi aṅgasya tyāgaḥ syāt । na caitadasti tadāha---<q>yathā ca
sakārya ēva sakaraṇōpakāra ēva upadēśōpadiṣṭē pradhānēpyadhikriyatē phalārthī
tathā ēkādaśē vakṣyāmaḥ ।</p>
<p>kāmyanimittādhikārayōrviśēṣamaparamāha---</p>
<p><q>yathā ca nimittaparyantēṣu nimittāpagamō mābhūditi viguṇamapi
kartuṁ yuktam ।</q></p>
<note>1. atirōhita---mā</note>﻿
<pb n="132"/>
<p>anuṣṭhānaṁ prati nimittatayā pratīyatē । yadi cānuṣṭhānaṁ na kriyēta nimittatva-
mēvāpaiti । na ca tadyuktam । [atō]viguṇamapi kartuṁ yuktam । anuṣṭhānaṁ prati nimi[ttaṁ]
phalāvagatiḥ ananuṣṭhānē'pi 1phalāvagamāvirōdhāt । pratyuta viguṇānuṣṭhānē sā phalā-
vagatirna saṁbhavati sādhyatvāt phalasya sādhyasya sētikartavyatākakaraṇāyattatvāt iti
sarvāṅgōpasaṁhāra ēva atrāpi vikr̥tiṣvapi nyāyyaḥ ।</p>
<lg><l><q>।। 3 ।। kriyāṇāmāśritatvāt dravyāntarē vibhāgaḥ syāt ।। 11 ।।</q></l></lg>
<p>nanu ca gauṇamukhyatvēśāstrārtha ityuktam । na punastatpratyayādr̥tē'nuṣṭhānaṁ
saṁbhavati । yadi mukhyaśāstrārthaikadēśō'pi nānugr̥hyatē tadā kimananuṣṭhānēnē । gauṇā-
vagatāvapi tadityēvānuṣṭhānē hētuḥ । tasmāt tatpratyayē yatraḥ kartavyaḥ ।</p>
<p>pūrvapakṣamāha-<q>nanu cānumānīkī kriyētyuktam । svarūpāgrahaṇē tu kathaṁ tatpratyayaḥ</q> ।</p>
<p>anumānēna kriyā'vagamyatē anumānācca svarūpāvagamē ca pratyabhijñāyā anu/?/-
pattiriti kathaṁ kriyāyāṁ tatpratyaya iita ।</p>
<p>rāddhāntamāha---<q>śāstrāvagamyatayā tatpratyayābhidhānaṁ na svarūpēṇē-
tyadōṣaḥ ।</q> yadyapyānumānikī kriyā tathāpi tasya dravyāntarēṇa kriyāyāḥ tēnaiva
śabdēnābhidhānam auṣādhikatvēna śāstrāvagamyatayā tatpratyayaḥ na punaḥ svarūpēṇētyadōṣaḥ ।
śāstrāvagamyatvaṁ cānuṣṭhānahētuḥ na svarūpāvagatiriti sūktaṁ śāstrārthānanvayitvam । <q>nanu
svarūpē pratyabhijñānaṁ kimiti nōcyata iti</q> suhr̥dbhāvēna kathayati । svarūpa-
pratyabhijñānaṁ tu na pratyakṣādr̥tē'stīti prathamapādē uktam buddhikarmaṇī abhihitē-
'pratyakṣē iti ।</p>
<p>atra yadi śāstrāvagamyatayā tatpratyabhijñābhidhānaṁ <q>kathaṁ tarhi svē svē
pramēyē(na)[tēna]tēna pramāṇēna pratyabhijñāpyastītyuktam ।</q> bhavati pratyakṣēṇa
pratyakṣagrāhyē śāstrāvagamyē ca śāstrēṇētyāpatitam । pariharati---</p>
<p><q>naitadēvam darśanāntarasya smaraṇapūrvikā hi pramitiḥ pratyabhijñētyuktam ।
pūrvadarśanānusandhānēna pratītiḥ sā pratyabhijñā tadēvēdamiti ।</p>
<note>1. phalāpagama-mā</note>﻿
<pb n="133"/>
<p>anumānādiṣu punaḥ na darśanāntarapūrvikā pratītiḥ, viṣayē liṅgādimātrabhāvya-
manumānādikam । tēna pūrvadarśanānusandhānaṁ tatra nāstīti । pratyakṣaṁ tu pūrvadarśana-
saṁskārasacivēndriyajanyatayā pūrvadarśanānusandhānēnōtpadyata iti yuktaṁ pratyabhijñānam ।
atō viṣayāntarānavagatimātram । <q>atrōcyatē । na, pratyabhijñābalasyaivaṁjātīya-
kasyōpādhibhūtatvāt ।</q> śabda ēva paraṁ tatra pravartatē na punaḥ pratyabhijñā'stīti ।</p>
<lg><l>।। 4 ।। śrutipramāṇatvācchiṣṭābhāvē nāgamō'nyasyāśiṣṭatvāt ।। 13 ।।</l></lg>
<p><q>nanu sarvaśaktyadhikaraṇē'yathābhūtamapi kartavyamēvētyuktam ।</q> tēna
vrīhyādīnāmapi parityāgēnānuṣṭhānamuktamēva । ataḥ kathamatra pūrvapakṣāśaṅkā ? uttaraṁ---
<q>tēnaivamuktam ।</q> yathāśrutamapi kartavyamityētāvaduktam । yadi śrutāntarāsaṁbhavē'pi
śrutāntaraṁ kartavyamēvētyuktam athāpyētadadhikaraṇaṁ na kartavyam vrīhiśrutyarthāsaṁbhavēpi
purōḍāśaśrutyarthaḥ kartavya ēva ।</p>
<p>ēkadēśī samādhattē---<q>ēvaṁ tarhi prayōjanamidaṁ tasyādhikaraṇasya ।</p>
<p>dūṣayati---<q>prayōjanē'rthyamānē pūrvapakṣēṇa kiṁ ?</p>
<p>kr̥ta ēvātra pūrvaḥpakṣaḥ । tēna prayōjanamidaṁ na bhavati । paramasamādhātā āha---
<q>ya[dī]daṁ sarvaśaktyadhikaraṇasya prayōjanamātraṁ na bhavati ēvaṁ tarhi kartavya
ēvātra pūrvaḥpakṣaḥ ।</q> sa ēvāha---<q>uk‍taṁ dvitīyē śāstrāntaratayā dravyavidhayō
nāvagamyanta iti ।</q> nirapēkṣasādhyabhēdē[vā]'nubandhamēdē vā śāstrāntaratā bhavati ।
na dravyavidhīnāṁ pradhānavidhikāryānapēkṣaṁ kāryāntaramasti । na cānubandhabhēdaḥ । tēna
śāstrāntaratā tāvanna śakyatē vak‍tum । tathā dvādaśē vakṣyāmaḥ । <q>kāryēṇa vikalpaḥ
na śāstrāntaratayā ।</q> kāryēṇa vikalpō vakṣyatē । sa na śāstrāntaratayā bhavati ।
śāstrāntaratvē hi vikalpānupapattēḥ । kutaḥ ? kāryānyatvē hi śāstrānyatvaṁ nānyathā ।
tēna śāstrānyatvē sati balāt kāryānyatvāpattiḥ । ēkārthāstu vikalpērannityuktaṁ[na]
nānārthānām । tēna śāstrāntaratā tāvat dravyavidhīnāṁ nāsti ।</p>
<p><q>bhavatvēvaṁ tataḥkim ? idaṁ tatō bhavati---āgnēyō'ṣṭākapālaḥ
<quote>“vrīhibhiryajēta”</quote> iti caikaṁ śāstram</q> ēkaśca śāstrārthaḥ kāryasyānantarasya śrutya-
ntarasya tyāgō'yam yasya śrutyantarasya tyāgēna śrutyantarārthō'nuṣṭhīyatē ।</p>
<p>upasaṁharati---<q>tasmādyuk‍taṁ yatsamidhō yajatītyēva</q>mādyarthaparityāgēnā-
gnēyō'ṣṭākapāla ityasyārthasyānuṣṭhānam । anubandhabhēdēna śāstrabhēdāt śāstrāntaratyāgē-﻿
<pb n="134"/>
nāpi śāstrāntarārthasyānuṣṭhānaṁ yuktam । yuktamēva । vrīhibhiryajētēti punaśśāstrānta-
rānupapattēḥ tadabhāvē nānuṣṭhānamiti pūrvapakṣavādī manyatē ।</p>
<p><q>atrābhidhīyatē---satyaṁ nēdaṁ śāstrāntaram purōḍāśaśāstrāt vrīhi-
bhiryajētēti ।</q> yata ēva śāstrāntaraṁ na bhavati <q>ata ēvānuṣṭhānaṁ purōḍāśa-
śrutyā'stīti śrutadravyaparityāgē'pi anuṣṭhānamucitam ।</q></p>
<p>yadi purōḍāśaśrutyaiva dravyamākṣipyatē <q>kiṁ tarhi vrīhibhiryajētētyanēna
kriyatē ।</q></p>
<p>uttaraṁ---<q>niyamō vrīhīṇām ।</q> purōḍāśaniyōgāṅgatvē nirjñātē niyōga-
siddha‍yarthatayā vrīhīṇāmēvōpādānam anyasādhakatānavagamāt । avihitēṣu vrīhiṣu
kiyāmātrasiddhayē yatkiñcid dravyamupādīyata iti niyamaḥ prayōjanaṁ bhavati । na hi
niyamaḥ śāstrārthatvaṁ (kāmaṁ) vihanti purōḍāśavidhēḥ । yadi hi niyamē sati purōḍāśavidhēḥ
śāstrārthatvaṁ vihanyēta tadā niyamābhāvē purōḍāśaśrutyarthō nānuṣṭhīyēta । na cāyaṁ(a)
śāstrārthatāṁ vihanti । kutaḥ ? niyamō hi anirjñātē kāryē ātmānaṁ labhatē । na ca
śāstrādr̥tē kāryāvagatiḥ । tasmātsiddhaṁ niyamābhāvēpyanuṣṭhānam । niyamanirapēkṣatvā-
tkāryasya niyamamantarēṇāpi śāstrasyārthavattvāt । kathaṁ niyamanirapēkṣatētyatrāha---
<q>niyamēna hi tadapēkṣyata iti ।</q> atra na tēna niyamaḥ । tasmādaśāstrāntaratvē'pi
tadabhāvē niyamābhāvē'nuṣṭhānasiddhiḥ । yatpunardravyāntaravidhānumaktam tatparihr̥tam ।</p>
<lg><l>।। 5 ।। na dēvatāgniśabdakriyamanyārthasaṁyōgāt ।। 18 ।।</l></lg>
<p>kēna punaḥ prasaṅgētēdamadhikaraṇamāyātam । yadi tāvat dravyaguṇacōdanā-
bhāvē'pi śāstrāntaramapi pradhānaṁ kartavyamityucyēta pūrvēṇaivādhikaraṇēna gatamidam ।
athaiṣāmabhāvē'kartavyatāmēva manyatē tat pūrvādhikaraṇēna sarvaśaktyadhikaraṇēna ca
viruddham । pūrvādhikaraṇē hi pradhānaśāstrārthō'nuṣṭhēya ityuktam । tathā sarvaśaktyadhi-
karaṇēna ca viruddham prayājādikarmābhāvē'pi pradhānaṁ kartavyamiti sarvaśaktyadhi-
karaṇē pratipāditam । ucyatē । sāmānyaṁ taccikīrṣā hi ityanēna sadr̥śē pratinidhau
prāptē tadapavādārthamidamadhikaraṇam । kēṣu cinnēṣyatē sadr̥śapratinidhiḥ yēṣu ca nēṣyatē
tānīmāni pratyudāhriyantē---na dēvatāgniśabdakriyaṁ ityanēna sūtrēṇaiva sadr̥śapratinidhya-
pavādō'yam । ata ēva karmāpyatrōdāharaṇam । tatrāpi pratinidhyabhāvasya saṁbhavāt ।
<pb n="135"/>
yēṣāṁ tu matē pūrvādhikaraṇōktē dravyāntarōpādānē tatpratiṣēdhārthamēvēdamadhikaraṇaṁ tēṣāṁ
matē karmōdāharaṇamasaṁbaddhaṁ syāt ।</p>
<p><q>nanu ca dēvatābhāvē'pi ananuṣṭhānamēva pradhānasyāpi manyantē kēcit ।</q>
tēna pratinidhyapavādamātratā tvatra nāstīti । kintu karmaṇō lōpapratipādanārthamēva ।
kēcichabdaṁ prayuñjānaḥ asminnarthē'nāsthāṁ darśayati । ētacca vakṣyāmaḥ । samādhattē-<q>nānta-
rīyakamētadbhaviṣyati ।</q> dēvatāpratinidhau pratiṣiddhē nāntarīyakamētadbhaviṣyati
karmāpi tyājyamēvēti । kathamidaṁ nāntarīyakamityatrāha---<q>yuktyantarābhidhānāt
dēvatāvirahē karmārthatyāgē anyārthasaṁyōgāt iti ।</q> atō mūlādhikaraṇayuktēḥ
yuktyantarasya bhāṣyakārēṇōktatvāt । atraiva pratipādayiṣyāmastadyuktyantaram । tatra
pūrvapakṣavādī sadr̥śacikīrṣāṁ manyatē । tāvatā ca lābhēna kiyānapi śāstrārtha-
ssaṅgr̥hītō bhavati ।</p>
<p>ēvaṁ prāptē'bhidhīyatē---<q>na dēvatādiṣvētatsaṁbhavati yō hyuddēśassūrya iti ।</q>
upādīyamānēṣu [nīvārēṣu]vrīhyavayavasāmānyalābhō labhyatē । naivamatra kiñcillabhyatē ।
<quote>‘vrīhibhiryajēta’</quote> iti vrīhīṇāṁ sādhanabhāvō'vayavaparyantaḥ tēna sādhanībhūtasādhāraṇā-
vayavalābhēna tatra śāstrārthaikadēśānugrahaḥ । dēvatāyāṁ tu tannāstīti । na hi bhāsva-
ratvādiguṇaparyantō'tra śāstrārthaḥ iti ।</p>
<p>nanu āhavanīyē juhōti ityayaṁ śāstrārthaḥ agna‍yantarē'pyupādīyamānē
prāyēṇānugr̥hyata ēvētyatrāha-<q>ēvamāhavanīyādiṣvapyagniṣu na dravyāntarē kiñ‍jit
sādr̥śyaṁ sādhāraṇarūpamuglabhāmahē ।</q> cōdanālakṣaṇatvādāhavanīyaśabdavācyasya
svarūpasya । ādhānādijanyasyātīndriyasyāhavanīyaśabdavācyatvāt tasya kaścidbhāgō
dravyāntarōpādānēnānugr̥hīta iti nāsti pramāṇam । atha śabdamātramupādīyatē na
mantrasādr̥śyaṁ kiñcidupāttaṁ bhavati । mantratayā cōpādānaṁ na śabdatayēti vyarthaṁ śabda-
mātrasyōpādānam ।</p>
<p>ēvaṁ karmasvapi sādr̥śyābhāvānna kiñcitsādr̥śyamupādātuṁ śakyatē । karmaṇāma-
tīndriyāṇāṁ sādhāraṇamasādhāraṇaṁ vā rūpamavagantuṁ na śakyata iti sādr̥śyābhāvānnānyō-
pādānam । ida nīṁ dēvatābhāvē tadyuktyantaramāha---</p>
<p><q>dēvatāyāṁ punaḥ dravyāntarē upādīyamānē āstāṁ tāvat sādr̥śyaṁ,
dēvatātvamapi nāstīti । kō'bhiprāyaḥ ēvaṁ vadatō bhāṣyakārasya ? aya-</q>﻿
<pb n="136"/>
<q>mabhiprāyaḥ-tadabhāvē kēvalaṁ karmānuṣṭhānamapi naiva saṁbhavatīti manyatē ।</q> dēvatā-
bhāvē yāgasyāniṣpatau kēvalaṁ karmānuṣṭhānamapi na saṁbhavati ।</p>
<p>nanu ca <quote>‘agnihōtraṁ juhōtīti’</quote> ityavagamāt śāstrārthasya dēvatāviśēṣābhāvē
sāmānyataḥ siddhē kimityananuṣṭhānam ? yathāha dēvānāṁ priyaḥ-yadi dēvatātvaṁ nāma
sāmānyamasti, prāgviśēṣacōdanāyāḥ tacca nāsti caiva hi, yasya viṣayaścōdyatē saiva
tasya dēvatā nānyētyuktam । ataḥ sāmānyēna dēvatā nāsti svarūpatō viśēṣatō'pi
tāvat dēvatā bhavati śabdamātrōpakāriṇī hi sētyuktam । kutaḥ tasyāṁ sādr̥śyaṁ
sāmānyaṁ vā ? yadi dēvatā sā । tathā mantrē śabdāntarōpādānē na kiñcitsādr̥śya-
mupalabhāmahē, varṇasaṁhatyātmanō mantrasyāpi kāryata upagamāt । svabhāvatō hi varṇāḥ
parasparavilakṣaṇā ēva । tēṣāṁ mantrabhāvaḥ kāryasamadhigamya ēva sa varṇasaṅghātāntarē
upāttē'nugr̥hīta iti na śakyatē vak‍tum kramānyatō nāsti । <q>ēvaṁ tarhi dēvatāyā
vinā yāgānupapattēḥ agnihōtraṁ juhōtīti śāstrārthaḥ parityaktō bhavati ।</q> uttaraṁ-
<q>cōditāgna‍yabhāvē yadi na śakyatē saṁpādayitumiti tadā kimanyada-
tastyāgācchrēyaḥ ।</q></p>
<p>yadiśabdaṁ prayuñjānō'trāpyanāsthāmāha । yadi dēvatābhāvēpi yāgānapāyaḥ tadā
bhavatvanuṣṭhānam । atha yāga ēva na saṁvartēta tadā bhavatu tyāgaḥ[kimētēna] (kiṁ naitēna)
nirbandhēna । tasmānna kēvalaṁ sādr̥śyaṁ nāsti dēvatāyāṁ sāmānyamapi nāstīti, tadabhāvē
cānuṣṭhānamapi nāstīti । tadidaṁ nāntarīyakam ।</p>
<lg><l>।। 6 ।। pratiṣiddhaṁ cāviśēṣēṇa hi tacchrutiḥ ।। 20 ।।</l></lg>
<p>pūrvapakṣamāha---</p>
<p><q>sādr̥śyalābhāt sādhāraṇāvayavalābhāt sadr̥śapratinidhiriti taccikīrṣā
hīti vakṣyāmaḥ । tēna māṣā api pratinidhēyā iti ।</q></p>
<p><q>nanu ca pratiṣēdhaḥ śrūyatē na māṣā yajñasambandhāḥ kartavyā iti । tēna
kathaṁ pratinidhiriti ।</q></p>
<p>pariharati---</p>
<p><q>satyaṁ śrūyatē yatra bhāṣā ityēva sambadhyantē tatrāsau pratiṣēdhaḥ । iha
punaḥ śrutadravyasadr̥śā iti pratinidhīyantē na bhāṣā iti ।</q></p>﻿
<pb n="137"/>
<p>ayamāśayaḥ---yatra bhāṣāṇāṁ yajñasaṁbandhaḥ tatrāsau pratiṣēdhaḥ । kutaḥ ? yajña-
saṁbandhapratiṣēdhāt iha tu bhāṣāṇāṁ yajñasaṁbandhō nāsti । śrutasaṁpādakatayā iha bhāṣāṁ
nāntarīyakāḥ । tasmānnātra pratiṣēdhaḥ kramata iti pūrvapakṣavādinō'bhiprāyaḥ ।</p>
<p><q>atrābhidhīyatē । satyaṁ sadr̥śā iti pratinidhīyantē tē na bhāṣā iti
na punaḥ bhāṣabhāvō'pahnōtuṁ śakyatē ।</q> yadi bhāṣabhāvō'panhūyēta tadā pratiṣēdhō
nāvatarēt । na ca tasyāpahnavō'sti । sa ēvāha---<q>pratinidhau bhāṣabhāvō na
vivakṣitaḥ</q> iti । ētadapi satyaṁ, kintu pratiṣēdhō bhāṣabhāvaviṣayatayā bhāṣabhāvasya
bhāṣatvasya viṣayatayā bhāṣajātyāśrayatayā pratiṣēdhō vārayituṁ na śakyatē । nanu bhavatu
bhāṣajātyāśrayatayā yajñasaṁbandhastu nāstīti atrāha---</p>
<p><q>tasya ca nāntarīyakayajñasaṁbandhānapahārāt saṁbhavō na nivārayituṁ
śakyatē ।</q></p>
<p>nanu ca vikalpaḥ prāpnōti vihitapratiṣiddhatvāt tataśca kathamēkāntēnānu-
pādānamiti atrāha---<q>na cātra vikalpō'pyāśaṅkyatē śrutasaṁbhavamātrākṣēpāt
pratinidhānasya ।</q> yē śrutasya dravyasyāvayavāḥ tēṣāmākṣēpō'vaidhaśrutasya viṣayasya
saṁbhavāt । pratiṣēdhasya śrautasya ca bhāṣatvasya pratiṣēdhaviṣayasya saṁbhavāt bhinnaviṣayatvānna
vikalpaḥ । tasmāt pratiṣēdhātikramāt bhayāt na pratinidhēyā bhāṣā iti ।</p>
<lg><l>।। 7 ।। tathā svāminaḥ phalasamavāyāt phalasya
karmayōgitvāt ।। 21 ।।</l></lg>
<p>adhikāriṇamācikṣipsuḥ pr̥cchati---<q>kasyāyaṁ pratinidhiḥ kartavyatayā
cintyata iti ।</q> kimayaṁ pratinidhirupādēyō nēti cintyatē ।।</p>
<p>uttaraṁ---<q>yasya karmaṇyadhikārastadīya iti ।</q> ākṣēptā āha---<q>ēvaṁ cēt
svāmyapacārē kō'nyaḥ pratinidhattē ।</q> yadi svāmyēvāpacaritaḥ kastarhi pratinidhi-
mupādattē । ēkagranthēnāha---<q>tadidaṁ bālajalpitamiva pratibhāti ।</q> samādhattē---
<q>astyatra pratinidhērviṣayaḥ pat‍nīyajamānayōranyatarāpacārē'nyataraṁ pratinidhātuḥ
nīvāravat ।</q></p>
<p><q>ēvaṁ prāptē'bhidhīyatē---adhikr̥tayōḥ sahatvaṁ karmaṇi ।</q> pratyēkamadhikr̥tayōḥ
strīpuṁsayōḥ pratyēkamēva prayōgē prāptē sahatvaṁ cōditam । <q>tataḥ kiṁ ? idaṁ tatō bhavati ।</q>﻿
<pb n="138"/>
adhikr̥taḥ karma kurvan yajamānākāratāmāpannaḥ । na karturadhikāra ityuktam ।</q>
adhikr̥tasya sataḥ kartr̥tvam tatrāyaṁ sahabhāva ityuktaṁ bhavati ।</p>
<p>cōdayati---<q>satyamēvaṁ kārakamātravyāpāraḥ anyatagapēkṣitaḥ ।</q> śakyatē
ca kārakamātravyāpārō'nyēnāpi saṁpādayitum । pariharati---<q>sahatvaṁ tābhyāma-
pēkṣitam na sahitabhāvaḥ ।</q> adhikāravaśaprāptē'nuṣṭhānē sahatvamātramapēkṣitaṁ, na
sahakartr̥tvaṁ karmaṇaḥ । kasmāt sahabhāvō'pēkṣitō na sahitatvamiti atrāha---<q>nētarē-
tarayuktayōḥ kartr̥tvaṁ kartr̥tvē ca sahabhāvaḥ ।</q> ēkavacanaśravaṇāt nētarētarayuktāḥ
kartāraḥ । kintu kartr̥tva ēva sahabhāvaḥ patnīyajamānayōḥ । tasmāt nādhikārādr̥tē
pratinidhānaṁ saṁbhavati । adhikārāyattaprayōgasahatvasiddhayē pratinidhānamiti nādhikāra-
mantarēṇa tatsiddhiḥ । adhikr̥taścēnmukhya ēva na pratinidhiḥ tasmādapratinidhēyā svāmitā ।
sō'yaṁ kāryabhūtasahaprayōgāsapattēḥ na pratinidhiḥ । sahatvamēva parityajya anuṣṭhānaṁ
kimiti na bhavatīti nāsyādhikaraṇasya viṣayaḥ । tathā'dhikr̥tēnāpariṇētrāpi sahatvamiti
strī na yajatītyapi ।</p>
<lg><l>।। 8 ।। bahunāṁ tu pravr̥ttē'nyamāgamayēdavaiguṇyāt ।। 22 ।।</l></lg>
<p>satrēṣvidānīṁ cintyatē-<q>kiṁ kasyacidapacārē pratinidhāya satriṇaḥ prayōgaṁ
parisamāpayanti uta nēti ।</q> kasya citsvāminō'pacārē kiṁ svāminōḥ svāminaṁ
pratinidhāya satraṁ samāpayanti uta nēti cintā । pūrvapakṣamāha-<q>na hyasvāmī yajamānō
bhavatītyuktamadhastāt । pratinidhīyamānaścāsau yathā na svāmī tathā
vakṣyāmaḥ । tasmādatrāpi pūrvavat pratinidhānābhāvāt</q> <quote>‘yē yajamānāsta
r̥tvija’</quote> iti vacanāt yajamānairēvārtvijyaṁ karma kartavyam । svāmī ca yajamānō bhavati
yō hi phalabhāgī sa yajamāna ucyatē । na cāsvāmī phalabhāgī । asvāmī cāyaṁ
pratinidhīyamāna iti uttarādhikaraṇē vakṣyatē । tasmāt puruṣāntarē'pi pratinidhīyamānē
tatkāryāsiddhēḥ pūrvavadatrāpi pratinidhērabhāvaḥ ।</p>
<p><q>atrōcyatē---atra hi sahitatvamapēkṣyatē na sahabhāvamātraṁ itarētara-
yuktānāṁ kartr̥tvēna śravaṇāt । ataḥ tatsiddha‍yarthaṁ itarakārakavat kartrantaraṁ
pratinidhātavyam ।</q> bahukartr̥kē karmaṇi ēkaikasyādhikārāt kartr̥tvamupādēyam ।
kathaṁ tarhi pratinivivācōyuktiḥ ? svāmisthānē nipātāt ।</p>﻿
<pb n="139"/>
<p>nanvēvaṁ tarhi anadhikr̥tamapyupādāya prayōgaprārambhaḥ syāt । bhavatu na dōṣaḥ
svāmini pravr̥ttē'pacāritē puruṣāntarōpādānamapi avaiguṇyānna‍yāyyamityucyatē ।</p>
<p>nanvasvāminō yajamānatā nāsti । ayajamānē cānuṣṭhātari ārtvijyasyaiva
vaiguṇyaṁ syāt । ucyatē । yē yajamānā iti pradhānakartr̥tayaivārtvijyēṣu viniyōgaḥ
[na]phalabhāgitaiva vivakṣitā । vākyabhēdaprasaṅgāt । na cātmanēpadāt tasyōpādāna-
śēṣatā । yathānirjñātapradhānakartr̥mātralābhēna viśēṣaṇasyānapēkṣitatvāt iti ।</p>
<lg><l>।। 9 ।। sa svāmī syāt tatsaṁyōgāt ।। 23 ।।</l></lg>
<p><q>nanu ca kartr̥tvēnōpādānamityuktam । kathamatra svāmyāśaṅkā ?</q> yō
hyārabhya parisamāpayati sa phalabhāgī yaśca phalabhāgī sa svāmī । tēna pratinidhīyamāna;
svāmī na bhavati iti kathaṁ svāmyāśaṅkēti । samādhattē---<q>satyamuk‍taṁ, tathāpyāśaṅkā
kācidvidyata ēva । adhikāramukhēna kartr̥tvamuktam । aiśvaryaṁ hi karmaṇi
pratītya kartr̥tvaṁ bhajatē puruṣaḥ । atō'nadhikr̥tasya kartr̥tā nōpapadyata iti
pūrvaḥ pakṣaḥ ।</q> yadā'dhikr̥tatvaṁ tadā kartr̥tvaṁ, athānadhikr̥taḥ tarhi na kartr̥tvamiti
bhāvaḥ ।</p>
<p>rāddhāntamāha---<q>satyaṁ, anadhikr̥tasya kartatvaṁ nāsti । itaraiḥ punaḥ
kartr̥tvamātramupādīyatē saṅkhyāpūraṇāya । tasyāḥ karmaṇi śravaṇāt ।</q> ayamāśayaḥ-
adhikr̥takartr̥tvamāpannaiḥ anadhikr̥tasya sāmadānādibhiḥ śakyamāpādayituṁ, kartr̥tvam ।
kartr̥tvēnētarēṣāṁ prayōjanam, tāvanmātrēṇaiva saṅkhyāpūraṇāditi । tasmādārthakartr̥tvamātra-
mēvōpādīyatē śrautasyānupayōgāt । ārthaṁ śrautamadhikr̥tatvaṁm । tayōrārthamēvōpādīyatē ।
tasyaiva cōpayōgāt । itarat śrautaṁ aupayōgyēvēti ।</p>
<lg><l>।। 10 ।। sa taddharmā syāt karmasaṁyōgāt ।। 26 ।।</l></lg>
<p>pūrvapakṣamāha---<q>yadyasau na svāmī sa kathaṁ svāmidharmēṇa saṁbaddha iti pūrvaḥ
pakṣaḥ ।</q> rāddhāntamāha---<q>bhavati saṁbandhaḥ । svāminō hi idamarthatayā''kṣiptaṁ
kartr̥tvam । atastadarthāpattēḥ ।</q> kōhi .... .... .... .... sūktam ।</p>
<p>asyārthaḥ---svāmyarthā ētē saṁskārāḥ kartrādikāḥ pratipannāḥ । yaścāsāvēkaḥ
kartā pratipannaḥ tasya sthānē bahavaḥ kartāraḥ pratītā iti । svāmināmaidamarthyēna
svāmiṣvapi kartr̥bhūtēṣu taddharmatvamākṣipati । tasthānāpattyā taddharmā bhavantīti ।</p>﻿
<pb n="140"/>
<lg><l>।। 11 ।। sāmānyaṁ taccikīrṣā hi ।। 27 ।।</l></lg>
<p>pūrvapakṣamāha---<q>nanu ca śrutadravyāpacārē yathāśaktyanuṣṭhānaprāptau dravya-
mātrōpādānamēva prāptam ।</q> na hi [sadr̥śēnāsadr̥śēnavā] (sadr̥śasadr̥śēṣā) samāptaukaści-
dviśēṣaḥ । rāddhāntamāha---<q>satyaṁ samāptau na viśēṣaḥ । upadēśatyāgē tu
yāvatsaṁbhavaṁ nāsti pramāṇam</q> (apayāti) । <q>yāvatsu</q> upadēśalavō'pi labhyatē
tad‌dravyamupādātavyam । jātērhi sādhanatā vyaktiparyantā । vyak‍tērapi sādhanatā
avayavavyāpāraparyantā iti sādhanabhūtāvayavatyāgē na kiñcit pramāṇamasti ।</p>
<p>nanu kāryasyōbhayathāpi siddhēḥ kimupadēśādarēṇēti atrāha---<q>upadēśataḥ kāryā-
vagamāt</q> upadēśāvirōdhēna ca kāryata upādānaṁ kāryavidō manyantē । tasmātsūk‍taṁ
śrutasadr̥śasyōpādānamiti ।</p>
<lg><l>।। 12 ।। nirdēśāttu vikalpē yatpravr̥ttam ।। 28 ।।</l></lg>
<p><q>atra pūrvapakṣavādinō'bhiprāyaḥ---yāvacchrutasaṁbhavaḥ tattyāgē pramāṇaṁ
nāstītyuktam । atō vaikalpikasyōpādānamēva nyāyyam ।</q> śrutasaṁpattyarthaṁ hi
sadr̥śamupādīyatē । yadapi tatsadr̥śamupādīyatē tat śrutasaṁpattyartham । śrutaṁ cēnmukhyamēva
saṁpadyatē kō nāma gauṇīṁ sampadaṁ pratipadyatē ।</p>
<p><q>atrābhidhīyatē---prayōgārthaṁ hi pratinidhānam । apacārē hi prati-
nidhiḥ । prayōgē cāpacāraḥ । tasmāt prayōgārthamēva pratinidhānam । prayō-
gasya cōpāttamaṅgaṁ na śrutamātramēva ।</q> prayōgasya hi śrutē saṁbandhaḥ na prayōgasya
anēkaprayōgasādhāraṇaṁ karma prayōjyaṁ(karma) tatrānēkaguṇasaṁbandhō'pi yuktaḥ । kasmāt
prayōgasya śrutamaṅgaṁ na bhavatītyatrāha---<q>śrutōpādānamātrasādhyatvāt prayōgasya
1ēkaśrutōpādānamātrēṇa tasya siddhēḥ anēkaśrutasaṁbandhānupapattiḥ । prayōga-
saṁmpattyarthaścāyaṁ pratinidhiḥ na śrutasampattyarthaḥ ।</q> ētaduk‍taṁ bhavati---na
śrutāvāgamasampattyarthō bhavati । yadi hi tathā syāt tadā vaikalpikamapyupādīyēta ।
śrutānuṣṭhānasaṁmpatyarthō hi saḥ । tasmādupāttasadr̥śamēvōpādēyam, na vaikalpikaṁ tadānīṁ
tasyānaṅgatvāditi bhāvaḥ । abhāvavidhau hi pūrvaśrutābhāvē paścācchrutamupādīyēta na
<note>1. ētacchrutō --- mā</note>﻿
<pb n="141"/>
tulyavidhau । yadi hi vrīhyabhāvē yavānāṁ vidhiḥ syāt tadā vrīhyabhāvē yavā
upādīyēran । na ca yavānāṁ vrīhyabhāvē vidhiḥ । yavābhāvē vā vrīhīṇām । kintu
tulyatayā yavā vrīhayaśca vihitāḥ ।</p>
<p>kasmātpunarabhāvavidhau paścācchrutasyōpādānaṁ na tulyavidhau tatrāha---</p>
<p><q>prayōgāpēkṣō hi abhāvavidhirbhavati । prayōga ēvābhāvasambhavāt ।</q>
na prayōjyatē, abhāvānupapattēḥ nanu prayōgasya prayōjyādabhēdāt prayōjyārthō'pi prayōgāṅga-
mēva । tēna prayōjyāṅgabhūtasya vaikalpikasyāpi prayōgāḍgatvamastyēvēti tadupādānamēva
yuktam । vikalpaśāstrārthāvāptēriti । anēnāśayēna pr̥cchati---<q>kiṁ prayōjyārthaḥ
prayōgāṅgaṁ na bhavati ?</q> bhavatīti bhāvaḥ । uttaraṁ---<q>bhavati tu prayōjyamukhēna
nētaravat prayōgamukhēna ।</q> yathā'bhāvē vihitaṁ prayōgamukhēnaiva prayōjyāṅgam । na
tathā vaikalpikam । kintu prayōgaḥ prayōjyasyaivāvasthāntaramiti prayōjyāṅgaṁ prayōgāṅgatāṁ
yati । tatra prayōgē kr̥takr̥tyatvāt dvitīyayōpādānāt ēkamēvāṅgaṁ na sarvamiti
upāttasyaivāṅgatvāt tatsadr̥śamēvōpādēyam । na vaikalpikam । prayōgē tasyānaṅga-
tvāditi ।</p>
<lg><l>।। 13 ।। vacanāccānyāyyamabhāvē tatsāmānyēna pratinidhi-
rabhāvāditarasya ।। 31 ।।</l></lg>
<p>nanu abhāvidhipratinidhiniyamayōḥ na viśēṣamupalabhāmahē । tathāhi-abhāvē
vidhirabhāvavidhiḥ । sa hi abhāvē vidhiḥ upādānasāmarthyābhāvē adhikārē ca līyamānē
kasyacitpratinidhērupādānāprasaktē'pi vidhiḥ na niyamaḥ । api tu vi(dhē)dhirēva ।
yatra punaḥ aniyamēnānēkōpādānasaṁbhavē vidhānamēkasya asau niyamavidhiḥupādāna-
sāmarthyē satyadhikārē cōditābhāvē'nēkapratinidhiprasaṅgē'pi ēkasya vidhiḥ niyama-
phalam । tatra saṁśaya upapadyatē---kiṁ sōmōpādānāsāmarthyē ētadvidhānaṁ utānēkaprati-
nidhiprasaṅgē niyama iti । <q>tatra pūrvapakṣavādī <quote>‘na vindēt’</quote> iti asāmarthyamava-
gamyata iti manyatē ।</q> na vindēditi bhāvaḥ । ata idamavagamyatē yadi sōmaṁ
labdhuṁ na śak‍nuyāditi । tēna vēdanasāmarthyaṁ nāstītyavagata ityuktam । na punarapacarita
ityētasmādavagamyatē । atō'sāmarthyēṁ vidhirabhāvē vidhirēva ।</p>
<p><q>atrābhidhīyatē । na śakyatē'sāmarthyanirūpaṇam adravyavatkartuṁ na
vidyaḥ kō'sāvasamarthaṁ iti ।</q> yathā adravyādhikaraṇē uktam-avidyamānadravyasyāpi
<pb n="142"/>
dravyōpādānē sāmarthyamasti iti । tathā anupāttasōmasyāpi sōmalābhasāmarthyamastyēva ।
tēna sāmarthyam । sarvapuruṣāṇāṁ sahajasāmarthyasaṁbhavāt saṁbhavati apacārābhāvāt ।
sa ēvāpacārō'nēna vakṣyatē । avēdanēna asāmarthyaphalatvāt abhāvasya, asāmarthyēnā-
bhāvō lakṣyatē । tasmāt sāmarthyē'dhikāriṇaḥ sōmābhā(vaḥ)vē anēkapratinidhau prasaktē
niyamaḥ pūtīkānāmiti siddham ।</p>
<p>sthitē'pyadravyādhikaraṇē sākṣācchabdēnaiva asāmarthyōktitvāt asāmarthyasyāyaṁ
vidhiriti adhikāśaṅkā ।</p>
<p>asāmarthyābhāvāt lakṣaṇayā abhāva ēvārthādanēna lakṣyata iti tannirākaraṇam ।
prayōjanamuktam ।</p>
<lg><l>।। 14 ।। na pratinidhau samatvāt ।। 32 ।।</l></lg>
<p>pūrvapakṣamāha---<q>kiṁ punaḥ kāraṇaṁ pratinidhisadr̥śasya upādānē ?</q> mukhyō
gauṇaśca śāstrārtha iti bhrāntyā pratinidhisadr̥śasyōpādānamāha ।</p>
<p>rāddhāntamāha---<q>yasmānna pratinidhisampattyarthaḥ pratinidhiḥ kiṁ tarhi ?
śrutasampattyarthaḥ ।</q> śrutamēvōpādātukāmaḥ pratinighimupādattē tadupādānē'pi śrutalēśa-
lābhāt । tadarthaścēt śrutasampattyarthaścēt pratinidhiḥ tatsadr̥śamēva śrutasadr̥śamēva
dravyāntaramupādēyam । tasminnupādīyamānē śrutaikadēśānugrahāditi yuktam ।</p>
<lg><l>।। 15 ।। syācchrutilakṣaṇē niyatatvāt ।। 33 ।।</l></lg>
<p>nanvabhāvavidhinirākaraṇatyēdaṁ prayōjanaṁ yatpūtīkāpacārē'pi sōmasadr̥śamēvōpā-
dēyamiti1 kimarthamidamadhikaraṇamārabhyata ityāśaṅkyāha---<q>yatprayōjanamuktaṁ tadē-
vēdamākṣipyatē</q> pūrvapakṣē yatra pratinidhiniyamaḥ śrūyatē tēnārabdhakarmaṇyapacaritē(ka)[ta]-
sminniyam ēvādartavyaḥ । sa hi tatra śrutaḥ śrutasampattyarthaśca pratinidhiḥ ityuktam ।
<q>yatra punararthāt pratinidhānaṁ tatra śrutadravyasadr̥śamēvēti yuktam, arthasyātrā(ta)-
sattvāt</q> ।</p>
<note>1. anupādēyaḥ - mā</note>﻿
<pb n="143"/>
<p>ayamāśayaḥ---sarvē hi dravyavighayō niyamārthā ēva । tēna sōmābhāvē
vihitatvāt pūtīkasya tadapacārē tatsadr̥śamēvōpādātavyam । sōmāpacārē tatsadr̥śa-
mivēti । ēvaṁ prāptē'bhidhīyatē---</p>
<p><q>yatrāpi pratinidhiniyamaḥ śrūyatē tatrāpi na dravyasyāyaṁ niyamaḥ ।</q>
pūtīkasvarūpasyāpyayaṁ niyamaḥ । kintu tadgatā hi yē śrutadravyasadr̥śāḥ śrutadravya-
sādhāraṇā avayavāḥ ta ēva niyamyantē । anyathā hi pūtīkasvarūpavidhiḥ syāt na
pratinidhiniyamaḥ aprasaktatvāt pūtīkasvarūpa(syā)grahaṇasya । pratinidhiniyamaścāyaṁ
pratipāditaḥ apēkṣitavidhōḥ । yatō'yaṁ pratinidhiniyamaḥ atō'trāpi arthēna tulyaṁ
mukhyasadr̥śamēvōpādātavyam । ēvaṁ tvatra nyāyyam---mukhyasadr̥śamapi tadēvōpādātavyaṁ
yatra pūtīkasādhāraṇāḥ sōmāvayavā vidyantē, na punaryatra pūtīkasadr̥śāḥ sōmāvayavā
vidyantē tadupādēyam । sōmāpacārē tēṣāṁ niyatatvāt । tatsōmāvayavasadr̥śaṁ ca
pūtīkasadr̥śaṁ cōpādēyamiti ।</p>
<p>atra cādhikaraṇē anapēkṣitasādr̥śyāḥ pūtīkā vidyanta iti pūrvaḥ pakṣaḥ ।
apēkṣitavidhānāt tadgatāvayavā ēva niyamyanta iti rāddhāntaḥ ।</p>
<lg><l>।। 16 ।। mukhyādhigamē mukhyāmāgamō hi tadabhāvāt ।। 35 ।।</l></lg>
<p>yatra pratinidhiḥ prakr̥taḥ tatrōttarādhikaraṇēna mukhyasyāṅgīkārō vakṣyatē । yatra ca
pratinidhyupādānaṁ na saṅkalpitaṁ tatra pūrvapakṣābhāvādanārabhyamēvādhikaraṇamiti matvā''ha---</p>
<p><q>śrutē dravyē'pacaritē pratinidhānārthaṁ pravr̥ttasya yadā mukhyādhigamō
bhavati tadā kiṁ mukhya ēvōpādātavyaḥ uta pratinidhiriti</q> pratinidhisaṅka-
lpanāt pūrvapakṣavādī pratinidhirupādātavya ityarthaḥ ।</p>
<p><q>atrōcyatē</q> । satyamasau saṅkalpaḥ । kintvasāvakratvarthaḥ । yadyapi nīvārāssaṅka-
lpitāḥ tathāpi tattyāgē'nr̥tavaṁdanapratiṣēdhātikramō nāsti । kratvarthaviṣayasaṅkalpatyāgē
sa dōṣaḥ । na ca nīvārasaṅkalpaḥ kratvarthaḥ nīvārāṇāmakratvarthatvāt । śrautasadr̥śamātraṁ hi
tatra kratvarthatvām śrutairdravyairvrīhibhiḥ sādhāraṇā yē'vayavāḥ tē tatra kratvarthāḥ na punaḥ
pratinidhidravyam । tē ca mukhyē upādīyamānē upāttā bhavanti । tēna mukhyamēvō-
pādēyam । vaikalpikānāṁ punaḥ vrīhyādīnāṁ śrutaviṣayatvāt saṅkalpasyāsāvapi kratvarthaḥ
iti kiṁ tatparityāgē anr̥tavadanapratiṣēvātikramadōṣa iti yuktō niyamaḥ ।</p>﻿
<pb n="144"/>
<p>yat(m‍/?/)saṅkalpitaṁ(ḥ)tadēvōpādātavyamiti sthitē'dhikaraṇē duṣṭāśayaḥ pr̥cchati-</p>
<p><q>kiṁ punaratra puruṣārthatvēna mithyāsaṅkalpanā bhavēt । śiṣṭāḥ svalvatra
pramāṇam</q> । yadi śiṣṭā īdr̥śē viṣayē mithyāsaṅkalpadōṣaṁ smaranti । bhavatu mithyā-
saṅkalpadōṣaḥ puruṣasya tathāpi kratau mukhyamēvōpādātavyamiti ।</p>
<lg><l>।। 17 ।। pravr̥ttēpīti cēt ।। 36 ।।</l></lg>
<p><q>pravr̥ttē punaḥ karmaṇi pratinidhinā śrutadravyōpalabdhau kiṁ śrutamēvōpādā-
tavyaṁ uta pratinidhinaiva samāptiriti</q> pratinidhau kēṣucitsaṁskārēṣu pravr̥ttēṣucintā ।</p>
<p>atra pūrvapakṣavādī pratinidhēḥ śrutasampattyarthatvāt tadēvōpādātavyamiti manyatē
yathā pūrvādhikaraṇē ।</p>
<p>nanvatra kēcana saṁskārāḥ kr̥tāḥ punaḥ kartuṁ na śakyantē । tēna tadanugrahāya
pratinidhinaiva samāptiriti । nāyaṁ dōṣaḥ । saṁskārāṇāṁ pradhānārthatvāt pradhānaṁ ca
prayōgasampattayē । tēna pradhānaṁ dravyamēvādaraṇīyam । saṁskārāstu nīyantāmiti bhāvaḥ ।</p>
<p><q>ēvaṁ prāptē'bhidhīyatē---upādānēpyētaccintyatē nōpāttē ।</q></p>
<p>upādānasamaya ēvēdaṁ cintyatē kiṁ śrutaṁ na iti । nōpāttē । tatra ca yathā-
viniyōgamupādānamiti viniyōgānurōdhēna śrutamēvōpādīyatē । yatrōpādīyatē yatrō-
pādānasamayē viniyuktaṁ na labhyatē tata upādātavyē kimapyupādīyatē । upāttē ca
tasmin punarupādānāntarāsaṁbhavāt tēnaiva prayōgassaṁmpādanīyaḥ । upāttēna prayōganirvr̥ttau
śrutamapyaśrutamēva kr̥tārthatvācchās‍trasya upādānaṁ hi śās‍trasya prayōjanam । tacca
kr̥tamiti । tasmāt pratinidhinaiva sampādayitavyamiti ।</p>
<lg><l>।। 18 ।। dravyasaṁskāravirōdhē dravyaṁ tadarthatvāt ।। 37 ।।</l></lg>
<p><q>saṁskārakṣamē pratinidhau mukhyē cākṣamē saṁskārāṇāṁ kasyōpādānaṁ yukta-
miti । saṁskārāṇāṁ śravaṇāt saṁskārakṣamamupādēyaṁ manyatē pūrvapakṣavādī</q>
pratinidhāvupāttē dravyaśāstrārthō'pi anugr̥hītō bhavati kēvalaṁ vikalatvamātraṁ tasya । mukhyē
upāttē śrutasaṁskāratyāga ēva1 tēna saṁskāraśravaṇāt pratinidhirēvōpādātavya iti ।</p>
<note>1. tēna na - mā</note>﻿
<pb n="145"/>
<p><q>rāddhāntastu---satyaṁ saṁskāraśravaṇaṁ kintu śrutasya saṁskāraśravaṇam ।
śrutābhāvē punaḥ na ca saṁskārāḥ । śrutadravyāśritā hi saṁskārāḥ kratōraṅgam
tadabhāvē tēṣāmanaṅgataiva syāt । tasmāt śrutadravyamupādadataḥ yadi nāma
saṁskārā na bhavanti na bhavantu nāma tadabhāvē'pi pradhānārthōpapattēḥ ।</q> na hi
saṁskārō dravyasya dvāram । tēna saṁskārābhāvēpi dravyaśāstrārthō niṣpadyatē । dravyābhāvē
punaḥ na saṁskāraśāstrārthōpapattiriti śrutasyaivōpādānam । upādadatirūpasiddhau yat‍naḥ
kartavyaḥ, <quote>‘‘āṅōdōnāsya viharaṇē’’</quote> (pā. sū 1-3-20) ityātmanēpadaprāptēḥ ।</p>
<lg><l>।। 19 ।। arthadravyavirōdhē'rthō dravyābhāvē tadutpattērdravyāṇā-
marthaśēṣatvāt ।। 39 ।।</l></lg>
<p><q>nanu yatra punaḥ prayōjanamēva śrutēna nōpapadyatē । tatra śrutamapyaśrutamēva
prayōjanārthatvācchrutasya</q> । ataḥ prayōjanasiddhyarthaṁ samarthasyaivōpādānamatrēti pūrvādhi-
karaṇasya pratyudāharaṇamātramētat ।</p>
<lg><l>।। 20 ।। vidhirapyēkadēśē syāt ।। 40 ।।</l></lg>
<p><q>nanu ca saṁskārābhāvē'pi pradhānamupādātavyamityanēnaitadgatam । kima-
bhyadhikamatra cintyatē ।</q></p>
<p>asyārthaḥ - śēṣakāryāṇi dravyapratipattyarthāni dravyaṁ prati guṇabhūtāni । tēna
tadabhāvē'pi dravyamēvōpādātavyamiti । uttaraṁ---<q>idamabhyadhikam - purōḍāśasyā-
vadānaśrutayō bhavanti । na ca pradhanāmātrasaṁbhavē purōḍāśatvōpapattiriti
niyataparimāṇatvāt purōḍāśasya ।</q> asyārthaḥ - pūrvārdhādavadyatītyavadānaṁ purōḍāśē
śrutam । na ca dva‍yavadānamātraṁ purōḍāśō bhavati niyataparimāṇābhivyaṅga‍yatvāt purōḍā-
śākr̥tēḥ । tēna purōḍāśē asamarthatayā nīvārā ēvōpādātavyāḥ । purōḍāśānurōdhēna
vrīhīṇāṁ tyāgō yukta iti । tasmānnīvārāṇāmēvōpādānam । purōḍāśānurōdhēna vrīhīṇāṁ
tyāgō yukta iti । tasmānnīvārāṇāmēvōpādānaṁ pūrvapakṣavādī manyatē ।</p>
<p><q>rāddhantastu satyaṁ purōḍāśasyāvadānaṁ, na punastat purōḍāśārtham ।
kiṁ tarhi ? kratvartham ।</q> purōḍāśō dva‍yavadānaṁ prati guṇībhūta ēva nāpēkṣyatē ।
<pb n="146"/>
nanu bhavatu dvyavadānaṁ prati purōḍāśasya guṇabhāvaḥ vrīhīn prati pradhāna[bhāva] ēva ।
vrīhayō'pi purōḍāśanirvr̥ttyarthāḥ । purōḍāśāstu dvyavadānārthāḥ । tēna pradhānabhūta-
purōḍāśānugrahāya guṇabhūtānāṁ vrīhīṇāṁ tyāgō yukta iti ।</p>
<p>ucyatē । purōḍāśaprakr̥tidravyatayā'ṅgabhūtā vrīhyādayaḥ sākṣāt dva‍yavadānē
saṁbadhyantē । tanmayatvāttasya । tēna bahiraṅgatvāt purōḍaśasyaiva tyāgaḥ antaratvāṅga-
hvrīhīṇāmanugraha iti yuktaḥ । ataḥ purōḍāśō'pi yatra guṇabhūta iti yāvat
nāpēkṣya(kṣa)tē [tatra] kiṁ punaḥ śēṣakāryāṇyaprayōjakāni । tasmāt pradhānamātra-
nirvr̥tyarthā vrīhaya ēvōpādātavyā iti । <q>darśanamuktam ।</q></p>
<p><q>iti r̥juvimalāyāṁ ṣaṣṭhādhyāyasya</q></p>
<p><q>tr̥tīyaḥ pādaḥ</q></p>﻿
<pb n="147"/>
<p><q>r̥juvimalāyāṁ</q></p>
<p><q>।। ṣaṣṭhādhyāsya caturthaḥ pādaḥ ।।</q></p>
<lg><l>।। 1 ।। 1śēṣād‌dvyavadānanāśē syāttadarthatvāt ।। 7 ।।</l></lg>
<p><q>nanu yasya havīṁṣi naśyēyuḥ ityādikē vacanē avadānanāśē dravyāntara-
vidhānārthē sati rpūvapakṣāśaṅkābhāvāt kathamidamadhikaraṇamārabdham ।</p>
<p>samādhattē-<q>asatyapi vacanē nyāyādayamarthō labhyata iti pradarśayitum</q> ।
vacanavyatirēkēṇa hi dravyāntaramāgamayitavyam, na śēṣādavadēyamityayamarthō nyāyēnaiva
labhyatē । tēna caikasya dravyasya pūrvārdhaṁdvayaṁ vā saṁbhavatīti darśayitumidamadhikaraṇamārabdham ।</p>
<p><q>yadi nyāyēnaivāyamarthō labhyatē vacanamidānīṁ kimartham ?</q> uttaraṁ---
<q>dravyaviśēṣādhānārthamiti brūmaḥ ।</q> nyāyataḥ purōḍāśāntarāgamē prāptē dravyaviśēṣa-
syājyasya lakṣaṇayā aprāptasya vidhānārtham । yadi vacanamētat nyāyata ēva dravyāntarāgamē
prāptē dravyaviśēṣavidhānārthaṁ <q>ēvaṁ tarhi <quote>‘nirdēśāt’</quote> iti sūtraṁ</q> (6-4-2)
<q><quote>‘yasya havīṁṣi’</quote> ityētannirdēśābhiprāyēṇa kathaṁ vyākhyātam</q> । na hyanēna vacanēna
dravyāntarāgamō nirdiśyatē ।</p>
<p>samādhattē - <q>dravyaviśēṣavidhānaṁ tu śēṣāditi jñāpanārtham</q> । asyārthaḥ-
yadyapyētat dravyaviśēṣavidhānārtham tathāpi(vi)śēṣā(ṇā)nnāvadēyamiti jñāpayati । ēvaṁ
dravyāntaravidhānādēva । tēna pūrvapakṣanirākaraṇārthamētaduk‍tamiti bhāvaḥ । śēṣanirdēśastu
pratyuktō bhāṣyē śēṣakāryāṇāmaprayōjakatvānna tadanurōdhēna dravyāntaramupādēyamiti ।</p>
<lg><l>।। 2 ।। api vā śēṣabhājāṁ syādviśiṣṭakāraṇatvāt ।। 3 ।।</l></lg>
<p><q>kathaṁ punaratra pūrvapakṣāśaṅkā śēṣādēva punaravadēyamiti । na hi
śēṣakāryāṇi dravyaṁ prayuñ‍jatē</q> । yadi hi dravyaṁ prayuñjīran tadā tairdravyasya prayukta-
tvāt tadakaraṇē dravyōpādānavaiyarthyāt punaravadānaṁ syāt । na caitadasti । samādhattē-
<q>sthita ēvāprayōjakatvē pratipattīnāmiyamāśaṅkā avirataśśās‍trārthaḥ śēṣasya
<note>1. 1429</note>﻿
<pb n="148"/>
vidyamānatvāditi</q> । na punaḥ prayōjakatvamāśaṅkyatē । pradhānē(tu tēna)hutē śēṣaḥ
sviṣṭakr̥dādibhiḥ pratipādyata iti śrutam । tasya śās‍trārthasyāviratirēva । tēna
punaravadēyamiti ।</p>
<p><q>rāddhāntastu kāryārthatvācchās‍trāṇāṁ śās‍trārthānāṁ kr̥tatvācca kāryasya
nānupapattiḥ śakyatē vak‍tum</q> ।</p>
<p>yadyapi śēṣaśrutiraviśiṣṭā tathāpi kāryārthamanuṣṭhānaṁ dravyapratipattiḥ sviṣṭakr̥dādīnāṁ
prayōjanam । yacca dravyaṁ sviṣṭakr̥dādibhiḥ pratipādyaṁ tat(da)vinaṣṭam tēna pratipādya-
dravyābhāvāduparataḥ śās‍trārthaḥ । yadi paraṁ śēṣakāryāṇāṁ prayōk‍tr̥tvāt punaḥ karaṇaṁ tacca
nāstītyuktam । pratipattyantaravidhānācca punaradānaṁ na kartavyamiti ।</p>
<lg><l>।। 3 ।। 1nirdēśācchēṣabhakṣō'nyaiḥ pradhānavat ।। 4 ।।</l></lg>
<p><q>kēyamadhikārē cintā kathaṁ vā nāsti ?</q></p>
<p>uttaraṁ - <q>śēṣacintēyaṁ kē bhakṣayitāra iti na punaḥ kasyādhikāra iti ।</q></p>
<p>samādhattē---<q>atrōcyatē - adhikāracintaivēyam । kāryaviniyuktakartr̥-
matō'dhikāraḥ utāviniyuktakartr̥kasyāpīti</q> । ētaduktaṁ bhavati - yajamānasyai-
vādhikāraḥ cintyatē । kiṁ[yē]viniyuktā r̥tvijaḥ tadyuktasyaivādhikāraḥ uta kartrantara-
yuktasyāpīti ।</p>
<p><q>pūrvapakṣavādī tu aś‍vamēdhādiṣvaśaktēriti iḍāyāṁ na viniyuktakartr̥-
niyamādaviniyuktakartr̥kasyāpyadhikāra iti manyatē ।</q></p>
<p>asyārthaḥ-yadi viniyuktakartr̥kasyaivāyamadhikāraḥ tadā'śvamēdhē śēṣabhakṣaṇasyā-
śakyatvāt anadhikāra ēva syāt । tathā <quote>‘yajamānapañcamā iḍāṁ bhakṣayanti’</quote> iti
vacanaṁ r̥tvijāmiḍābhakṣaṇē niyamārthaṁ <quote>‘iḍaiva tairēva bhakṣayitavyā’</quote> iti । taccaivamupa-
padyatē yadi vacanāntarēṇānyasyāpi bhakṣaṇaṁ prasajyatē । na ca tadvacanaṁ yajamānaprāptyarthaṁ,
tasyāpi kartr̥tvēna prāptatvāditi na punaḥ viniyuktavyatiriktānāṁ viniyōga iti
śakyatē vak‍tum śrutyādīnāmabhāvāt ।</p>
<note>1. 1431</note>﻿
<pb n="149"/>
<p>[aviniyuktakartr̥kasyāpyadhikāra iti śakyatē vak‍tuṁ na punaraprakr̥tānāṁ
viniyōga iti tadviniyōgē śrutyādīnāmabhāva iti]</p>
<p><q>ēvaṁ prāptē'bhidhīyatē---viniyuktakartr̥kasyaivādhikāra iti । kutaḥ ?
na hyaśrutēnādhikāraḥ śakyatē vak‍tum । śrutaviṣayatvādadhikārāṇām</q> । yādr̥śō
viṣayaḥ śrūyatē tadanurūpō'dhikārō varṇanīyaḥ । r̥tvijāṁ ca karmakaratvēnōpādānāt
tatkartr̥kabhakṣayuktō viṣayaḥ pratīyata iti tadyuktasyaivādhikāraḥ ।</p>
<p><q>yatpunarvacanaṁ tatprāptyarthaṁ</q> karmakaratvēna r̥tvijāmupāttatvāt bhakṣō'pi tairēva
prāptō na yajamānēna, tatprāptyarthaṁ vacanamupapadyata iti darśitam । <q>aśvamēdhē punaḥ
tadvadēvādhikāraḥ kāryārthaḥ punaranyōpādānamiti nādhikārāntaraṁ prayuñ‍jīta ।
aṣi hi viniyuktakartr̥kamēva kāryamiti śabdādavagamyatē</q> ।</p>
<p>ētaduktaṁ bhavati-[vini]yuktasyādhikāraḥ tathāpi tāvanmātrēṇaiva kāryasāmarthyāt
na sahāyatvēnāprakr̥tānāmupādānāditi ।</p>
<lg><l>।। 4 ।। arthasamavāyāt prāyaścittamēkadēśē'pi ।। 10 ।।</l></lg>
<p><q>ihaitāvacchrūyatē <quote>‘bhinnē juhōti’</quote> na punaḥ kr̥ts‍nabhinnē ēkadēśabhinnē
vā iti । tatra saṁśayaḥ kiṁ bhinnasyaivayaḥ saṁskāraḥ uta bhēdēnāpagatō'dhi-
kāra iti</q> । anēna bhāṣyakārīyasya sandēhasya karaṇē saṁdēhaḥ kr̥taḥ । nanu ya[dya]tra
bhēdanavatō'dhikāraḥ tadā adhikārāntaratvē sati darśapūrṇamāsāṅgatā na syāt । tataśca
prakaraṇabādha iti adhikr̥tādhikārādaṅgatvasiddhiḥ ।</p>
<p>pūrvapakṣamākṣipati---<q>atrōcyatē - bhēdanavatō hōmaścōdyatē <quote>‘tasmāt bhinnē
juhōti’</quote> iti</q> । bhēdanamātramatra śrūyatē na punaḥ parityaktasāmarthyasya aparityaktasāmarthyasya
vā bhēdanavat iti viśēṣō'vagamyatē । aviśēṣē ca parityaktasāmarthyasya saṁskārānupa-
pattēḥ bhinnasaṁskārakatvē nirastē bhēdavatō hōmaścōdyata iti vadāmaḥ ।</p>
<p>samādhattē --- <q>pūrvapakṣavādī tu kāryata ēva viśēṣō'vagamyata iti manvānaḥ
samarthasaṁskāraṁ manyatē । ēvamārādupakārakakalpanā ca kr̥tā bhavati ।
adhikaraṇāśaṅkānivr̥ttiśca na vaktavyā bhavati</q> । ayamāśayaḥ-sannipatyōpakārā-
dārādupakāratāṅgasaṁśayē sati sannipatyōpakārāśrayaṇaṁ nyāyyam । antaraṅgatvāt ।
<pb n="150"/>
tēna hōmasyāpi bhinnasaṁskāratvēna sannipatyōpakārakatvāśrayaṇaṁ nyāyyam । na ca
paratyaktasāmarthyaṁ saṁskāramarhatīti kāryaparyālōcanayā parityaktasāmarthyaṁ bhinnaṁ pratīyatē ।
saptamī tviyaṁ agārē gāvō vāsyantāmiti ca draṣṭavyā । tēnādhikaraṇabhūtasyaiva
saṁskārāt tannivr̥ttirapi vaktavyā na bhavati । rāddhāntamāha---<q>atrōcyatē-satyamēvaṁ,
kintu atra saptamīnirdēśāt na karmabhāvō bhinnasya</q> । na hi karmabhāvē saptamī
bhavati । yattu <quote>‘agārē gāvō badhyantāṁ’</quote> iti tat pramāṇāntaratastathāvagamāt ।
atra tu na tathā । kintarhi nimittabhāva ēva saptamīyam tēna bhinnasya nimittatā ।
yuktyantaraṁ cāha---<q>saṁskāryatvē ca na nityasaṁskārasya aṅgabhāvaḥ śakyatē
pratipattum bhinnasyānityatvāt</q> । hōmastāvat nityamaṅgam । tadanurūpaṁ ca
ca dvāramāśrayaṇīyam । yadi ca bhinnasaṁskārō dvāraṁ syāt tadā bhōdanasyānityatvāt
tatsamādhānadvārō hōmō'pi na nityaḥ syāt । atassō'yamananvayī śāstrārthaḥ syāt ।
nimittabhāvē ēvam । nāyaṁ dōṣaḥ । nityānityasaṁyōgalakṣaṇō dōṣō na bhavati sati
nimittē tvaṅgatvāvagamāt naimittikamēvāṅgam na punaḥ saṁskārapakṣē nimittē'sati aṅga-
hōma iti śakyatē vak‍tum । na ca nimittamadhikāriṇāṁ matē upapadyata iti darśitam ।
tēna bhēdavatō hōmaścānyata iti ।</p>
<p>cōdayati---<q>atha kasmādadhikaraṇasaptamyēvēyaṁ na bhavati ।</q> uttaraṁ---<q>na
bhavati āhavanīyabādhaprasaṅgāt</q> ।</p>
<p>sarvahōmēṣvāhavanīya[sya] prāptatvāt bhavatu bādha ēvēti cēt tatrāha---<q>anyathā
vōpapattēḥ</q> nimittē saptamī(tē) tvēnāpyupapattau na bādhaḥ śakyatē vak‍tum । <q>atha
kasmānnimittanaimittikasaṁbandha ēva na cōcyatē kimadhikāriviśēṣaṇēna bhēda-
nimittamiti</q> । ētāvadēva kimiti pradhānahōma ēva na jñāpyatē kimityaparaṁ
hōmāntaramāśrīyatē tatra ca bhēdanamadhikāriviśēṣaṇamiti ।</p>
<p>uttaraṁ---<q>siddhaviṣayō hi saṁbhavati । na ca siddhaviṣayē vēdasya pramāṇya-
mastītyuktē bhavati</q> । yadi vēdē'pi siddhānuśāsanaṁ syāt tadā nimittanaimittika-
bhāvamātrē vākyaṁ paryavasyēt । na caitadasti anuṣṭhānōpadēśakatvāditi hōmānuṣṭhāna-
vidhirēva । hōmānuṣṭhānē cādhikāriviśēṣaṇasyaiva nimittatvamityaktam । tasmādbhēdanavatō
hōmaścōdyata iti siddham । <q>śēṣamuktam</q></p>
<lg><l>।। 5 ।। kṣāmē tu sarvadāhē syādēkadēśasyāvarjanīyatvāt ।। 17 ।।</l></lg>
﻿<pb n="151"/>
<p>darśapūrṇamāsayōḥ śrūyatē---atha yasya purōḍāśau kṣāyataḥ taṁ yajñaṁ varuṇō
gr̥hṇāti । yadā taddhaviṣkaṁ karma santiṣṭhatē atha tadēva havirnirvapēt yajñō yajñasya
prāyaścittiriti । tatrāyamarthaḥ-yasya yajñasya purōḍāśau kṣāyataḥ taṁ yajñaṁ varuṇō gr̥hṇāti
yadā taddhaviṣkaṁ karma santiṣṭhatē tadā tadēva haviḥ punarnirvaptavyamiti । yasya purōḍāśau
kṣāyata iti pūrvādhikaraṇanyāyēna kr̥ts‍nē caikadēśē ca kṣāmē nimittasya haviḥkṣāṇa-
lakṣaṇasya vidyamānatvāt । yasya purōḍāśau kṣāyata iti vacanavihitēna naimittikēna
bhavitavyamiti pūrvapakṣavādī manyatē । yadi kṣāmasaṁskārārthamētat tadā ēkadēśakṣāma ēva
prāyaścittaṁ syāt na kr̥tsnakṣāmē । kr̥tsnakṣāmē'pi nimittasaṁbhavāttatrāpi yuktamēva । na
ca kr̥ts‍nēkṣāmē ityapi viśēṣaḥ śrūyatē । [ataḥ] ubhayasminnapi kṣāmē prāyaścittaṁ
yuktam । taddhaviḥ [saṁsthā] vyapadēśō nirviṣaya ēvaitatsyāt (?) । <q>nanvēvamapyēka-
dēśakṣāma ēva prāyaścittaṁ syāt । śabdaścaivamupapannō bhavati । yadi hi
akr̥tsnakṣāmē ētadvacanaṁ syāt tadā taddhaviḥ santiṣṭhata iti saṁbhavati</q> ।
ayamarthaḥ-sarvadāhē tu dagdhē haviḥ saṁsthānānupapattēḥ taddhavirvyapadēśō na ghaṭatē sarvadāhē
tu havirantaramupādāya prayōgē kriyamāṇē taddhavirvyapadēśō nirviṣaya ēva syāt ।</p>
<p>nanvaivamapi ēkadēśadāha ēva prāyaścittaṁ syāt na kr̥ts‍nadāhē । na hi tadā
taddhavirvyapadēśō ghaṭata iti । satyam । tata haviḥ yasya taddhaviḥ iti vyapadēśaḥ
ēkadēśadāha ēvōpapadyatē । tathāpi ārtyadhikaraṇanyāyēna yajñasaṁsthaiva nimittaṁ na punaḥ
tēna haviṣā saṁsthānaṁ nimittaṁ, tēnānyēna [a]dahatāpi haviṣā kriyamāṇē naimittikaṁ
yuktamēvēti । kintu yadi sarvadāha ēvaitadvacanaṁ syāt tadā taddhaviḥ śabdāt
prāyaścittamityuktaṁ tadanvāruhyavādamātram ।</p>
<p>ēvaṁ prāpti'bhidhīyatē---<q>aparihāryatvādēkadēśakṣāṇasya sarvakṣāṇanimittaṁ
prāyaścittamiti yuktam</q> yasya purōḍāśau kṣāyata iti viśēṣavacanaṁ sarvadāha ēvōpa-
padyatē ēka dēśadāhē tu sarvasya saṁbhavāt viśēṣavacanaṁ nōpapadyatē । tasmāt kr̥ts‍nakṣāṇa-
prāyaścittamiti ।</p>
<p>atra cōdayati---<q>yāvatpākaṁ hi yā kṣāṇatā sā bhavatvaparihāryā
pākānaupayikī tu yā kṣāṇatā sā kimiti nimittaṁ na bhavati</q> । yāvatyā
kṣāmatayā vinā na pāka ēva niṣpadyatē tāvatī kṣāmatā'vaśyaṁbhāvinī mābhūnnimittam ।
yayā vināpi pākō bhavati tāvatī kādācitkā nimittamastu । sa caikadēśakṣāmē'pi
<pb n="152"/>
saṁbhavati । laukikā api hi anīpsitē pākānaupayikē dāhē kṣāmaśabdaṁ prayuñjatē
dagdhō guḷaḥ dagdha ōdana iti । tēnānīpsitaṁ pākānaupayikaṁ kṣāṇamiti ।</p>
<p>pariharati---[satyaṁ] <q>yathā bhavānāha, anīpsitaṁ pākānaupayikaṁ kṣāṇa-
mabhiprētamiti । tadēva na jñāyatē kiyadīpsitamiti</q> । tēna īpsitapākā-
naupayikatvēna viśēṣō jñātuṁ na śakyatē । ākṣēptā āha---<q>kimiti na jñāyatē ।
purōḍāśasiddhirapēkṣitā । yāvatā pākēna purōḍāśaḥ siddha‍yati tāvān pāka
īpsitaḥ</q> ।</p>
<p>samādhātā āha---<q>satyaṁ purōḍāśasiddhirīpsitā saiva tu na jñāyatē
kiyatā kṣāṇēna tu sidhyati kiyadanupayōgīti</q> । ayamāśayaḥ - yāvatā pākēna
purōḍāśaḥ siddha‍yati tāvānīpsitaḥ (tāvatānīpsitaṁ) tēna yāvānēva purōḍāśasiddhi-
vighātakārī pākaḥ tāvānēvānīpsitaḥ । sa ca sarvadāha ēva । tāvatā hi purōḍāśa-
buddhirapaiti । laikikē punaḥ lōka ēva pramāṇaṁ īpsitānīpsitatvē । tatra niyamō
nāsti pratipuruṣamīpsitabhēdāt । tasmāt suṣṭhūcyatē---<q>aparihāryatvādēkadēśa-
kṣāṇasya sarvakṣāṇa ēva prāyaścittamiti</q> । tacchabdaparihārastūktaḥ anyēnāpi-
haviṣā saṁsthāpyamānaṁ karma taddhaviśśabdēna lakṣayituṁ śakyata iti ।</p>
<lg><l>।। 6 ।। 1yathāśrutīti cēt ।। 22 ।।</l></lg>
<p>nanu cōddiśyamānasya viśēṣaṇamavivakṣitamiti grahādhikaraṇē uktam ।
tēnaivādhikāriṇō'pi viśēṣaṇamavivakṣitamityuktam । tēna punaruktatvādanā-
rabhyamēvādhikaraṇam ।</p>
<p>pariharati---<q>satyaṁ kēna vōktaṁ na pratipāditamiti । yadi pratipāditaṁ
kiṁ tarhi anēnēdaṁ anēna kimadhikriyamāṇaviśēṣaṇaṁ vivakṣyatē nēti
cintyatē</q> । asyārthaḥ---uddiśyamānasya viśēṣaṇamavivakṣitamiti tatrōktam ।
iha tu adhikriyamāṇasya viśēṣaṇamavivakṣitamiti pratipādyatē । tēna nāsti
paunaruktyamiti bhāvaḥ ।</p>
<p>nanu uddiśyamānaviśēṣaṇavivakṣābhidhānē nēdamupalabhyata iti atrāha---
<note>1. 1438</note>﻿
<pb n="153"/>
<p><q>nacādhikāryuddiśyatē । kiṁ tarhi karmaṇyadhikriyatē । anyā adhi-
kāritā anyā cōddiśyamānatēti manyatē</q> । vidhēyasya viṣayatāpattiruddhēśyatvaṁ,
karmaṇi svāmitvamadhikriyamāṇatvam । tēna yatra vidhēyārthatvēnōddiśyatē tadgatā sā
cintā । atra tu niyōjyagatā cintēti viśēṣaḥ ।</p>
<p><q>atra pūrvapakṣavādī padadvayaviśiṣṭāmārtiṁ adhikriyamāṇaviśēṣaṇatayā
manvānaḥ padadvayaviśiṣṭārtiṁ nimittamityāha---yasyōbhayaṁ havirārtimārcchē-
diti</q> । ākhyātēnārtirucyatē । sā ca havirubhayapadābhyāṁ yugapat viśēṣyatē
kraya ivāruṇaikahāyanībhyām । (tē)viśiṣṭā cāsau puruṣaviśēṣaṇamiti । ubhayaviśēṣaṇa-
viśiṣṭā ārtiḥ nimittam । r̥cchatiśca dhātuḥ āṅpūrvaḥ ārtau vartatē ārtiśabdō'pi
ktinnantaḥ tasmādēva vyutpādyatē । upasargādr̥ti dhātau (pā. sū 6-1-11) iti
vr̥ddhau kr̥tāyāṁ raparatvē ca rāllōpē ilōpē; ārtimārcchēditi tu yaducyatē tadā ōdana-
pākaṁ pacatītivat draṣṭavyam । <q>rāddhāntavādī tu satyaṁ, sarvaviśēṣaṇaviśiṣṭō'dhi-
kārī gamyatē । na punarēkapadībhūtaiḥ viśēṣaṇaiḥ viśēṣyatē samāsābhāvāt
ēkapadībhūtāni ētāni na bhavanti । tataḥ kiṁ ? idaṁ tatō bhavati adhi-
kriyamāṇaviśēṣaṇaṁ hi phalatayā nimittatayā vā gamyatē । na karmaṇaḥ
punaḥ punaḥ svaviśēṣaṇatayā</q> svasyātmanaḥ yā viśēṣaṇatā tayā nāvagamyatē ।
viśēṣaṇamātramāha---<q>paryavasāyī na bhavatīti</q> । kintu karmaṇaḥ phalatvēna
nimittatvēna vā'vatiṣṭhatē । taccēdānīṁ phalaṁ vā nimittaṁ vā । yathaivādhi-
kr̥taviśēṣaṇatayā'vagataṁ tathaiva bhavitumarhati । svapadārthaprayuktaṁ ca viśēṣaṇatayāvagataṁ
na tatkāryādr̥tē śakyata ēkīkartum । svakīyē padārthē ca prayuktaṁ padajātaṁ adhikāri-
viśēṣaṇatayā'vagataṁ na śakyatē kāryādr̥tē upādēyādr̥tē ēkī kartum । yathā kraya upā-
dēyatvēna cōditaḥ ēkībhūtaviśēṣaṇaviśiṣṭō'vagamyatē । na tathēhāvagantuṁ śakyatē
anupādēyatvādārtēḥ । na cēdaṁ kāryaṁ nimittaparyantatvādasyādhikārasya । na ca nimitta-
mupādēyaṁ bhavati । atō nēdaṁ parasparasaṁbandhanimittatvēnōpādātuṁ śakyatē । ēkaṁ
cēdaṁ vākyam । <q>tasmādanyataradatra nimittatvēna pratipattavyam । nōbhayam</q> ।
havirārtirnimittaṁ nōbhayaṁ viśēṣyatvāddhaviṣaḥ । ānantaryācca । tēna haviṣi
ārtē nimittē ubhayapadamanuvādaḥ---<q>yadyēkapadībhāvāvagamābhāvāt ubhayatva-
viśiṣṭaṁ havirnimittaṁ tadā kiṁ havirēva nimittaṁ</q> ? uttaraṁ---<q>na ārtiviṣayabhūta-
miti brūmaḥ</q> ।</p>
﻿<pb n="154"/>
<p>nanu ca ārtirapi naiva haviṣā ēkapadībhūtā kathaṁ tadviṣayabhūtasya viśēṣaṇatā ।
naiṣa dōṣaḥ । bhāvāśrayatvānnāmnaḥ । na haviḥ[ṣaḥ] puruṣēṇa saṁbandhaḥ । abhāvārthānāṁ
kriyākārakasaṁbandhapūrvaka ēva parasparasaṁbandhaḥ । parasparaṁ punaḥ nāma saṁbandhi । ēkapadī-
bhāva ēva hētuḥ tēnārtisaṁbandhāt puruṣasaṁbandhaḥ । tēnā[rta]rtimēva haviḥ puruṣasya
viśēṣaṇamiti ārtiviśēṣaṇībhūtamēva haviḥ nimittamiti siddham ।</p>
<p><q>nanu vākyādapi parasparasaṁbandhō nāmnāmavagamyatē---yathā dēvadattasya
gāva iti</q> । pariharati---<q>bāḍhaṁ sa tu vaibhaktikaḥ । vibhaktiśca dvayōrēva
saṁbandhamācaṣṭē, na punaranyēnāpīti</q> । autsargikamidaṁ, tēna havirārtyaiva saṁbadhyatāṁ,
nōbhayatvēna । tasmādārtiviṣayaṁ havirnimittaṁ viśēṣyā [tvā]dānantaryācca । ārtiviṣayamiti
napuṁsakanirdēśaḥ havirviśēṣaṇatvāt ।</p>
<p><q>nanu cōbhayaśabdē nimittatvēna parigr̥hyamāṇē haviṣō'pi anupravēśaḥ
siddhō bhavati । ubhayatvasya nityasāpēkṣatvāt । ataḥ sakalapadānuguṇyēna
tathaiva sambandha āśrīyatām</q> । yasyōbhayaṁ(haviḥ) ārtimārcchēt kiṁ tadubhayamitya-
syāmapēkṣāyāṁ havirēva parigr̥hyatē ।</p>
<p>pariharati---<q>asaṁbandhajñō bhavān padārthajātasya viśēṣaṇaṁ hi viśēṣya-
mapēkṣamāṇaṁ viṣayatayā'pēkṣatē</q> nātmanō'vacchēdakatayā । ubhayatvaṁ saṅkhyā । sā ca
ārtiviṣayatayā bhavituṁ nārhati iti ārtiviṣayaṁ dravyamēvāpēkṣatē । tēna yadyubhayatvaṁ
havirapēkṣatē tathāpi viśēṣaṇatvēna naivāpēkṣatē । kiñca ārtiviṣayatayā ārtiviṣayabhāvē
ca tasya tadēva nimittaṁ bhavati tadāha---<q>na cēdamavacchēdakaṁ, apitu viṣayaḥ ।
viṣayaḥ punaḥ viśēṣaṇanirapēkṣaḥ nimittatāmāpadyatē iti havirārtimātramēva
nimittaṁ vyartha ēvōbhayapadākāṅkṣōpanyāsaḥ</q> । yadidaṁ haviṣō dravyatvēna
ārtiviṣayatvaṁ nōbhayatvasya tadidamuktaṁ---<q>mr̥ṣyāmahē na haviṣō viśēṣaṇamiti</q>
akāryatayā anupādēyatayā cādhikr̥taviśēṣaṇānāṁ yāvantaḥ parasparasaṁbandhāḥ pradarśyantē
yāvatsaṁbhavatsaṁbhavatāmidamēva nirākaraṇamityuparamyatē samāsaṁ vinā parasparasaṁbandhānāṁ
viśēṣaṇatvānupapattiriti idamēva nirākaraṇaṁ bhāṣyakārēṇāpīti iyatāmupanyāsō nirā-
karaṇasya vyāptipradarśanārtha ēva kr̥taḥ । na hi pramāṇādr̥tē nimittasamāhārassiddha‍yatīti
siddhaṁ havirmātraviṣayārtirnimittamiti ।</p>﻿
<pb n="155"/>
<lg><l>।। 7 ।। hōmābhiṣavabhakṣaṇaṁ ca tadvat ।। 24 ।।</l></lg>
<p>atrāpi dvayōrnām‍nōḥ parasparasaṁbandhō nāstīti adhikriyamāṇa-
viśēṣaṇatvēpi pratyēkaṁ nimittabhāvaḥ</p> । asyārthaḥ---abhiṣutya hutvā bhakṣayatī-
tyatra dvayōḥ vatvāntayōrnām‍nōḥ parasparasaṁbandhō nāstīti yadyapi vastusthityā parasparasaṁbandha-
yōrapi puruṣaviśēṣaṇatvaṁ saṁbhavati tathāpi śabdasāmarthyānusārēṇa pratyēkamēva nimittabhāvaḥ
<quote>‘abhiṣutya bhakṣayanti’</quote> tathā <quote>‘hutvā bhakṣayanti’</quote> iti । tēna yē abhiṣavamātrē'pi
kartāraḥ tē'pi bhakṣayanti । yē'pi hōma mātrē tē'pīti । <q>na cōbhayapadavadavivakṣā
saṁbhavati</q> । yathā ubhayapadamavivakṣitaṁ tathā'bhiṣavē nimittē hutvēti na vivakṣitaṁ
anuvādamātram । na ca śakyaṁ vak‍tuṁ haviṣō'nyasyōbhayatvaṁ nimittaṁ bhaviṣyatīti ।
anyasyānupādānāt haviṣaścōpādānāt tadviṣayatvamēvōbhayatvē pratīyatē । iha puna-
raviśēṣādubhayaṁ nimittam । abhiṣavē nimittē hōmasya nimittatā na prāptā । tathā
hōmē nimittē'bhiṣavasyēti nānuvādōpapattiriti ।</p>
<p><q>nanu cābhiṣutya hutvēti saṁbandhō bhavati । k‍tvāpratyayasya samāna-
kartr̥kārthatvāt dvitīyēna vinā dhātvarthēna tadanupapattēḥ</q> । tadavaśyāpēkṣaṇīyē
abhiṣutyēti bhavati । hutvēti tu bhakṣayatītyētadapēkṣam । tēnābhiṣavahōmayōḥ paraspara-
sahitayōḥ nimittatvamiti । pariharati---<q>satyaṁ kriyāntarāpēkṣitā ktvāpratyayasya
na punaḥ ktvāntakriyāpēkṣitā । tasyā apyanyaparatvāt । na hi dvayōra-
pradhānayōḥ mithassaṁbandhō yuktaḥ</q> । kintu sarvaṁ pradhānēnaiva saṁbadhyatē pradhānaṁ ca
bhakṣayatītyētat na tu hutvēti । tasyāpi bhakṣayatītyētasmin guṇabhāvāt । tasmādaya-
mabhisambandhaḥ abhiṣutya bhakṣayati, hutvā bhakṣayati iti । <q>kramavidhānaṁ tvatra naiva
saṁbhavati prāptatvāt</q> । abhiṣutyaiva hōmaḥ prāptaḥ huta ēva ca bhakṣaṇam pratipatti-
tvāt । nāpyabhiṣavahōmayōḥ bhakṣaṇāṅgatvēna vidhānam adhikr̥taviśēṣaṇatvāt । nāpi
svārthavidhānaṁ, abhiṣavasya <quote>‘sōmamabhiṣuṇuyāt’</quote> iti prāsatvāt । <quote>‘sōmēna yajēta
iti ca hōmasya । tasmānnimittanaimittikavidhirēvāyam । sa ca pratyēkamiti
pūrvaḥ pakṣaḥ ।</p>
<p>atrābhidhīyatē---samānakartr̥katāvagamāt ktvāntānāmabhiṣavahōmayō-
ścānyataḥ prāptatvāt ēkakartr̥katvasyaiva abhiṣutya hutvēti cōdyatē ।</p>﻿
<pb n="156"/>
<p>asyārthaḥ ktvāntēna śabdēna samānakartr̥katā ucyatē । hōmābhiṣavau ca
samānakartr̥kau siddhau । tēna sa ēva samānakartā ucyatē । tēnāyamarthaḥ sampadyatē---
abhiṣavahōmayōḥ dvayōḥ kartā bhakṣayati iti । atrāyaṁ pūrvaḥ pakṣaḥ ।</p>
<p><q>nanu ca dvayōḥ ktvāntayōḥ parasparasaṁbandhō nāvagamyatē । anyārtha-
tvāt vyatiriktavibhaktyantarayuktayōriva</q> । yathā aruṇayaikahāyanyēti ca
prātipadikāvyatiriktakaraṇatvābhidhāyitr̥tīyāntayōḥ parasparasaṁbandhō na bhavati । tathā
ktvāntayōrapi na yuktaṁ, avyatiriktaprathamāntayōrbhavatyēva saṁbandhaḥ na vyatirikta-
vibhaktyantayōḥ । pariharati---</p>
<p><q>satyaṁ, yatra pramāṇāntaraṁ nāsti tatra pradhānakriyayaiva ktvāntasya
saṁbandhaḥ । yatra punaḥ pramāṇāntarāvagatai(rē)va tadviṣayatā na tatra viṣayānta-
rāvagatirbhavati pramāṇāntarēṇa ēkavākyalakṣaṇēna</q>1, yatra ktvāntayōrēkakartr̥viṣaya-
tā'vagatā na tatra kartrantarāvagati । yadi hi ēkaviṣayatā na syāt tadā ēka-
vākyatā na syāt । ēkavākyatā cāvagamyatē । tēnaikavākyatvāt tayōḥ ktvāntayō-
rapi parasparasaṁbandhaḥ । yathā kr̥ṣṇasya dēvadattasya gāva iti । kintvēkavākyatā-
balāt kr̥ṣṇaguṇasya dēvadattasyaivēti saṁbandhō bhavati । ēvamatrāpi abhiṣutya hutvēti
ēkakartr̥viṣayamēvādhikāriviśēṣaṇamavagamayati ēkavākyatvāt । adhikr̥tamukhēna ca
viśēṣaṇasya(ā)vidhyanvayāt siddhā samāhārasya nimittatā । samāhr̥taviśēṣaṇa-
viśiṣṭasyā dhikārāt siddhā samāhr̥tayōrēva nimittatā । na cōbhayapadavat nivartayituṁ
sāmarthyaṁ nāstīti śakyatē vak‍tum, bhinnadvāratvāt padadvayasyāsya kartarīti । tatra
punaḥ vidhidvārakamēva padadvayamiti viśēṣaḥ abhiṣavahōmayōstvananyatantratvāt nivartayituṁ
sāmarthyamasti । abhayapadaṁ havirviṣayamēva । tēna havirmātrārtinimittaṁ na śak‍nōti
nivārayitum । ayaṁ tu kēvalasya nimittatāṁ śak‍nōtyēva vārayitumiti ।</p>
<lg><l>।। 8 ।। 1punarādhēyamōdanavat ।। 26 ।।</l></lg>
<p><quote>‘yasyōbhāvag‍nī anugatau’</quote> iti ubhayaśabdasyāgniviṣayatvāt havi(ṣu)
[ṣṣviva] naivaikasya vāraṇē sāmarthyaṁmastīti2 ēkasminnapyanugatē naimittikamiti
<note>1. lakṣaṇaṁ na- mā</note>
<note>2. sāmarthmaṁ nāsti - mā</note>
<note>3. p. 1447</note>﻿
<pb n="157"/>
pūrvapakṣavādī manyatē । anugatasyāgnimātrasya sūryēṇābhyudayō'bhinimrōcanaṁ ca
nimittatvēna śrūyamāṇaṁ ubhayaśabdēna nivartayituṁ na śakyatē ubhayaśabdasyāgniviṣayatvāt ।
tēna prāptasyāyamanuvāda iti । <q>rāddhāntavādī tu satyaṁ nimittabhāvō vārayituṁ na
śakyatē naimittikaṁ tu ēkasminnanugatē nōpapadyatē</q> ubhayārthatvēna jñātatvāt ।
jñātasya ca punarvidhānāt punarādhēyamēva tasya prāyaścittiriti । yadēvādhānamagnyu-
tpādakatayā anugamē naimittikamiti siddham ।</p>
<lg><l>।। 9 ।। 1pañcaśarāvastu dravyaśrutēḥ pratinidhiḥ syāt ।। 28 ।।</l></lg>
<p><q>nirvapatisaṁbandhāt pratinidhiniyamaṁ manyatē pūrvapakṣavādī</q> । aindraṁ
pañcaśarāvamōdanaṁ nirvapēt iti nirvapatiśravaṇāt sānnāyyē vipannē ca dravyāntaraṁ
nirvapēditi cōdyatē । yadi hi karmāntaraṁ vidhīyatē tadā tatra nirvāpasya cōdakaprāptasya
anuvādakaḥ syāt ।</p>
<p><q>kathamasminnapi pakṣē aindraśabdaḥ ?</q> yadyōdanaṁ nirvapēditi vidhīyatē katha-
maindraśabdaḥ । na hi sō'pi vidhēyārthō'vakalpatē vākyabhēdaprasaṅgāt । uttaraṁ---
<q>prāptatvādanuvādaṁ manyatē</q> । pratinidhīyamānaṁ dravyamaindramēva prāptaṁ indrasya tasmin
karmaṇi dēvatābhāvāt । nanu ca mahēndrō'pi[mahēndrasyāpi] tatra dēvatābhāvāt; na
cēndraśabdēna mahēndrō'bhidhātuṁ śakyatē । ataḥ kathamanuvāda iti tatrāha---</p>
<p><q>prāptatvānmahēndraśabdāśravaṇamapi adōṣaḥ</q> nāvaśyaṁ sarvamēva prāptamanuvadita-
vyamiti bhāvaḥ । <q>atrōcyatē । yataḥ prāptaṁ nāvaśyaṁ sarvamēvānuvaditavyaṁ
vināpi tēna vivakṣitārthasiddhēḥ</q> । ata ēva karmāntaramidaṁ; anyathā hi māhēndra-
śabdavat aindraśabdō'pi na vaktavyaḥ syāt । uktaścāyam । sa ca yasmin pakṣē'rthavān
sa ēva pakṣaḥ āśrayituṁ nyāyyaḥ । tasmādvidhānārthataiva nyāyyā ।</p>
<p>nanvēvamapi nirvapatiśabdō'narthaka ityatrāha---<q>nirvapatiśabdastu pratya-
yōccāraṇamavaśyaṁ vaktavyamiti viśēṣaḥ</q> । aindraśabdassarvatrānarthakaḥ nirvapatiśabdastu
karmavidhānārthaṁ yō vidhissa vaktavyaḥ । tadarthatayāpyarthavānēvēti ।</p>
<note>1. p. 1448</note>﻿
<pb n="158"/>
<lg><l>।। 10 ।। 1sa pratyāmanēt sthānāt ।। 30 ।।</l></lg>
<p><q>pañcaśarāva idānīṁ cinat‍tē---kiṁ svatantraṁ karmāntaraṁ uta darśapūrṇamā-
sādhikr̥tasyaiva tannāśē tatkāryasādhanamupadiśyatē utāmāvāsyāṅgamiti</q> ।
sthitē karmāntara[tvē]hi cintōpapadyatē । idānīmiti vadan pakṣatrayamatra cintyata iti ca
darśayati । tēna bhāṣyē amāvāsyāṁ pratyāmanēditi pakṣaḥ tadā[tathā]kiṁ karmāntaraṁ
svatantraṁ uta tadaṅgamēvēti draṣṭavyam । tatra pūrvapakṣavādī tāvat vinaṣṭasyāṅga-
bhāvō'narthakaḥ । ataḥ tatkāryasyaivēdaṁ sādhanamiti manyatē । svatantrapakṣō'pi mandatayā
nōpanyastaḥ । <q>rāddhāntavādī tu svātantryē tāvadadhikārāntarakalpanaiva dōṣaḥ</q> ।</p>
kāryakaraṇatvē'pi pradhānaṁ pramāṇaṁ naivāṅgi aṅgatā punaḥ prakaraṇām‍nānādavasīyatē ।
nanu vinaṣṭasya aṅgabhāvō'narthaka ityuktam । aṅgavināśādēvāvināśō bhaviṣyati ।
haviṣi kila viparn‍na karmaṇō dravyāntarēṇa kriyamāṇasya vaiguṇya saṁbhavati । tacca vaiguṇya-
maṅgavidhānādēva pratisamādhāsyatē ।</p>
<p><q>nanu cānyathāpi idaṁ vidhānamupapannamityuktam । kāryakaraṇatayā
vidhānōpapattēḥ sa śakyatē'ṅgatayā vidhānam</q> । uttaraṁ---<q>na prakaraṇē'nyathōṣa-
padyatē</q> । prakaraṇādaṅgataivāvagamyatē । pratyakṣaśca prakaraṇapāṭhaḥ । kāryasvātantryayōstu
kalpanōpapadyatē । tasmādaṅgataivēti yuktam ।</p>
<lg><l>।। 11 ।। 2viśvajittvapravr̥ttē bhāvaḥ karmaṇi syāt ।। 32 ।।</l></lg>
<p><q>āgurataḥ karma cōdyatē । atra saṁśaya iti</q> । anēna saviṣayatayā[tāṁ]
nyāyasya darśayati viśvajidvā bhavati anyadvā । sarvathā padāgūryamāṇasya karma cōdyatē ।
tatrāyaṁ vicāraḥ---āgurata iti rūpasiddhau yatnaḥ kartavyaḥ । guratēranudāttēttvāt
ātmanēpadaprasaktēḥ । saṁśayasvarūpamāha---</p>
<p><q>kiṁ yadāguritaṁ satrādi tatpravr̥ttau satyāmēva idaṁ karma uta aviśēṣēṇa
atha[a]pravr̥ttāvēvēti</q> । anēnāviśēṣapakṣō yadyapi bhāṣyakārēṇōpanyāsakālē manda-
tvānnōpanyastaḥ tathāpi nirākaraṇadarśanādupādātavyaḥ iti darśitam । āguritamiti
<note>1. p. 1149</note> <note>2. p. 1451</note>﻿
<pb n="159"/>
śabdasādhutāyāṁ yatna āsthēyaḥ । gurīdhātōrīditvādiṭpratiṣēdhōpapattēḥ । viśēṣānu-
pādānādaviśēṣēṇa1 iti prāptē ucyatē---</p>
<p>āgūryamāṇasya pravr̥ttau viśvajit iti । ēvamaṅgatā bhavati । na nimittaparya-
ntō'dhikāraḥ kalpitō bhavati । āgūryamāṇēbhyaḥ pravr̥ttē karma vidhīyamānaṁ āgōraṇa-
nimittakaṁ bhavati । tacca na yuktam । adhikārāntarakalpanāprasaṅgāt । pravr̥ttē tasyēda-
maṅgamiti kalpanā laghvī । aviśēṣē punaḥ nimittaparyantatā । pravr̥ttyabhāvapakṣē'ṅgataivēti
vipratiṣiddham । svatantratāṅgatvayōrvirōdhāt ।</p>
<p><q>atrōcyatē---apravr̥ttasyai vēdaṁ karmā''guramāṇasya cōdyatē । āgūrya-
māṇasyāgōraṇaviśēṣārthatvāt na śakyatē vidhēyasyāṅgatā vak‍tum</q> । <quote>‘yaḥ satrā-
yāguratē sa viśvajitā yajēta’</quote> iti nāyamabhisaṁbandhaḥ <quote>‘satrāya viśvajitā yajēta’</quote> iti
vyavahitānvayaprasaṅgāt, kintu satrāyāguratē iti । tēnāgōraṇaviśēṣaṇatvāt āgūrya-
māṇaṁ pratyaṅgatā caturthībalēna vidhīyamānasya na śakyā sampādayitum । tēna svatantra-
taiva nyāyyā ।</p>
<p><q>nanu cāsminnapi pakṣē āgōraṇasya nimittaparyantatā kalpanīyā ।
tadvaraṁ samabhivyāhriyamāṇasatrāṅgataivāśrīyatām । nimittaparyantatvē'pi
svatantrādhikārāntaramāśrayaṇīyam</q> । aṅgatvē tu tanna bhavatīti । uttaraṁ---
<q>nāyaṁ dōṣaḥ āgōraṇasya samāptiparyantatvāt āgūryamāṇakāryaparyantataivā-
śrīyatē</q> tasmāt pūrvādhikr̥takāryaparyantataivēti na kāryāntaraṁ kalpitaṁ bhavati । āgōraṇa-
mudyamanaṁ, udyamanaṁ ca samāptyartham samāptiśca kāryaparyantataivōcyatē udyamanaṁ ca tasya
bhavati । tēna satratā kāryatayā pratipannā । tasya viśvajidvidhīyamānaḥ tatkāryaparyanta
ēvāvasīyatē । ataḥ kāryāntarakalpanā nāsti । tadēvaiśvaryaṁ viśvajitāpi puruṣasya
yataḥ sādhyatē tasmādayamēva pakṣaḥ śrēyān viśvajitā satrakāryaṁ kuryāditi ।</p>
<lg><l>।। 12 ।। 2vatsasaṁyōgē vratacōdanā syāt ।। 34 ।।</l></lg>
<p><q>kēyamadhikārē aṅgāṅgicintā । yadi kālalakṣaṇā yadi vā śrautārthaḥ
ubhayathāpyaṅgapradhānacintaiva</q> । ēkatra pakṣē śrutyā vatsasya vratāṅgatayā vidhiḥ ।</p>
<note>1. aviśēṣaṇaṁ-mā</note> <note>2. p 1452</note>﻿
<pb n="160"/>
anyatra pakṣē lakṣitasya ēkakāla[sya]vratāṅgatayaiva vidhiriti viśēṣaḥ tēna lakṣaṇē
saṅgatirnāstīti ।</p>
<p><q>atrōcyatē । śrautē vatsē vidhīyamānē vidhiḥ kālalakṣaṇāyāmadhi-
kāraḥ</q> । kathaṁ ? uttaraṁ---<q>ēkatra vratē vatsaḥ cōdyatē</q> pratyayā[amāvāsyā]ṅgatayā vā ।
anyatra vratinaḥ kālaḥ । kathaṁ punaḥ lakṣaṇāyāṁ vratinaḥ kālaścōdyatē ityatrāha---
<q>na kālaḥ karmaṇā saṁbadhyatē । anapēkṣitatvāt prayōgāṅgaṁ sa ityuktam ।</q>
ēkadēśaprayōga ēva kālasyāpēkṣaṇīyatvāt । tataḥ kimityāha---<q>prayōgaścādhi-
kr̥tasyēti</q> adhi(kr̥tya)[tasya]sambandhaḥ prayōgaṁ cikīrṣamāṇasya kālāpēkṣāyāṁ kālō
vidhīyamānō'dhikr̥tasyaiva sambandhitayā vidhīyatē adhikāranibandhatvāt prayōgasya ।
tēnādhikāra cintāyāmasti saṅgatiḥ kālavidhāvadhikārasambandhitvāt । <q>śēṣamuktam</q> ।</p>
<lg><l>।। 13 ।। 1kālaścētsannayatpakṣē talliṅgasaṁyōgāt ।। 41 ।।</l></lg>
<p><q>nanu caiva purōḍāśānāmapi anapāyō hi kālasyētyuktam । kimatrā-
bhyadhikaṁ cintyatē । na, paunaruktyamāśaṅkyatē yō'pyēṣa purōḍāśaḥ paurṇamāsyā-
masti asōmayājinaḥ tasyāmasatyapi agnīṣōmīyē purōḍāśē purōḍāśayōrmadhya-
vartikālaḥ upāṁśuyājasaṁbandhī vidyata ēvētyuktam । tadvadihāpi</q> । asānnā-
yyayājinō vatsāpākaraṇābhāvē'pi tatkālasyāpāyō nāstīti tasyāpi kālavidhiryukta
ēvēti siddha ēva rāddhāntaḥ ।</p>
<p><q>kimarthamidamadhikaraṇamārabhyatē ? astyatra viśēṣaḥ---adhikāramukhēnai-
tatkālavidhānam</q> । adhikr̥tasyaivāyaṁ kālavidhiruktaḥ । tatra pūrvapakṣavādī kālōpa-
lakṣaṇapadārthayuktasyaivādhikr̥tasyēti manyatē । kālōpalakṣaṇēna vatsāpākaraṇēna yukta-
syaivādhikāriṇaḥ kālavidhirayaṁ yuktaḥ । na hi anyasya tatkālō vidhātuṁ śakyatē ।
tadabhāvē tatkāla ēvāsau na bhavatīti bhāvaḥ ।</p>
<p><q>rāddhāntavādī tu - satyaṁ adhikr̥tasyaivāyaṁ kālavidhiḥ । kālasaṁbhava-
mātrē tvadhikr̥tō'yam</q> । tasya hi kālō vidhātavyaḥ yasya hi kālaḥ saṁbhavati tēna
saṁbhava ēvā dhikr̥tō'yaṁ tasya kālavidhiḥ । sa ca kālō vatsāpākaraṇarahitasyāpyasti ।</p>
<note>1. 1454</note>﻿
<pb n="161"/>
<p>nanu ca vatsāpākaraṇayuktaḥ kālō nāstītyatrāha---<q>na punarupalakṣaṇamapya-
dhikāraṁ viśinaṣṭi । kutaḥ ? upalakṣaṇatvādēva । aṅgabhūtō hi kālō'dhikāraṁ
viśinaṣṭi । na punarupalakṣaṇam । pratītimātrahētutvāt</q> । yadyupalakṣaṇamapi
kāryōpayōgi syāt tadā viśiṁṣyādapyadhikāram । nacōpalakṣaṇaṁ kāryaupayikam । kiṁ
tarhi ? <q>upalakṣaṇāyaiva</q> । tadviśiṣṭakālaviśēṣapratipattyarthamēva । na ca satā asatā
vā upalakṣaṇēna kaścidviśēṣō'sti asya kālasyānyatō'vagamāt । kasmāt ? anapāyō
hi kālastatrāpi siddhaṁ na kēvalamēkapurōḍāśē'yamiti ।</p>
<lg><l>।। 14 ।। 1prastarē śākhā śrayaṇavat ।। 43 ।।</l></lg>
<p><q>atrāpi viniyōgapratipakṣatayā'dhikāra ēva cintyatē</q> । aṅgavidhau
aṅgabhūtaśākhāvidhau viniyōgaḥ । kālavidhau prastarapraharaṇakālē śākhā praharaṇaṁ prati
vidhīyamānā'dhikr̥tasyaiva vidhiḥ । na punaḥ guṇārthē tr̥tīyēyaṁ śaṅkyatē । <q>upapada-
lakṣaṇā hīyaṁ na kārakalakṣaṇā । sahaśabdaśravaṇāt sahaprayōganibandhanaivēyaṁ
tr̥tīyā na kārakalakṣaṇā । tēna kathaṁ śākhāyāṁ guṇabhāvaśaṅkā</q> ।</p>
<p><q>satyaṁ upapadavibhaktiriyam aprādhānyaṁ tu anyathā nōpapadyatē</q> ।
tēna guṇabhāvaṁ manyatē । <quote>‘sahayuktē'pradhāna’</quote> iti apradhānavācinaḥ prātipadikāt iyaṁ
tr̥tīyā । tēna śākhā apradhānabhr̥tā guṇabhūtaivāvasīyatē ।</p>
<p>atra cōdayati---<q>bhavatvatra prādhānyaṁ sahabhāvē, mā bhūt prastarē</q> । yadyapya-
prādhānyē sahārthēyaṁ tr̥tīyā, tathāpi tadaprādhānyaṁ sahabhāvē ।</p>
<p>kimidaṁ sahabhāva iti? sa pradhānaṁ yasya tu prasiddha ēva kriyāsaṁbandhaḥ, yasya na
tadapradhānaṁ tēna praharaṇasaṁbandhaḥ śākhāyā ucyata iti । <q>bhavatvaprādhānyaṁ śākhāyāḥ
prastaraṁ pratiguṇībhāvō na yuktaḥ</q> । samādhatē-<q>tatsiddhistviha na saṁbhavatīti hi
paśyan pūrvapakṣavādī sahabhāvamavivakṣitaṁ manyatē</q> । śākhāyāḥ praharaṇasambandhasyāpi
aviditatvāt prastarasya viditatvāt sahabhāvē'prādhānyaṁ na saṁbhavatīti avivakṣita
ēvātra sahabhāvaḥ । tasmāt kārakatayaivātra guṇabhāva upapadyata iti pūrvaḥ pakṣaḥ ।</p>
<p><q>rāddhāntastu---sahabhāvāvivakṣā na vibhaktibalēna yuktā । vibhakta-
yō'pi vyatyayēnāpi smaryantē</q> । asyārthaḥ - yadi śākhāśabdaḥ tr̥tīyāntō gr̥hyēta
<note>1. 1455</note>﻿
<pb n="162"/>
prastaraśabdaśca dvitīyāntaḥ tadā śākhāyāḥ aprādhānyāt anupapattēḥ sahabhāvō'vivakṣitaḥ
syāt । sā cēyamavivakṣā vibhaktibalēna । na ca vibhaktiḥ sahaśabdamapi vivakṣitaṁ
kartuṁ śaknōti । vibhaktivyatyayēnāpi prayōgadarśanāt । tēnātra vibhaktērvyatyayēna varṇanā
<quote>‘prastarēṇa śākhāṁ praharati’</quote> iti । upapadyatē cātra sahārthaḥ nōpapadyamānasyāvivakṣā
yuktā । kiñca kr̥taprayōjanā ca śākhā vatsāpākaraṇēna । kr̥taprayōjanānāṁ ca
pratipattau satyāṁ na kāryāntarakalpanā'vakalpatē iti । prastarapraharaṇamapi kāryāntaraparam
na śākhāyāḥ (kāryāntaraṁ) kalpayituṁ śakyatē - viniyuktaviniyōgavirōdhāditi ।
sahayōga ēvāyaṁ pratipattavya iti vibhaktivyatyaya ityēvātra nyāyyaḥ । upakāraścātra
viparītaḥ tr̥ṇamayaprastaraḥ śākhāyāṁ dahyamānāyāṁ upakartumarhatīti śāsvāprastarē prayōjana-
muktam । pūrvapakṣē amāvāsyāyāmasannayatā śākhāupādēyā prastarapraharaṇāṅgatvapakṣē ।
pratipattipakṣē tu yatraiva sānnāyyāṅgabhūtā śākhā'sti tatraiva pratipādyā bhavatīti ।</p>
<p><q>iti r̥juvimalāyāṁ ṣaṣṭhādhyāyasya
caturthaḥ pādaḥ</q></p>﻿
<pb n="163"/>
<p><q>r̥juvimalāyāṁ</q></p>
<p><q>ṣaṣṭhādhyāyasya pañcamaḥ pādaḥ</q></p>
<lg><l>।। 1 ।। abhyudayē kālāparādhādijyācōdanāsyādyathā
pañ‍caśarāvē ।। 1 ।।</l></lg>
<p>atrēyaṁ viṣayaśuddhiḥ---amāvāsyāyāmēva darśārthēna vēdiḥ kriyatē । agni-
praṇayanādikaṁ vratādikaṁ ca yajamānasaṁskāraḥ dadhyarthaśca dōhaḥ । pratipadi darśaḥ pravartatē
iti । ēṣa tāvat pāramārthikō'nuṣṭhānaniyamaḥ । yasya tu yajamānasya kutaś‍cit
gaṇanabhramanimittā caturdaśyāmēvāmāvāsyābuddhirupajāyatē sā tasyāmamāvāsyāyāṁ karma
pravartayati । tasya candramasā havirabhyudīyatē । tatrēdaṁ śrūyatē <quote>‘yasya havirniruptaṁ’</quote>
iti । tēna yajamānēnābhyuditēna haviṣā amāvāsyāyāmēva nimittādhikāraṁ parisamāpya
punastadaharēva vēdyuddhananādi karma kr̥tvā pratipadyēva darśaḥ kartavya iti । abhyudayē-
[ṣṭiri]ti naimittikamidaṁ karmāntaraṁ vidhīyatē । athavā tadēvāpanītadēvatākē iviḥ
punaḥ dēvatāntaraiḥ saṁyujyatē iti ।</p>
<p>pūrvapakṣē niyōgaḥ, rāddhāntē tu adhikr̥tasya prayōgaviśēṣacōdanēti । <q>adhi-
kāralakṣaṇēna(ṇa na) karmasaṁbandhitā śās‍trasya</q> । anēna adhikaraṇasya lakṣaṇasaṅgati-
māha । akṣarārthastu darśāt karmāntaraṁ vidhīyata iti । ayamatra pūrvaḥ pakṣaḥ । atra
ca viniyōgō dvaitīyaḥ karmāntarasyādhikārē viniyōga upakrāntō darśitaḥ । karmaṇaḥ
prayōgaviśēṣō'yaṁ cōdyata iti rāddhāntaḥ । tatra ca prayōgaviśēṣacōdanā, prayōgaviśē-
ṣaścādhikr̥tasyēti adhikāriviśēṣāśrayatvāt adhikāralakṣaṇamēvēdamiti bhavati lakṣaṇa-
saṅgatiḥ । <q>nanu ca yadyapi pūrvapakṣē karmasambandhitā śās‍trasya tathāpi
kimityadhikāradvārā cintā na bhavatīti</q> ।</p>
<p><q>atrāha---karmasaṁbandhē hi adhikr̥tadvārā cintōpapadyatē । tasmin
sati adhikārāt । tatra pūrvapakṣavādī karmāntaraṁ vidhīyata iti manyatē ।
trēdhā taṇḍulān vibhajēt iti taṇḍulavibhāgō'trāvagamyatē na dadhipayasōḥ</q>
asyārthaḥ । yadi(dēvataiva na)[dēvatābhyaḥ] haviṣāṁ vibhāgaḥ syāt tadā apanīta-
dēvatānāṁ haviṣāṁ dēvatāntarēṇa saṁyōgaḥ śakyatē kartum । tataśca prakr̥tānāmēva karmaṇā-﻿
<pb n="164"/>
mayamanuṣṭhānaviśēṣaḥ cōdyata iti rāddhāntasiddhirbhavati । iha tu taṇḍulān vibhajēta iti
taṇḍulavibhāgaḥ śrūyatē na dadhipayasōḥ । ēvaṁ ca taṇḍulānāmēvāyaṁ sthaviṣṭhādibhirviśēṣaiḥ
viśiṣṭō vibhāgō'vagamyatē na dēvatāyāḥ । sthūlamadhyamasūkṣmatvādibhiḥ taṇḍulā
vibhaktavyā iti pratīyatē । [na]punardēvatābhyō vibhajēditi । tataśca pūrvadēvatābhyō'na-
panītatvāt na śakyatē taddhaviḥ dēvatāntarēṇa yōjayitumiti । karmāntara vēdaṁ vidhīyatē ।
pūrvaṁ tu karmabhāvāt adhikārabhāvāt parityajanīyamēva । dadhyādayastu laukikāḥ santaḥ
yadi karmāntarē'pi vyāpriyantē tadā na kaściddōṣaḥ ।</p>
<p>yuktyantaraṁ cāha---<q>caruśca dadhipayasōssaṁyōgē dēvatāvibhāgē nōpapadyatē</q> ।
asyārthaḥ---ēkēndrādisaṁbandhitvēna yadyapidaghnastaṇḍulānāṁ ca saṁyōgaḥ tathāpi carutvaṁ
kathaṁ labhyatē? tadapi na vidhīyatē । vidhīyatē cēt tadā vihitē karmaṇi guṇadvaya-
vidhānānupapattēḥ karmāntaravidhirēvāpatati । na hi dēvatāntaraṁ carutvaṁ ca śakyatē
vidhātumēkēna vākyēna vihitē karmaṇi ।</p>
<p>nanu saṁyuktayōḥ dadhitaṇḍulayōḥ pākē sati, tathā payastaṇḍulayōśca pākē sati
carutvamarthaprāptamēva sat anūdyatē(saḥ)saptamyarthēnētyāśaṅkyāha---<q>purōḍāśārtha---
tayā hi pākastatrōpadiṣṭaḥ । carōraśra(va)paṇāt</q> । darśapūrṇamāsōpayōgi yacchra(va)
paṇaṁ vihitaṁ tat prathanōttarakālē purōḍāśākr̥tikē dravyē sampan‍nē sati purōḍāśa-
saṁskārārthaṁ na taṇḍulānāṁ carōraśrapaṇāt । yadi tatra caruḥ śrūyatē tadā taṇḍulānāṁ
pākō vidhī[yēta](yatē) । tasmāt karmāntaravidhipakṣa ēvaitatsarvamupapadyata iti
pūrvaḥ pakṣaḥ ।</p>
<p><q>kathaṁ punaratra asmin pakṣē ātañcanābhyāsaḥ</q> । asyārthaḥ । ēvamata
śruyatē---<quote>“yadi bibhīyādabhimōdēṣyatīti mahārātra ēva havīṁṣi nirvapēt phalīkr̥tai-
staṇḍulaiḥ paryupāsīta ardhaṁ havirātañcanasya nidadhyāt, ardhaṁ na, yadyabhyudiyāt
tēnātacya pracarēt yadi na tēna brāhmaṇaṁ bhōjayēt”</quote> iti । yaḥ khalu yajamānaḥ
āśaṅkatē-pravr̥ttā'māvāsyā tatraiva kimatra caturdaśī uta pañcadaśīti । [sa tasyā](satyā)
mēva rātrau vrīhīn‍nirupya avahatya, phalīkr̥tya udīkṣamāṇa āsīta । sāyaṁdōhana-
saṁpāditaṁ ca dadhi dvidhākr̥tya ardhaṁ dadhi ēkāntaritakariṣyamāṇasya kr̥tē anantaraṁ sāyaṁ
dōhaṁ sampādya dadhyātañcanāya nidadhyāt । ardhaṁ caivamēva sthāpayēt । tatra yadyabhyudayaḥ
syādēvamēva sthāpitēnārdhēna dadhnā naimittikādhikāraṁ nirvartya nihitēnārdhēna dadhnā sāyaṁ
<pb n="165"/>
dugdhē payasi ātañcanaṁ kr̥tvā dadhyutpādya anyēdyuḥ darśamabhinirvartayēt yadi tannābhyu-
diyāt yadēvaṁ nihita(camēvaṁnita)mardhaṁ dadhi tēnārdhēna dadhnā darśamēva kuryāt । ātañcanāya
nihitaṁ ca dadhi ātañ‍canasyānarthakatvāt ātañ‍canēnāsyāpa[sa]raṇīyaṁ brāhmaṇabhōjanēna
pratipādayēditi । tatra ca yadi karmāntaramidaṁ naimittikaṁ bhavēt । tadā yattaddadhyasti
taddarśārthabhēvēti (nanu) [na] darśārthēnāparēṇa dadhnā kr̥tyamastīti ātañ‍caṁna na kriyēta
tatrātañ‍canābhyāsadarśanaṁ nōpapadyatē । yadā tvētat tadēvāmāvāsyākarma(a)pravr̥ttaṁ tatra
tadā anēnaiva dadhnā darśārthōpārjitēna kartavyamiti aparēdyuḥ k‍vacitprāptasya1 darśasya
kr̥tē ātañ‍canēna prayōjanamastīti yukta ātañ‍canābhyāsaḥ । pariharati---</p>
<p><q>vācanikō bhaviṣyatīti</q> । asyārthaḥ---yadyapi tad dadhyasti tathāpi
anyad‍dadhi ātacya pracaritavyamiti vācanikamēvaṁ bhaviṣyatīti nyāyēnaivāsmin
śās‍trārthē sthitam ।</p>
<p>atra kaściccōdayati---<q>nanu cētarasmin pakṣē vācanika ēvāsau</q> ।
asyārthaḥ---yasminnapi pakṣē na karmāntaramidaṁ tasminnapi pakṣē caturdaśyāṁ janitasya dadhnaḥ
pratipadi kriyamāṇadarśaṁ prati ayōgyatvāt vācanika ēva viniyōgaḥ । amāvāsyāyāṁ
hi janitaṁ dadhi darśē viniyuktam । <q>ataścātañ‍canābhyāsadarśanaṁ nōpapadyatē iti
itarasminnāpādanapakṣē'pi vācanika ēva</p> । ayamarthaḥ---tēnaiva dadhnā darśaḥ
kartavya iti । tatkēna viśēṣaṇēna ? prapañ‍cēnēdamucyatē vācanikō'yamātañ‍canābhyāsō
bhaviṣyatīti ।</p>
<p>pariharati---<q>satyaṁ tathāpi tūpādānāntarābhāvāt prāpta ityucyatē
viniyōgē tūbhayōstulyam</q> । āpādanapakṣē hi viniyōgamātraṁ tasya dadhnaḥ
na punarupādānam vācanikātañcanam । abhyāsapakṣē tu viniyōgaḥ upādānaṁ ca
vācanikam---tēna dadhyātañcanaṁ kartavyaṁ ityayamarthō vācanikaḥsyāt । tathā
vidyamānē'pi tasmin dadhani dadhyantaramupādēyaṁ na punastēnaiva dadhnā kartavyamityēta-
dvācanikamēvēti ।</p>
<p><q>ēvaṁ prāptē'bhidhīyatē---dēvatāpanayō'yam</q> । kutaḥ? <q>vibhāgavākyē
traividhyasyānyataḥ prāptēḥ</q> । asyārthaḥ---nāyaṁ sthaviṣṭhādibhirviśēṣaiḥ taṇḍulānāmēva
<note>1. vidhiprāptasyēti yuktaḥ pāṭhaḥ</note>﻿
<pb n="166"/>
vibhāgō vihitaḥ, anyataḥ prāptatvāt । kintu dēvatātō vibhāgō haviṣaḥ, tasyānyataḥ
[tō']prāptatvāt ।</p>
<p><q>kutō byastataṇḍulānāṁ traividhyēna vibhāgaprāptiḥ ?</q> uttaraṁ---<q>dēvatā-
sambandhavidhānataḥ</q> । yadā sthaviṣṭhādīnāṁ bhēdēna dēvatātrayasambandhaḥ tadā arthā-
dēva taṇḍulānāṁ pr̥thak kalpanaṁ prāptam । ataḥ vibhajēdityētāvadēva vidhīyatē ।
na punastrēdhā vibhajēt iti । trēdhāśabdastu taṇḍulānāṁ nityaprāptaṁ traividhya-
manuvadati । sa cāviśēṣāt havirmātrasyaiva pratīyatē na punaḥ taṇḍulānāmēva ।
dēvatābhyō vibhajēdityuktē jñāyata ēva tatsambandhihaviṣō'pi vibhāga iti ।</p>
<p>tacca havirmātra na taṇḍulaśabdēna viśēṣṭuṁ śakyatē । vākyabhēdaprasaṅgāt ।
uparitanāni ca vākyāni apanītē dēvatāntasambandhē dēvatāntarāṇīti na karmāntaramava-
gamyatē । prakr̥tānyēva ca dravyāṇi darśākhyēna karmaṇā saṁbaddhāni dēvatābhyō viṣēśēṇā-
panītāni dēvatāntarairyuktānīti prakr̥takarmaṇi pratyabhijñānāt na karmāntaramavagamyatē ।
na ca kālābhāvēnādhikārābhāvē karmasvarūpābhāvaḥ । naimittikādhikārē tānyēva karmāṇi
cōdyantē । tataśca tasmin kr̥tē nimittādhikārē nityādhikāra1nirvr̥ttyarthaṁ bhūyastānyēva
karmāṇi kartavyānīti mantavyam । <q>nanu caruśabdaśravaṇaṁ nōpapadyata ityuktam</q> ।
purōḍāśārthatvātpākasya tadvidhau ca vākyabhēdaprasaṅgaḥ । yadi prāptakarmānuvādēna vidhiḥ
guṇavidhiḥ karmasvarūpāśritaḥ syāt, tadā'nēkaguṇavidhānādvākyabhēdaḥ syāt । yadā tvayaṁ
kālabhramēṇādhikārabhrāntyā pravr̥ttasyābhyudayasyādhikr̥tasya vibhāganimittakō dēvatābhyō
vibhāgē sati tasyaiva yāgasya prayōgaviśēṣaścōdyatē tathāsati na vākyabhēdaḥ । kathamityāha
---<q>sa ēvāyaṁ purōḍāśaḥ tāṁ tāmavasthāṁ nītaḥ</q> iti । anuvādō'yam । asyārthaḥ-
yō'sau purōḍāśaścōditaḥ tasya purōḍāśasvarūpatayaiva prayōgō'pi prāptaḥ । samprati abhyudayē
nimittē abhyuditāvasthāyāmēva dadhisaṁyuktasya payassaṁyuktasya dēvatāpanayaṁ kr̥tvā dēvatāntara-
saṁbandhaḥ kriyatē । tasya ca tathābhūtasya pēṣaṇaṁ na kartavyamēva । prathanārthatvāt । tasya
prathanasya ca kartumaśakyatvāt stōkatvāt taṇḍulānāṁ, prabhūtatvāt daghnaḥ payasaśca ।
tēnātra(āpī) apiṣṭvaivāprathayitvaiva ca pākaḥ kartavyaḥ । 2tasyānapanīyatvāt kriyamāṇē ca
pākē'rthāccarutā । saptamyarthaśca sampadyata ēvētyanuvādōya'm <quote>“dadhani caruṁ”</quote> <quote>“payasi
<note>1. nivr̥ttyarthaṁ-mā</note>﻿
<pb n="167"/>
carum”</quote> iti । yata ēva ca prayōgaprakāracōdanayā'nuvā(dō)dānupapattēḥ prakr̥takarmānu-
pravēśassiddha‍yati na punaḥ karmaṇi guṇavidhānēna ca । ata ēvētyanuvādaḥ । <q>ayaṁ ca
bhēda(ḥ)lakṣaṇē nābhēdaḥ śakyatē vak‍tumiti adhikr̥tadvāramēvēdaṁ śabdārthavidō
manyantē</q> ।</p>
<p><q>bhēdābhēdalakṣaṇē hi dvitīyē'dhyāyē yadyēṣā cintā kriyatē tadā karmasvarūpā-
śritatvāt tatraiva guṇavidhiḥ syāt । tatrānēkaguṇavidhānāt vākyabhēdaprasaṅgāt
karmāntaramēvēdaṁ syāt । adhikāralakṣaṇē tu cintāyāmadhikr̥tasya prayōgaviśēṣaścōdyata
iti purōḍāśa ēvāyaṁ prayujyata iti pākasyāpanītatvāt arthaprāptaiva carutā saptamyarthēna
sahānūdyata iti vākyabhēdābhāvādupapadyata ēvābhēdaḥ । tēnādhikāralakṣaṇa idaṁ cintyatē ।
tasmāt pañcaśarāvādibhyō vilakṣaṇamidaṁ naimittikamiti siddham । pañcaśarāvādibhyō-
havirārtyā karmaiva vinaṣṭamiti karmāntaraṁ cōdyatē । iha kālāparādhē'pi haviṣō'vinaṣṭa-
tvāt karmaṇi avinaṣṭē prayōgāntaramidaṁ naimitikaṁ cōdyatē । tasyaivāyaṁ prayōga iti ।
prakr̥tadravyapratyabhijñānēna idamavagamyata iti sustham । śēṣamuktam ।</p>
<lg><l>।। 2 ।। upāṁśuyājē'vacanādyathāprakr̥ti ।। 10 ।।</l></lg>
<p><q>amāvāsyāyāmapyupāṁśuyājō vidyata iti kr̥tvācintēyam । kathaṁ
punaratra pūrvapakṣā''śaṅkā yāvatā prayōga ēvēdamuktaṁ trēdhā taṇḍulān vibhajēt
iti havirmātrasya vibhāga iti</q> । tēnōpāṁśuyājahaviṣō'pi dēvatāpanaya iti ।</p>
<p>uttaraṁ---<q>pratisamādhānadarśanāt pūrvapakṣāśaṅkā</q> । yathādadhipayaḥpurōḍā-
śānāmapanītāyāṁ pūrvadēvatāyāṁ aparadēvatāsambandhaḥ tathēha nāsti । na ca dēvatāṁ
vinā yāgō bhavati ityapanayaḥ ēva(vaṁ)dēvatāyāḥ । tasmātpūrvapakṣī tāvatsamādhānama-
vibhāgaṁ manyatē ।</p>
<p>rāddhāntastu---<q>vibhāgāviśēṣāt sarvatra vibhāgaḥ</q> । yatra samādhānaṁ tatra
samādhiḥ । yatra tu nāsti samādhānaṁ tatra vibhāgānta ēva naimittikaḥ prayōgaḥ ।</p>
<p><q>nanu ca dēvatāvibhāgāntē yāgaḥ prayuktō na bhavati । dēbatōddēśēna hi
dravyatyāgō yāgaḥ । sa ca dēvatāyāmanuddiṣṭāyāṁ prayuktō na bhavati</q> ।</p>
<p>pariharati---<q>kathaṁ śakyatē vak‍tuṁ na prayukta iti ? vācanikatvāda-
syārthasya</q> । asyārthaḥ---ya ēvāsau yāgaścōditaḥ tasya dēvatāvibhāgātmaka ēva
<pb n="168"/>
prayōgaḥ kartavya iti vacanēnēdamucyatē । tyāga ēva tu dēvatōddēśō yāgaḥ । sa ca
upādhivigamē'pi nānupapannaḥ ।</p>
<p><q>nanu yadyupādhirna pratīyatē kathamavagamyatē sa ēvāyaṁ yāga iti ।
prakr̥tasyaiva prayōgavidhānāt purōḍāśa iva carvavasthē</q> । yāgō'pi hi vibhāgānta
ēvāvasīyatē prayōganiṣṭhatvādadhikāraśāstrāṇām । adhikāraśāstrāṇi tāvat prayōganiṣṭhāni
prayōgamēva cōdayanti । na prayōjyaviṣayaśśēṣaḥ । tēna yāgasyaivāyamīdr̥śaḥ prayōjyasya
prayōgaśēṣō jñāyata iti na dōṣaḥ । yathā purōḍāśa ēva carubhūta iti । <q>karmasvarūpa-
vidhau hyayaṁ dōṣaḥ</q> dēvatōddēśaṁ vinā yāgāsiddhilakṣaṇaḥ । nanu ca dēvatāpanayē sati
yākāciddēvatā kathyata iti, atrāha---<q>na ca sāmānyēna dēvatākalpanā vacanāva-
gamyatvāt dēvatāyāḥ</q> । ētadēva kuta ityatrāha---<q>yā yasya haviṣaḥ cōdyatē sā
tasya dēvatēti sthitēḥ । tēna dēvatābhāvaṁ</q> kalpayituṁ na śakyata iti । 1artha-
vibhāgānta ēva prayōgō vidhīyata iti ।</p>
<lg><l>।। 3 ।। niruptē syāt tatsaṁyōgāt ।। 12 ।।</l></lg>
<p><q>niruptaśabdaśravaṇāt nirupta ēva haviṣi uditē naimittikamiti
pūrvaḥ pakṣaḥ</q> ।</p>
<p><q>nanu ca ārtyadhikaraṇēnaiva gatamidam</q> । yathā ārtyadhikaraṇē ubhayatva-
viśēṣaṇamavivakṣitaṁ, kiṁ tarhiṁ havirmātrasyārtirnimittaṁ ihāpi havirmātrasya abhyudayō
nimittaṁ niruptagrahaṇamavivakṣitamēvēti pariharati---<q>na tēna gatamidamadhikaraṇaṁ pravr̥tta-
śabdasyāśravaṇāt</q> । na hi svarūpēṇa haviṣō'bhyudayaḥ saṁbhavati kiṁ tarhi ?
prabr̥ttasya । na cātra pravr̥ttaśabdaḥ śrūyatē 1tēna punaḥ śrutyavagatamēva niruptatvaviśēṣaṇamastu
tasyaiva śrutatvāt ।</p>
<p>rāddhāntamāha---<q>satyaṁ pravr̥ttaśabdō na śrūyatē tathāpi yasyābhyudi-
yāditi pravr̥ttyavagamāta na viśēṣaṇaviṣayamēva vyavasthāpayituṁ kṣamam</q> ।
yasyābhyudiyādityuktē pravr̥ttatvaṁ haviṣō'vagamyatē । pravr̥ttaṁ hyabhyudayō bhavati । tēnābhyudi-
<note>1. artha vibhāgataḥ- mā</note>
<note>2. kēna-mā</note>﻿
<pb n="169"/>
yādityasmin‍nēva padē pravr̥ttāvagamāt niruptaviśēṣaṇamaparanaimittikaṁ na viśēṣamava-
sthāpayitumarhati yasyābhyudiyāditi---[bhyupa]gamāditi । tasmāt pravr̥ttaśabdē śrutē
cāśrutē ca na kaścidviśēṣaḥ । <q>darśanamuktam</q> ।</p>
<lg><l>।। 4 ।। aniruptē'bhyuditē prākr̥tībhyō nirvapēdityāśmarathyaḥ
taṇḍulabhūtēṣvapanayāt ।। 16 ।।</l></lg>
<p><q>niruptē'niruptēca abhyuditē prākr̥tībhyō dēvatābhyaḥ agnyādibhyō
nirvāpa iti pūrvapakṣavādī manyatē</q> taṇḍulabhūtānāmēva dēvatāpanayaśravaṇāt । <q>nanu
ca pravr̥ttamātra havirabhyuditaṁ nimittamityuktam । tēna pravr̥ttamātrasya dēvatā-
panayāt kathaṁ prākr̥tībhyō nirvāpa iti</q> । pariharati---<q>satyamuktam</q> ।</p>
<p>nanu <q>naimittikaṁ tu taṇḍulamētēṣviti vadāmaḥ</q> yadyapi pravr̥ttamātraṁ havirnimitaṁ
tathāpi dēvatāvibhāgātmakaṁ naimittikaṁ taṇḍulaśabdaśravaṇāt । taṇḍulāvasthāyāmēvēti
prāga[na]panītatvāddēvatāyāḥ prākr̥tībhya ēva nirvāpaḥ ।</p>
<p><q>atrōcyatē---naimittikē'pi taṇḍulā atantramityuktam । vibhāga-
mātravidhānāt</q> । dēvatābhyō havirvibhajēdityuktē havirmātrasya vibhāgō'vagamyatē
tēna taṇḍulagrahaṇamavivakṣitamityuktam । abhyuditaṁ tu haviḥ vibhajanīyamiti śāstrārthaḥ ।
tasmāt naimittikēbhyō nirvāpa iti rāddhāntaḥ ।</p>
<lg><l>।। 5 ।। viniruptē na muṣṭīnāmapanayastadguṇatvāt ।। 17 ।।</l></lg>
<p><q>yadavasthasyaiva haviṣō'bhyudayaḥ tadavasthayaiva dēvatāpa(nna)nayō'stu
tatpūrvakō dēvatāntarēbhya ēva nirvāpaḥ</q> ।</p>
<p><q>nanvēvaṁ avaghātō'pi tarhi kimiti dadhipayasā yuktānāṁ na bhavati ।
ucyatē । kṣōdiṣṭhādibhēdabhin‍nānāṁ dadhyādisambandhādavaghātōttarakālamēva
dadhipayassaṁsargaṁ kr̥tvā pākaḥkartavya iti । viniruptē sāminiruptē prākr̥tībhya
ēva nirvāpaḥ pravr̥ttaḥ । pariśiṣṭamapi muṣṭa‍yantaraṁ prākr̥tībhya ēva nirvaptavyam</q>
nirvāpē prākr̥tīnāmēvābhipravr̥ttatvāt । na ca padārthāntaraṁ muṣṭaya iti pañcamē uktam ।
<q>ēvaṁ prāptē'bhidhīyatē-apanayanamavagamyatē</q> durdarśassa(ma/?/)bhavati । tasmādvaikr̥tīnāṁ
apanayē kr̥tē sati āpāditahavissambandhānāmuddēśēnaiva nirvāpaḥ kartavya iti prāptē
rāddhāntō'bhidhīyatē---</p>﻿
<pb n="170"/>
<p><q>tūṣṇīṁ nirvāpaḥ kartavyaḥ apanayāvagamāt ēkatvācca nirvāpasya (na
niruptapayassambhavaḥ) ।</q> asyārthaḥ - pūrvadēvata muddēṣṭuṁ na śakyatē । apanītatvāt ।
na dēvatāntaramapi yōjayitu śakyatē, caturmuṣṭinirvāpasyaikapadārthātmakatvāt । na ca
muṣṭa‍yantaraṁ pr̥thak‌padārthaḥ । nacaikasmin padārthē dēvatādbayaṁ sambhavati, anyōnyavirōdhāt ।
na ca dēvatāvayavasya dēvatāsambandhaḥ ityanuddēśā parisamāptiḥ ।</p>
<lg><l>।। 6 ।। sānnāyyasaṁyōgānnāsannayataḥ syāt ।। 21 ।।</l></lg>
<p><q>nanu carvavasthasyāvidhānāt naivātra pūrvaḥ pakṣaḥ sambhavati</q> । yadi sānnā-
yyādhikaraṇē carvavasthā vihitā syāt tadā sānnāyyābhāvēna na syāt asānnāyyayājinō
naimittikam । na carvavasthā vihitētyuktam ।</p>
<p>samādhatē-<q>astyatra kācidāśaṅkā । nahyasati śr̥tē dadhani vā carvavasthā
purōḍāśasya sambhavati iti manvānaḥ sān‍nāyyayājina ēva naimittikaṁ
sambhavatīti pūrvapakṣayati</q> । anuvādabhūtāpi carvavasthā sānnāyyayājina ēva
sambhavatīti tasyaiva naimittikamiti pūrvaḥ pakṣaḥ ।</p>
<p>rāddhāntastu---<q>udakēnāpi carvavasthāsaṁbhavāt nimittasya cāviśēṣa-
śravaṇāt naimittikasya ca dēvatāsambandhamātraparatvādadhikaraṇārthō na
vivakṣitaḥ iti</q> ।</p>
<p>yadyapi vivakṣitā carvavasthā, tathāpi udakēnāpyasau sampadyata ēvēti aviśēṣēṇa
śrutaṁ naimittikaṁ na śakyatē viśēṣēṇa sānnāyyayājinyavasthāpayitum । paramārthatastu
dēvatāntarasambandhamātraṁ naimittikam । adhikaraṇārthastvarthaprāpta iti । avivakṣitārthatvāt
carvarthasya yatrānuvādassambhavati tatrāsau bhaviṣyati । na punastabdalēna vidhirēva saṅkōca-
yituṁ nyāyya iti asannayatō'pi naimittikamityuktam ।</p>
<lg><l>।। 7 ।। sāmyutthānē viśvajit krītē vibhāgasaṁyōgāt ।। 25 ।।</l></lg>
<p><q>nanu cāsannayatō'ṣyuktamēva । anantaraṁ tēnaiva akrītarājakasyāpīti
labhyatē kā atra abhyadhikāśaṅkā yā nivartyatē</q> । yathā pūrvasmin adhikaraṇē
'viśēṣēṇa nimittaśravaṇāt asannayatō'pi naimittikamityuktam । tathā'trāpi sāmyu-
tthānasyāviśēṣēṇa śravaṇāt akrītarājakasyāpi naimittikēna bhavitavyamiti labdhamēva ।
kimityadhikaraṇāntarāmbhaḥ ।</p>﻿
<pb n="171"/>
<p>samādhattē---<q>astyatrābhyadhikāśaṅkā-tatra hi taṇḍulaśravaṇāt adhi-
karaṇārthasyāvivakṣitatvāt yuktamasannayatō'pīti । iha punaḥ akrītarājakō
naiva śrūyatē <quote>‘sōmamapabhajya’</quote> iti ca krītarājakāvagamāt vibhāgasya cānya-
trānupapattēḥ naimittikānurōdhēna nimittasaṅkōcaṁ pūrvapakṣavādī manyatē---yathā
ag‍nī ādadhīta iti ।</q> asyārthaḥ---taṇḍulaśabdaśravaṇāt auṣadhē'pi naimittikāva-
gamāt asannayatō'pi cauṣadhasambhavāt, adhikaraṇārthasya vākyabhēdaprasaṅgēnāvivakṣita-
tvāt, arthaprāptatvāccāsannayatō'pi naimittikamiti yuktam । iha punarakrītarājakasya
śravaṇamēva nāsti । pratyuta naimittikē sōmamapabhajya viśvajitā yajētēti śrūyatē । tēna
sōmavibhāgaviśiṣṭasya naimittikasya vidhānāt krītarājakasyaiva tathābhūtanaimittikānuṣṭhāna-
sambhavāt । yathā ca tatrōdakēnāpi carvavasthā asānnāyyayājinō'pi śakyatē vak‍tuṁ
tathā iha nākrītarājakēna sōmavibhāgaśśakyata iti viśiṣṭanaimittikānusārēṇa krītē
rājani sāmyutthānaṁ nimittamiti kalpyatē । yathā---yasyōbhāvagnī anugatau
ityatra ।</p>
<p><q>atrōcyatē । satyaṁ, yuktamādhānē 1ēkōpāyatvēna avagamāt ādhā-
nasya । sōmamapabhajyēti iha sarvadravyavibhāgē prāptē lakṣaṇayā nāvagamyata
iti na nimittasaṅkōcāyōktam ।</q></p>
<p>asyārthaḥ - yadi naimittikamēvēdaṁ sōmavibhāgaviśiṣṭaṁ syāt kiṁ yatra bahūnāṁ
sahapravr̥ttānāṁ madhyē ēkīkr̥tadhanānāṁ sāmyutthānē prāpnōtyēvāyaṁ dravyavibhāgaḥ । sa ca
lakṣaṇayā sōmamapabhajyētyanūdyatē । yō hi krītarājakastasyāpi sōmavibhāgaḥ prāptatvāt
na vidhēya ēva kintvanūdyata iti siddhē'nuvādē lakṣaṇāpi na dōṣaḥ । tasmāt pravr̥ttā-
nāmutthānē viśvajiditi krītarājakānāṁ cēti yuktam ।</p>
<lg><l>।। 8 ।। dīkṣāparimāṇē yathākāmyaviśēṣāt ।। 27 ।।</l></lg>
<p><q>jyōtiṣṭōmē bahūni dīkṣāparimāṇāni śrūyantē । tatra saṁśayaḥ । kiṁ
tatra sarvaiḥ parimāṇaiḥ adhikriyantē, uta ēkēnaivēti ।</q> anēnādhikaraṇasyā-
dhyāyasaṅgatimāha । <q>yathāviniyōgamadhikārāvagamāt sarvairiti pūrvaḥ pakṣaḥ ।</q>
<note>1. ēkōtpatyatvēnānava-mā</note>﻿
<pb n="172"/>
sarvēṣāṁ parimāṇānāṁ viniyuktatvāt sarvairēvādhikāraḥ tadā dvādaśarātrīrdīkṣitō bhr̥rti
vanvītētyayaṁ 1[pākṣikō]dvādaśadīkṣa ēva draṣṭavyaḥ ।</p>
<p>rāddhāntamāha---<q>dvādaśarātrīrdīkṣitō bhr̥tiṁ vanvītēti nityaśravaṇāt na
pakṣāntarē upapadyata iti ।</q> dvādaśaparimāṇa ēvādhikāraḥ dvādaśarātrīrdīkṣitasya
bhr̥tivananaṁ nityavadadhikāraśravaṇāt । parimāṇāntarapakṣē ca tadanupapattēḥ dvādaśapari-
māṇēnaivādhikāraḥ । parimāṇāntarāṇi tu vikr̥tāvutkr̥ṣyantē ।</p>
<p><q>kathaṁ punaradhikāravaśāt viniyōgōtkarṣaḥ</q> yāvatā viniyōgavaśēnaiva tu
kimityadhikārō na varṇyata iti bhāvaḥ ।</p>
<p>pariharati---<q>adhikāraparyantatvādviniyōgaśāstrāṇāmiti yuktam ।</q>
pradhānatvādadhikārasya tadanurūpō viniyōgī nyāyya iti । tiryagadhikaraṇē tu adhi-
kārāvirōdhāt yathāviniyōgamadhikāravyavasthēti darśitam ।</p>
<lg><l>।। 9 ।। paurṇamāsyāmaniyamō'viśēṣāt ।। 30 ।।</l></lg>
<p><q>dīkṣādhikārē paurṇamāsīśravaṇē saṁśayaḥ---kimaviśēṣēṇa yā kācit
paurṇamāsī grāhyā uta kācit viśiṣṭaiva caitrī māghī vēti ।</q></p>
<p><q>tatra pūrvapakṣavādī aviśēṣaṁ manyatē, vākyaśēṣasāmarthyayōrvirōdhāt ।</q>
vākyaśēṣē caitrīsaṅkīrtanāt caitrīpaurṇamāsīti pratibhāti । tēṣāmēkāṣṭakāyāṁ krayassampadyata
ityasya sāmarthyāt mādhīti । tēna virōdhāt anayōḥ parasparavyāghātēnāsādhakatvāt
aniyama ēva । yā kācitpaurṇamāsī grāhyā ।</p>
<p><q>aparastvāha---na hi sāmānyajñānaṁ vākyaśēṣaṁ vihantumarhati tēna
caitryēva grāhyā ।</q> yadyapi paurṇamāsīśabdāt sāmānyajñānaṁ tathāpi vākyaśēṣāt
viśēṣō'vagamyatē । nanu liṅgēna krayasāmarthyēna tadviruddhamityuktam । liṅgaṁ tarhi
niyāmakaṁ bhavatu yēna tadapōdyatē ।</p>
<p>aniyamavādyāha---<q>ētadēva na vijānīmaḥ anayōḥ vākyaśēṣasāmarthyayōḥ
kiṁ kēna bādhyata iti ।</q> sundōpasundanyāyēna parasparamanayōḥ parāhatayōḥ
aniyama ēva ।</p>
<note>1. yaḥpādaḥ - mā</note>﻿
<pb n="173"/>
<p>rāddhāntamāha---<q>ucyatē । bāḍhaṁ jñāyatē liṅgēna vākyaśēṣō bādhyatē ।</q>
sāmarthyaṁ hi adhikārē'bhyarhitam । vinā ca sāmarthyēnādhikārābhāvāt । tēna sāmarthyasya
valīyastvāt vākyaśēṣō'pōdyatē । vākyaśēṣasya guṇavādēnāpyupapattēḥ ।</p>
<p>nanu ca mādhyāṁ kāryasambandhinyāṁ caitryāḥ stutiranupapannā । tatrāha---
<q>vidhēyāntarastutyarthatayaivāyamupanyāsō jartilavat ।</q> yathā payōvidhau jartilastutiḥ
tathā māghīvidhau caitrīstutiḥ । caitryēva sādhvī māghīṁ tvapēkṣya nāpi jaghanyēti
tasmāt sāmarthyēnaiva viśēṣagrahaṇam ।</p>
<lg><l>।। 10 ।। dīkṣākālasya śiṣṭatvādatikramē niyatānāmanu-
tkarṣaḥ prāptakālatvāt ।। 38 ।।</l></lg>
<p><q>iha pākādīnāṁ yāvaddīkṣākālaṁ paryudāsaṁ manvānaḥ pūrvapakṣavādī
anutkarṣaṁ manyatē । dīkṣitō na dadāti ityanēna</q> yāvaddīkṣā puruṣasya śāstrataḥ
tāvat paryudāsaḥ pākādīnām śāstrataśca niyatakālaiva dīkṣā । tēna 1dīkṣīnmōca-
nasya 2utkarṣēpi pākādayaḥ kartavyā ēvēti ।</p>
<p><q>rāddhāntastu---nāyaṁ kālaparyudāsatēti3 । yadi kālaṁ payudasyēta
bhavēyuḥ pākādayaḥ na tvayaṁ kālaparyudāsaḥ ।</q> dīkṣitasya hi atrānadhikāraḥ ।
dīkṣitatvaṁ cānuvartata ēva [ā] avamr̥thāt । tasmāt yāvat dīkṣitaḥ tāvat paryudāsa
ēvēti yuktaḥ pākādīnām ।</p>
<lg><l>।। 11 ।। tatra pratihōmō na vidyatē yathā pūrvēṣām ।। 40 ।।</l></lg>
<p><q>kālōtkarṣē kiṁ pratihōmāḥ kartavyā nēti cintyatē</q> ityanēnākṣēp‍tumanu-
bhāṣatē ।</p>
<p>ākṣipati---<q>kathaṁ punaratra pratihōmāśaṅkā ? dīkṣitaḥ paryudasta ityuktam ।</q>
asyārthaḥ---kartavyasya akaraṇē pratihōmakriyā sambhavati । na ca dīkṣitasyādhikāraḥ
pākādiṣvasti । atō'kartavyānāmēvākr̥tatvāt na pratihōmāśaṅkā yuktā । samādhattē---
<q>prāk‌pramādānniyataṁ nityaśāstraṁ manyatē'</q>pramāda iva । asyārthaḥ-nityaśāstrāṇi
<note>1. dīkṣāmō - mā</note> 
<note>2. utkarṣōpi - mā</note>
<note>3. paryudasyētēti - mā</note>﻿
<pb n="174"/>
hōmādiviṣayāṇi niyatāni prāk‌pramādāt । yāvat pramādō na nipatati । avabhr̥thō-
tkarṣahētuḥ dīkṣitatvānuvr̥ttikāraṇam । tāvatpuruṣasya hōmādayaḥ kartavyā ēva । yathā-
tataśca pramādē'pi āpatitē dīkṣitēna yē hōmādayō na kr̥tāḥ tē kartavyā ēva santō na
kr̥tāḥsyuḥ । tasmāt pratihōmāḥ kartavyā iti pūrvaḥ pakṣaḥ ।</p>
<p><q>rāddhāntastu---satyamapramādē niyataḥ kālaḥ । anadhikārāttu dīkṣita-
syākaraṇamēva hōmānām । adhikāradvāratvānniyamasya ।</q> asyārthaḥ---yasya
pramādō nāsti tasya hōmānāṁ niyataḥkālaḥ । yasya punaḥ pramādō nipatati tasya
dīkṣitatvēnānadhikārāt pratihōmānāmakaraṇamēva adhikāradvāratvānniyamasya । 1<q>niyamō
hi hōmānāṁ adhikārivaśēnaiva । yasya hi jīvanavatō nityamadhikāraḥ tasya
nityamanuṣṭhānam । na cādhikāraḥ prāgēva bhavati ।</q> kintu aharaharadhikārō-
'pyāvartatē । dīkṣitasya adhikāraḥ paryudasta iti adhikārābhāvānna hōmānāṁ karta-
vyatēti kimu ।</p>
<lg><l>।। 12 ।। pratiṣēdhāccōrdhvamavabhr̥thādiṣṭēḥ ।। 42 ।।</l></lg>
<p><q>dīkṣōnmōcanōttarakālaṁ pramādādiṣṭyutkarṣē sati aparaṁ dīkṣitasya
pratihōmaḥ kartavya iti pūrvaḥ pakṣaḥ ।</q> asyārthaḥ---<quote>‘dīkṣitō na dadāti na juhōti
na pacati’</quote> iti dīkṣitasya paryudāsaḥ kr̥taḥ । kr̥tāvabhr̥thaśca unmuk‍tadīkṣō na
dīkṣitaḥ, yadyapi punarādhēyasammitērṣṭina kr̥tā । tēnāparyudastatvāt pramādādiṣṭyutkarṣē'pi
hōmādiṣvadhikārāt yē hōmā na kr̥tāḥ tēṣāṁ pratihōmāḥ kartavyā iti pūrvaḥ pakṣaḥ ।</p>
<p><q>ētayā punarādhēyasasmitayēṣṭyēti kramamātraṁ vacanam । tēna kramānu-
grahāyōdavasānīyāṁ kr̥tvaiva pratihōmāḥ kariṣyanta iti manyatē ।</q></p>
<p><q>rāddhāntastu satyaṁ nāsti paryudāsaḥ। adhikārō'pi naivāsti ।
adhikārāntaraśravaṇāt punarādhēyasammitayēṣṭyēti ।</q> asyārthaḥ---jīvanamiva
kr̥tōdavasānīyatvamapi adhikāriviśēṣaṇānupravēśīti akr̥tōdavasānīyasyānadhikāraḥ ।
na tatrānadhikr̥tasya niyamō'stīti na kartavyāḥ । samānakartr̥katā hi ktvāpratyayasyārthaḥ ।
na ca paraspara[ā]sambandhayōragnihōtrōdavasānīyayōḥ samānakartr̥katā sambhavati । tatra yadi
kr̥tōdavasānīyaḥ puruṣaḥ agnihōtrē'dhikārī bhavati tadā'dhiṣṭhānaikyēnāpi tāvat
samānakartr̥katā nātīva dūrōjjhitā bhavati । kramaparatvē sā atyantabādhitā syāt ।</p>﻿
<pb n="175"/>
<lg><l>।। 13 ।। pratihōmaś‍cēt sāyamagnihōtraprabhr̥tīni hūyēran ।। 43 ।।</l></lg>
<p><q>ēkasmin kālē paryavasthitānāṁ pratihōmānāṁ kramaniyamapramāṇā-
bhāvāt aniyama iti pūrvaḥ pakṣaḥ । rāddhāntastu yataḥpramādaḥ tataḥ prabhr̥tyēva
kartavyā iti ।</q> atipannapratisamādhānamatipannakramēṇaiva kartavyamiti bhāvaḥ ।</p>
<lg><l>।। 14 ।। prātastu ṣōḍaśini ।। 44 ।।</l></lg>
<p>1atra kēṣāṁ citsāyaṁ, ṣōḍaśini prātariti vyavasthāpradarśanārthaṁ ca ṣōḍaśinaḥ
pr̥thak grahaṇam ।</p>
<lg><l>।। 15 ।। prāyaś‍cittamadhikārē sarvatra dōṣasāmānyāt ।। 45 ।।</l></lg>
<p><q><quote>‘bhinnē juhōti’</quote> <quote>‘skan‍nē juhōti’</quote> iti śrūyatē । tatra sandēhaḥ-
kiṁ nimittaparyanta ēvāyamadhikāraḥ uta kāryaparyanta iti ।</q> anēna bhāṣya-
kārīyasaṁśayō vyākhyātaḥ । yadi hi bhēdanavataḥ, svatantrō'yamadhikāraḥ syāt ।
atha tu kāryaparyantaḥ, prakr̥takratūpakāraparyantō'yamadhikāraḥ tadā darśapūrṇamāsayōrēva
bhēdanē sati hōmaḥ tadaṅgabhūtaḥ kartavya iti ।</p>
<p><q>asādhyatvādadhikāriviśēṣaṇasya nimittaparyanta ēvāyamadhikāra iti
pūrvapakṣavādī manyatē ।</q></p>
<p>yatra hi sādhyamadhikāriviśēṣaṇaṁ bhavati tatra hi kāryaparyantō'dhikārō bhavati ।
atra tu na sādhyamadhikāriviśēṣaṇamiti na kāryaparyantatā yuktā । sā(tu)caivamanupakāra-
[ka]syāṅgasyānupapattēḥ sarvatra jyōtiṣṭōmādiṣvapi bhēdanēnaiva tatrāhitāgnērhōmā bhavanti ।</p>
<p><q>nimittāviśēṣāt anāhitāg‍nēḥ kimiti na bhavati ?</q> uttaraṁ---
<q>hōmavidhānāt । na hyāhavanīyē hōmaḥ saṁbhavatīti ।</q> naimittikānurōdhēna nimitta-
saṅkōcaḥ ādhānavat । nātra tirōhitamiva kiñcidasti ।</p>
<p><q>ēvaṁ prāptē'bhidhīyatē---kāryaparyanta ēvāyamadhikāraḥ ।</q> kutaḥ ? <q>darśa-
pūrṇamāsādhikārasyaiva prakr̥tatvāt । niyōgaikyāvagatirna śakyatē'pahantum ।</q></p>
<note>1. ataḥ mā</note>﻿
<pb n="176"/>
asyārthaḥ-bhinnē juhōti iti bhēdanaṁ nimittatayā śrūyatē । na sākṣādadhikāriviśēṣaṇa-
tayā । nimittabhāvastvadhikāraikanibandhanē'nuṣṭhānē'nyathānupapanna iti arthādadhikāri-
viśēṣaṇatā kalpanīyā । darśapūrṇamāsādiniyōgaśca sākṣācchrutādhikāraḥ । tatsannidhau
yanniradhikāramavagamyatē tēnāpi sa ēvānvitaḥ upanīyata iti ēkaniyōgatā tāvadava-
gamyatē । kathaṁ ca sā bhavati ? yadi karaṇōpakāraṁ nirvartayati (iti) nānyathā ।
tēna kāryaparyantatvāddarśapūrṇamāsāṅgamēvēdam ।</p>
<p><q>nanu caivaṁ sati adhikāravirōdhaḥ prāp‍nōti yasmādanyadēvādhikāra-
nimittam ।</q> adhikārasya nimittamadhikāranimittaṁ adhikāriviśēṣaṇaṁ bhēdanam
anyacca kāryaṁ darśaṁpūrṇamāsōpakāralakṣaṇam । svargādikaṁ adhikāriviśēṣaṇaṁ kāryaṁ caikamēva ।
<q>ucyatē । na virōdhaḥ । adhikārō hi adhikāriviśēṣaṇaṁ niyōjyatāmā-
pādayati । niyuktasya ca kāryamavagamyamānaṁ nādhikāraṁ niruṇaddhi ।
tasyaiva tadavagamāt ।</q> yadi kāryaṁ kalpyamānamadhikāriviśēṣaṇamēva nirundhyāt tatō
virōdhāt na kāryamāśrīyatē । avirōdhē tu kāryakalpanā nānupapannā । tasyaivādhikr̥tasya
kāryāvagamāt nādrīyētētyatrāha---<q>jīvanē punaḥ kāryāntarānavagamāt nimitta-
paryantataiva yuktā ।</q></p>
<p>nanu kimiti 1nimittaṁ kāryamavēkṣatē । jīvanē'pi kimiti na kalpyatē ।
atha tu nāpēkṣatē kathaṁ tarhi yatra kāryaṁ svīkriyata ityanēnābhiprāyēṇa pr̥cchati---
<q>atha kasmānna parikalpyatē kāryaṁ ? ucyatē । na niyōgaḥ kalpanāṁ viṣahatē ।
niyōgasiddha‍yaiva caritārthatvāt ।</q> jīvanādhikārē'pi (vi)niyōgaḥ kāryabhūtaḥ
pratīyatē । tēnaiva caritārthatvāt na paraṁ kāryaṁ kalpyatē । <q>pratīyamānaṁ(na)punarnā-
panhōtuṁ śakyatē svārthaviśēṣāt</q> yathā hi---niyōgō'tra sādhyabhūtaḥ pratīyatē tathā
karaṇōpakārō'pi । tēna pratīyamānasyāpahnavō'nupayuktaḥ । yasmāt kāryaparyantō'ya-
madhikāraḥ tasmāt darśapūrṇamāsādhikr̥tasyaiva bhēdanavatō'dhikāraḥ, nāgnihōtrē
jyōtiṣṭōmē vā । adhikr̥tasyōpadēśātidēśayōḥ pramāṇayōrabhāvāt ।</p>
<lg><l>।। 16 ।। vyāpannasyāpsu gatau yadabhōjyamāryāṇāṁ tatpratīyēta ।। 48 ।।</l></lg>
<note>1. nimittakārya</note>﻿
<pb n="177"/>
<p>adhikaraṇamadhyāyasaṅgatiṁ darśayan kasya vyāpattyēti na vidma iti vadannava-
tārayati---<q>vyāpattimatō'psu praharaṇaṁ śrūyatē---<quote>‘vyāpannamapsu praharēt’</quote></q> iti ।
vyāpattimataḥ puruṣasyādhikr̥tasyāpsu praharaṇaṁ śrūyatē । <q>na jñāyatē kasya vyāpatti-
mata iti ।</q> kiṁ tat vyāpannaṁ yasya vyāpattyā vyāpattimān puruṣa iti na jñāyatē ।
yadi vyāpattiradhikāriviśēṣaṇaṁ kathaṁ tarhi vyāpannasyaiva praharaṇam । ēkamidaṁ
vyāpannapadaṁ nādhikāriṇaṁ (karma)viśēṣṭuṁ karma ca 1samarpayitumalamityarthaḥ ।</p>
<p>uttaraṁ-<q>tatkathamityapēkṣāyāmadhikārāvagamāt</q> । asyārthaḥ-karmasamarpaṇārtha-
mēva vyāpannapadamāmnātam । arthāt tasyādhikāriviśēṣaṇatvam । kēna prakārēṇa ?
ucyatē---tadva‍yāpannasyāpsu praharaṇaṁ kathaṁ sambhavati । yadi vyāpattimad‍dravya ēvādhikārī
bhavati ēvamarthādadhikārikalpanāyāṁ na dōṣaḥ । atra ca vyāpannaśabdēna kiṁ grahītavya-
mityajñānamēva pūrvaḥ pakṣaḥ।</p>
<p><q>rāddhāntastu---kiṁ taditi viśēṣānavagamāt yāvatkāryakāraṇatayā
kiñ‍ciddūṣitam ।</q> ētadēva vispaṣṭayati---<q>śiṣṭānāṁ kāryaṁ pratyayōgyaṁ kr̥ta-
mityarthō vyāpannaśabdasya ।</q> yata ēvaṁ vyāpaṁnna atastadapēkṣō'yamadhikāraḥ ।
śiṣṭānāṁ kāryaṁ prati ayōgīkr̥taṁ dravyaṁ yasya tasya vyāpannapraharaṇamiti siddham ।</p>
<lg><l>।। 17 ।। vibhāgaśrutēḥ prāyaścitaṁ yaugapadyē na vidyatē ।। 49 ।।</l></lg>
<p><q>apacchēdē saṁśayaḥ-kimēkaikēnādhikriyatē uta dvābhyāmapīti ।</q> anēna
bhāṣyakārīyasya saṁśayasya kāraṇamupanyastam । yadyēkaikēnāpacchēdēnādhikriyatē tadā
dvayōryugapat apacchēdē prāyaścittaṁ na kartavyam । 2ataḥ dvābhyāmadhikriyatē ।
apacchēdaśabdēna cātra vibhāgaphalā kriyā'bhiprētā ।</p>
<p>saṁśayamākṣipati---<q>nanu ca dūyōḥ kathaṁ saṁbhavaḥ?</q> dvayōḥ apacchēda kriyayōḥ
kathaṁ sambhavaḥ । ēkaikēvētyarthaḥ । samādhattē---<q>ētadēvātra vicāryatē kiṁ yugapat-
kālayōrdvayōḥ ēkatā bhavati, uta tatrāpi ēkakālatāmātramēva । ēkaikaiva
tatrāpyadhikārahēturiti ।</q> asyārthaḥ-phalapradarśanamukhēnaitadēvātra vicāryatē kimēkasmin
<note>1. samāpayituṁ</note>
<note>2. atha-mā</note>﻿
<pb n="178"/>
kālē ēkaivāpacchēdakriyā puruṣadvayasamavāyinī bhavati । tataśva tasyā ēkēna vyapadēṣṭu-
maśakyatvāt anyatarasya vyapadiṣṭē cāpacchēdē prāyaścittavidhānānna bhavitavyaṁ
prāyaścittēna uta apacchēdakriyē nirapēkṣayōrēva puruṣayōḥ pratyēkaṁ parisamāptē ।</p>
<p>yadi paramēkakālamātravartinyau tataścōbhābhyāṁ vyapadiṣṭāvapacchēdau yugapat dvausta
iti bhavitavyamēva prāyaścitēnēti ।</p>
<p><q>tatra pūrvapakṣavādī kālaikyādēkamēvāpacchēdaṁ manyatē ।</q> kālaikyanibandha-
nō'yaṁ bhramaḥ ēkaivēyamapacchēdakriyā puruṣadvayasamavāyinīti manyatē । ēkadravyamaguṇaṁ
karmēti ca prakriyāmātraṁ padārthavidāmityavalōpaḥ, anyatarēṇa puruṣēṇa vyapadēṣṭumaśa-
kyatvāt ubhayādhiṣṭhānamēkakartr̥tvam । tasmāt dvābhyāmēvāyaṁ vyapadiśyatē ।<p>
<p>anyatarēṇa puruṣēṇa vyapadiśyamānō'pacchēdaḥ adhikārahēturityuktam । atō na
yaugapadyē'dhikāraḥ ēkayaiva kriyayā'numitayā phalōpapattēḥ na kriyāntarānumānē kāraṇa-
mastīti gūḍhō'bhiprāyaḥ ।</p>
<p><q>atrōcyatē---na dvābhyāṁ vyapadēṣṭuṁ śakyatē'pacchēdaḥ dva‍yadhiṣṭhānā
apacchēdakriyā ēkā na bhavati, itaranirapēkṣatvāt kartr̥bhāvasya ।</q> tasmādi-
tarētarayuktayōḥ kartr̥tvamiha na bhavati । kartr̥tvābhiprāyēṇa nirapēkṣatōktēti siddhāntyabhi-
prāyamabuddhvā cōdayati---<q>kathaṁ punarapacchēdō na dvitīyamapēkṣatē ।</q> apādānabhūta-
dvitīyānapēkṣā'pacchēdakriyaiva nōpapadyata iti bhāvaḥ ।</p>
<p>uttaraṁ---<q>apēkṣata ēva dvitīyamapacchēda iti sanmātratayā'pādānatvēna ।
na tu vyapadēśyasya ।</q> tathā na kartr̥tayā'pēkṣatē । vyapadēśaścātra kartr̥tayā'pēkṣatē ।
vyapadēśaścātra kartr̥bhāvēnēti । vyapadēśyavyadēśatāniṣēdhēna kartr̥tvaṁ niṣēdhati ।</p>
<p><q>kathaṁ punaḥ pratyēkamubhayasaṁpādyē dvē kriyē kathyētē ? ucyatē । ēkaikā-
pacchēdadaśāyāṁ yādr̥śamēkaikagatatatphalaṁ dr̥ṣṭaṁ tathābhūtamēva dvayōrapi avagamyata
iti dvayōrapi kriyānumānamaviruddham ।</q> ataḥ samarthitamidaṁ bhagavataḥ kāśyapasya
sūtraṁ <quote>“ēkadravyamaguṇaṁ saṁyōgāvibhāgēṣvanapēkṣakāraṇaṁ karma”</quote> iti । (1-1-17)
karmalakṣaṇam । tasmāt yugapajjñāpitāyāmapi siddhamēkaikasyādhikārahētutvaṁ tattaddhaviḥ
prati ।</p>
<lg><l>।। 18 ।। tatra vipratiṣēdhādvikalpaḥ syāt ।। 51 ।।</l></lg>﻿
<pb n="179"/>
<p>idamidānīṁ cinyatē । kiṁ naimittikayōrvikalpaḥ uta samuccaya iti ।
yadā sthitaṁ yaugapadyē(na) nimittadvayamastīti tadā naimittikadvayē cintōpapadyatē kiṁ
samuccayaḥ uta vikalpa iti । tatra virōdhāt vikalpa iti vadāmaḥ ।
sarvasvādākṣiṇyayōḥ virōdhāt yugapadupasaṁhartumaśakyatvāt vikalpa ēva nyāpya iti
rāddhāntaḥ । <q>atha kasmāt tadanurōdhēna naimittikāṅgadvayānurōdhēna nāvr̥ttiḥ
kalpyatē pradhānasyaiva, tēna dvayamapyupasaṁhariṣyatē ।</q></p>
<p>pariharati---<q>nāṅgānurōdhēna ।</q> atha kasmāt dvirna pradhānasyāvr̥rttiryuktā ? ।
pradhānaṁ hi aṅgasya prayōjanaṁ nāṅgaṁ pradhānasya । tēnāṅgānurōdhēna pradhānasyāvr̥ttirnōpapadyatē ।
aṅgatā caivaṁ vidhānāt naimittikānāmuktā vācanikyāṁ punaḥ tatō dvitīyaṁ naimittikaṁ
bhaviṣyatīti cēt । nēti [brūmaḥ nā] pacchēdē(ḥ) [prāyaściyōḥ] samuccayaḥ, prathama-
prayōgāṅgatvēna(ā) nirjñānāt । yadēva hi prathamaprayōgāṅgatayā vijñātaṁ tadēva punaḥ
ta(tra)tra kartavyam, na prathamaprayōgē dvayōraṅgatā, kintvēkasyaiva । tēnāṅgatvād‌dvitīyasya
punasta(āva)[trāpya]pyananupravēśaḥ ।</p>
<p>nanu yathā vrīhiyavayōrdvayōrapi viniyōgādaṅgatā tathēhāpi dvayōraṅgatā kimiti
na bhavati iti atrāha---<q>prayōgē'pyadhikāradvārā viniyujyatē na karmaṇītyuk‍ta-
mabhyudayēṣṭyadhikaraṇē ।</q></p>
<p>yatpunaḥ nimittasambandhēnādhikāriṇamāśritya vidhīyatē tatprayōgāṅgatayaiva
vidhīyatē । na ca prayōgē dvayōranupravēśasaṁbhavaḥ । karmaṇi tu viruddhānāmapi sambhavō
bhavatyēva prayōgabhēdāśrayatvēna । tasmādvikalpaḥ । ēkaikasya viniyōgādēkāṅgatēti ।
sō'yaṁ śāstravikalpaḥ ।</p>
<lg><l>।। 19 ।। paurvāparyē pūrvadaurbalyaṁ prakr̥tivat ।। 54 ।।</l></lg>
<p><q>kēyamatra bādhacintā ।</q> anēnāsaṅgatiruk‍tā । <q>ayuktā ca sā</q> । anēna
yuktiśūnyatōktā । adhikārē tāvadbādhasyānavasara ēva । tēnātrēyaṁ cintā'saṅgatā ।
<q>kathamayuktā ?</q> uttaraṁ---<q>śāstrārthāvadhāraṇakālē hi bādhaścintyatē । adhi-
kāradvārakamiṁda bādhacintanam । tacca prayōgē । na caikasmin prayōgē
viruddhadvayasyāvakāśō'sti tēna śās‍trārthāvadhāraṇāyaivēyaṁ cintā । kō
bādhyatāmiti । na punaravadhr̥tē śāstrārthē bādhaścintyatē dāśamikamiva ।</q>﻿
<pb n="180"/>
tathāpi kathamayuktatētyatrāha---<q>śāstrārthāvadhāraṇakālē hi nātra paurvāparyamasti
ēkaikasya śāstrasya svārthabōdhakatvāt prayōgē tu ।</q> tatprayōgē ca śakyāśakyatvē
kr̥tākr̥tatvē ca । atra tantraṁ prasaṅgō vā । ēkagranthēnāha---yuktaṁ tāvat kr̥tā-
kr̥tatvē tantraṁ prasaṅgō vā । tantraṁ na prasaṅga iti śakyatē vak‍tuṁ kr̥takr̥tyatvēna
hi tantraṁ bhavati । prasaṅgaśca punaraśaktēḥ ।</q> aśaktiścātra na cintyatē । nanu mā
(bhūt) bhūtāṁ tantraprasaṅgau bādhō bhaviṣyatīti । atrāha---<q>bādhō'pi cāvadhr̥tē śāstrārthē
naivōpapadyatē</q> tasya bādhitumaśakyatvāditi tr̥tīyē uktam । upasaṁharati---<q>tasmādanya
ēvāyaṁ prayōga[ā]śaktijaḥ prayōgabādhaḥ । sa cādhikārē na saṅgataḥ yatō'yaṁ
prayōgabādhaḥ ।</q> tasmānnāyaṁ śāstrārthasya prāptasya bādhō na viniyōgō bādhyatē ।
nāpyaprāptatvaṁ1 śakyatē vak‍tuṁ śāstrārthasya yathā tr̥tīyē na prāptiḥ । tantraprasaṅgayōrabhāvaḥ
pradarśita ēva ।</p>
<p>samarthaṁyatē---<q>bhavatyayamanya ēva bādhaprakārō na kaściddōṣa iti ।</q>
ākṣipati---<q>kaḥpunarasyādhikārē prasaṅgaḥ ? ayamasti prasaṅgaḥ---adhikārastu
prayōgāya bhavati na karmajñānāya ।</q> jñātē hi karmaṇyadhikriyatē । tēnādhikāra-
dbārakamidaṁ prayōgāntaraṁ vidhīyatē ityatraiva cintitatam ।</p>
<p>nanu yadyapi prayōgāyādhikāraḥ tathāpi adhikāraśāstrārthāvadhāraṇakālē naiva
paurvāparya[ma]syāsti । tasmiṁścāsati kathaṁ bādhaḥ । maivaṁ bōcaḥ, adhikāraśāstraṁ hi
pratiprayōgamāvartatē । karmajñānaśāstravat sakr̥dēvāvagatārthō bhavati । yasya ca prati-
prayōgamāvr̥ttiḥ tasya pratiprayōgamēva śāstrārthāvādhāraṇa2naiva paurvāparyē sati prayōgōpapattau,
prayōgadaśāyāṁ tayōraśakyaviṣayaṁ yat dvayōradhikāraśāstrayōḥ ghaṭata ēvārthāvadhāraṇē
bādhyatā(mi)iti ।</p>
<p><q>atra pūrvaṁpakṣavādī anupajātavirōdhitayā pūrvasyaiva satyārthatāṁ mēnē ।</q>
anupajātō virōdhō yasya tasyaiva satyārthatā । uttarasya tu tadviruddha ēvārthō nātmānaṁ
labhatē । <q>rāddhāntavādī tu manyatē---uttarasyāprāptāvayaṁ hētuḥ pūrvasyānupajāta-
virōdhitā ।</q> 3prāptirhi uttarasya anupajātavirōdhitāṁ pūrvasya viruṇaddhi na punaḥ
prayōgam । iha ca na prāṅnirōddha‍uṁ śakyatē nimittasya vidyamānatvāt । aśaktē tu
<note>1. aprāptatvē-mā</note>
<note>2. raṇaṁ</note>
<note>3. aprā-mā</note>﻿
<pb n="181"/>
prayōgaḥ paraṁ nivartatē । tataścōttara ēva prayōgaḥ pūrvasya bādhakō yuktaḥ । aparaḥprayōgaḥ
pūrvamabādhitvā (anēna) na pratyētu śakyatē na punaḥ pūrvaḥ paramabādhitvaiva na pratīyatē ।
atō'nupajātavirōdhitaivātra prayōgē bādhyatvē hētuḥ upajātavirōdhitā bādhakatvē ।</p>
<p>nanu pūrvādhikārē bhūtē uttarādhikāraśāstramēva[na]pravartatē ityatrāha---<q>pratiprayō-
gāvadhāraṇīyaṁ</q> cādhikāraśastramityuktam । ataḥ kālatō'pi yatrāvadhāraṇaṁ daśamē
tatrōpajātavirōdhitaiva bādhakatvē hēturiti darśitam ।</p>
<p><q>yadyupajātavirōdhitayā'yaṁ bādhaḥ tadā dāśamika ēvāyaṁ bādha iti
punaratrāsaṅgatiḥ</q> । pariharati-<q>satyaṁ hētuḥ na punardvārataḥ</q> । upajātavirōdhitā yō'yaṁ
bādhē hētuḥ sā tulyē tu dāśamika ēva syāt dvārantu(stu)bhinnam । tatra hi prayōjyāva-
dhr̥tiḥ dvārē hētuḥ । iha na prayōgāvadhr̥tiriti viśēṣaḥ । prayōjyāvadhāraṇaṁ prayōjyē'pi
tatra kr̥takāryatayā prayōjyāntaraṁ bādhatē । prayōgaḥ prayōgāntaraṁ aśaktēḥ, adhikārā-
śrayā ca cōdanā prayōgaviśēṣaḥ । cōdanā karmasvarūpacōdanēti pradarśitam । tēnē-
haivāyaṁ bādhaścintanīya iti sarvamupapannam ।</p>
<p>tadayamatra saṁkṣēpārthaḥ - pūrvaprayōgaviśēṣaḥ sa tasminnēva prayōgē vidhīyatē pratipakṣā-
bhāvāt uttaramapi vākyabalēna prayōgāntaraṁ pūrvōpamardēna viviyujyata iti prāptabādha
ēvāyam । yathā daśamē'syāntarbhāvō na bhavati tathā'nantaramēvōktamiti ।</p>
<lg><l>।। 20 ।। yadyudgātā jaghanyaḥ syāt punaryajñē sarvavēdasaṁ dadyāt
yathētarasmin ।। 55 ।।</l></lg>
<p>pūrvaṁ pratiharturapacchēdē sarvavēdasadakṣiṇē prayōgē prāptē <q>paścādudgāturapacchēdaḥ
tasya balīyastvamuktam anantarādhikaraṇē । adākṣiṇyaṁ cāsya prayōgasya
naimittikaṁ; punastataḥ pūrvavaddakṣiṇādānaṁ ca</q> । anēna bhāṣyōktaviṣayaḥ spaṣṭīkr̥taḥ ।</p>
<p>tatra saṁśayaḥ । <q>tatra tad‍dadyāt yatpūrvasmin dāsyan syāditi vacana-
balāt kiṁ pratiharturapacchēdanimittakaṁ sarvavēdasaṁ dadyāt uta prakr̥tamēva dvādaśa-
śatamiti</p> । anēnāpi saṁśayaḥ spaṣṭīkr̥taḥ ।</p>
<p><q>tatra pūrvapakṣavādī kratunimittakaṁ svābhāvikaṁ dāsyannityucyata iti
manvānō dvādaśaśataṁ dadyādityuktavān</q> । asyārthaḥ-yat pūrvasmin prayōgē
<pb n="182"/>
dēyatvēna prāptaṁ taddēyamityuktē yatsvābhāvikaṁ dēyaṁ tadēva pratīyatē nirapēkṣatvāt ।
na naimittikaṁ nimittasāpēkṣatvāt । sāpēkṣanirapēkṣayōrhi nirapēkṣē pratītiḥ śīghratarēti
svābhāvikadvādaśaśatamēva punastatō dātavyam ।</p>
<p><q>rāddhāntastu prayōgābhiprāyaṁ dāsyannityucyatē, na karmābhiprāyam
asyārthaḥ-1atra pūrvasminnityanēna pūrvaśavdēna na karmōcyatē ēkatvāt karmaṇaḥ pūrvā-
paravyapadēśābhāvāt । kintu prayōga ucyatē । tēnāyamarthaḥ-yatpūrvasmin prayōgē
dātavyaṁ taddadyāditi । pūrvaprayōgē ca prakr̥tikarturapacchēdanimittakaṁ sarvavēdasamēva tēnō-
ttarasyāṁ kratau dēyam</q> ।</p>
<p><q>nanu ca pūrvadānābhiprāyamētat, tatra dvādaśaśatamapyasti । yatkila
pūrvadānē dēyaṁ tadabhiprētyēdamucyatē yatpūrvasmin dāsyan syāt tad‍dadyāt
iti</q> । tatra pūrvaṁ dēyaṁ dvādaśaśatamapyasti । pūrvaṁprayōgē hi viniyōgatō dvādaśaśata-
mapyasti sarvavēdasaṁ ca । ataḥ kathaṁ sarvavēdasasyaiva dakṣiṇātvam ।</p>
<p>pariharati---<q>yadyapi dvayamasti tathāpi dvayōranugrahāt sarvavēdasamēva</q> ।
tasmin dīyamānē dvayamapi dattaṁ bhavati । dvādaśaśatādapyadhikābhiprāyaḥ sarvavēdasa-
śabda uktaḥ । tēnōbhayānugrahaḥ । ūnē hi ubhayānugrahō na bhavēt । ētaccātrābhyupa-
gamyavādamātraṁ tathāpīti vacanāt । mūlayuktimāha---<q>na cātra pūrvatāmā-
tramabhiprētam । kintu svaprayōgābhiprāyaivēyaṁ pūrvatā sā ca sarvavēdasa-
dakṣiṇaiva</q> । asyārthaḥ---yasyaiva prayōgasya yaḥ punaḥ stutiḥ sa ēvātra prayōgaḥ
pūrvaśabdēnōktaḥ na pūrvatāmātram । dvādaśaśataprayōgaśca pūrvataḥ । tadupamardēna tu
pratiharturapacchēdanimittakaḥ parataḥ sarvavēdasadakṣiṇaḥ prayōgaḥ । tasyaivēyaṁ punaḥ stutiriti
sarvavēdasamēva dēyam ।</p>
<p><q>nanu sāpi sarvavēdasadakṣiṇā tatra bādhitā</q>[na]kintu pūrvaprayōgē bādhitā
(na punarastīti yuktē prayōgē) tatra taddadyāditi vacanāt sarvathā na bādhitā kintu
pūrvaprayōgē bādhitā punastatō dēyā । tasmānnātra naimittikaṁ bādhitam । kālamātrasya tu
apahāṇyā pūrvaprayōgē dakṣiṇā sā[na]tadānīmēva dēyā । kintu punastutau dēyā iti
<note>1. yatra-mā</note>﻿
<pb n="183"/>
kālamātrasyōtkarṣaḥ । na dakṣiṇābādhaḥ । tataśca yaiva sā prāgbhāvī pratiharturapacchēda-
nimittā saivōtkr̥ṣya dātavyēti ।</p>
<lg><l>।। 21 ।। ahargaṇē yasminnapacchēdastadāvartēta karmapr̥thaktvāt ।। 56 ।।</l></lg>
<p><q>prayōgaviṣayatvādadhikārasya dvādaśāhaviṣayaṁ ca (yaśca) ēkaṁ prayōgaṁ
manvānaḥ sarvāvr̥ttiṁ pūrvapakṣavādī manyatē । punaryajñēna yajēta iti prayōga-
viṣayō'yaṁ naimittikō'dhikāraḥ prayōgasyāvr̥ttimāha</q> dvādaśā[hā]<q>tmakaścāya-
mēkaprayōgaḥ iti</q> tasyaivāvr̥ttiriti pūrvapakṣavādyāha । <q>rāddhāntastu---karmaviṣaya-
tvādadhikārasya dvādaśāhē ca karmabhēdāt pratikarma naimittikamiti karmaṇa
ēvāvr̥ttiḥ na karmagaṇasya</q> । yasminnimittamupapadyatē tadīya ēva prayōgaḥ punarāvartatē ।
ēkakarmaṇi cēdaṁ nimittaṁ, na karmagaṇē dvādaśāhē । ēkaikānāṁ karmaṇāmavāntaraprayōgāśca
bahava ēva, tēna karmaṇa ēkasyaiva prayōgāvr̥ttiḥ na karmagaṇasya ।</p>
<p>akṣarārthastu---karmaviṣayatvādadhikārasya adhikriyatē'nē'nēnēti vyutpattyā nimitta-
madhikāraśabdēnōcyatē । ataḥ karmaviṣayatvamadhikārasyaivōktam ।</p>
<p><q>iti r̥juvimalāyāṁ ṣaṣṭhādhyāyasya
pañcamaḥ pādaḥ</q></p>﻿
<pb n="184"/>
<p><q>r̥juvimalāyāṁ</q></p>
<p><q>।। ṣaṣṭhādhyāsya ṣaṣṭhaḥ pādaḥ ।।</q></p>
<lg><l>।। 1 ।। sannipātē'vaiguṇyāt prakr̥tivattulyakalpā yajēran ।। 1 ।।</l></lg>
<p><q>idānīmidaṁ śrūyatē</q>-adhikr̥ta viśēṣāṇāṁ <q>śrūyatē । tatra bahukalpēṣu karmasu
samānakalpānāmēvādhikāraḥ uta bhinnakalpānāmapīti</q> । anubhāṣitamākṣipati-
nanu cādhikr̥taviśēṣaśravaṇē saṁśaya ēva nāsti</q> । va[ā]siṣṭhādayō'pyadhikr̥tatvēnaivātra
sambadhyantē, na kartr̥tayā prathamōpanipātitvādadhikārasya । tataśca nārāśaṁsakalpēnaiva
tēṣāmadhikārasiddhiriti । itarēṣāṁ tanūnapātkalpēnēti samānakalpānāmēvādhikārō
yuktaḥ । na bhinnakalpānāṁ vaiguṇyāt । samādhattē---<q>satyaṁ kratvarthānapāyādbhavati
saṁśayaḥ</q> । asyārthaḥ---<q>prayājādayastāvatkratvarthā ēva । na puruṣārthāḥ । kratōścaitadubhaya-
maṅgam । tataścaikānuṣṭhānē'pi kratōravaiguṇyam । avaiguṇyē va kratōradhikārasiddhirapyadhi-
kr̥tānāmiti । atra cōdayati-<q>kratvarthānapāyē kathaṁ punassaṁśayaḥ</q> yāvatā bhinnakalpā-
nāmapyadhikāra ityayamēva pakṣaḥ śrēyāniti ।</p>
<p>uttaraṁ---<q>satyaṁ na saṁśayaḥ</q>, viparyayamēva pūrvapakṣavādī manyatē । kathaṁ ?
kratvarthaścēnnāpaiti na vaiguṇyaṁ śakyatē vak‍tum । vaiguṇyāccādhikāravidhātaḥ svamanīṣi-
kayā । asmiṁśca pakṣē vasiṣṭhādiśravaṇamanuvādamātram । kratōrvasiṣṭhādisambandhitvāt ।
yataḥ kratōrēkōpādānatvē'pi avaiguṇyēnāyaṁ pūrvaḥ pakṣaḥ । ēvaṁ ca sati kāryasiddhiḥ
sāmānyamātratayā śirōvaditi pradarśitam । yathā r̥tapēyē ghr̥tavratavidhānāt ghr̥taduhi
nivr̥ttāyāmanyayāpi gavā kāryasiddhiḥ । tathā'nyēnāpi dvitīyēna prayājēnānyaprayāja-
kāryasiddhirityētāvanmātrēṇāśiravaditi dr̥ṣṭāntaḥ ।</p>
<p>nanu aṅgāntarānupasaṁhārē vaiguṇyamityatrāha---<q>kāryārthatvādupadēśōpa-
saṁhārasya tasya kāryasiddhāvanupasaṁhārē'pi adōṣa iti</q> । yadvā ubhayasaṁbhavē
naikamapi nimittaṁ bhavatīti br̥hadrathantaravaditi pradarśitam । bhinnakalpōdayapuruṣasambhavē
vasiṣṭhādayō viśvāmitrādayaśca nimittaṁ na bhavanti ēkaikasya nimittatvāt । <q>yathā
br̥hat rathantaraṁ ca pratyēkaṁ nimittamiti ēkasya na nimittatvamiti
naimittikavyāghātaḥ</q> । ayamabhiprāyaḥ---upadēśē'pi tāvadanupasaṁhāra uktaḥ । yadvā
<pb n="185"/>
upadēśa ēva bhinnakalpānāṁ puruṣāṇāṁ samāhāraḥ nāstīti । kēna punarviśēṣēṇā-
śiravaditi yasmāt yajamānasammitaudumbarī bhavati ityupanyastam । atrāpi
kāryasiddhistulyaiva । uttaraṁ---<q>satyaṁ, kintu parihārē'bhyadhikā śaṅkā'sti</q> ।
tāmanēna dr̥ṣṭāntavyājēnōpanyasya parihartuṁ bhēdēna punarupanyāsaḥ । kā punarasau ? tāmāha---
<q>kārakatayaiva kimiti yajamānaśabdō na pravartatē <quote>‘r̥tvigvat’</quote> tēna(na)kratva-
ntaragatēnāpi yajamānēna sammānaṁ prāp‍nōti</q> । yadā svāmitayā yajamānaśabdō
vartatē tadā katvantaravartinā sammānaṁ na bhavati । tasyāsvāmitvāt । kartr̥mātraparigrahē tu
tasyāpi kartr̥tvāt tēnāpi sammānaṁ śakyatē kartuṁ tannirākaraṇārthaṁ dr̥ṣṭāntāntarō-
pādānam ।</p>
<p>nirākaraṇamāha---<q>na kartr̥mātratayā grahaṇam adhikr̥tamukhēnōpādāna-
sambhavāt । adhikārapūrvakamēva kartr̥tvamiti tatpurassaramēva kartr̥tvaṁ parigr̥hyatē</q> ।
tēnādhikr̥tēna sammānaṁ kartavyamiti na kratvantaragatayajamānāntaraparigrahaḥ ātmanēpadānu-
grahācca svāmyēva grāhyaḥ । na kartr̥mātram । atō'dhikr̥tō yajamāna iti । sthitam ।
upādēyatvāt sammānaṁ prati bahavō na kurvantīti viśēṣō dr̥ṣṭāntēnōpādānasya । prathamē
punaḥ śirōvaditi vyākhyānē yathā puruṣaśīrṣamupadadhāti iti śravaṇāt smr̥tibādhaḥ ।
tathēhāpi kalpāntarēṇa kalpāntarasya bādhaḥ iti । asminnapyaprāptirēva draṣṭavyā nimittō-
pasaṁhāravat । kratvarthatvē hi śavaśīrṣasya sparśanē na pratiṣēdhaḥ pravartatē । tēna dr̥ṣṭāntē-
nātrāprāptirēva draṣṭavyā । yathā nimittōpasaṁhārapakṣē prāptau ca kalpāntarasya pramāṇaṁ
nāstīti ayuktō'yaṁ pakṣaḥ । ata ēvāparitōṣāt dvitīyā vyākhyā kr̥tā ।</p>
<p><q>atrābhidhīyatē---nēdamāśiravaditi śakyatē vak‍tuṁ, nāpi nimittōpa-
saṁhāravat</q> । ētaduktaṁ bhavati-nāpi nimittōpasaṁhāravadaprāptiḥ, nāpyāśiravaditi kr̥ta-
kr̥tyatā sambhavati । kathaṁ tarhi ? adhikr̥taviśēṣaṇaṁ hi ētat vasiṣṭhādīnāṁ bhr̥gūṇāmiti
ca । tathāpi kimityāha---<q>adhikāradvāraṁ ca prayōgē karmasvarūpē sambhavati-
tyuktam</q> । adhikr̥tasambandhēna prayōgaviśēṣō'yaṁ vidhīyatē na karmasvarūpam । tathā
ca prayōgē kr̥takr̥tyatāprāptirapi nāstīti samānakalpānāmēvādhikāraḥ ēkaprayōgatvāditi
sthitam ।</p>
<lg><l>।। 2 ।। vacanāt‍tu dvisaṁyōgastasmādēkasya pāṇitvam ।। 12 ।।</l></lg>﻿
<pb n="186"/>
<p>rājapurōhitau sāyujyakāmau yajēyātāmiti śrūyatē । tatra saṁśayaḥ---kiṁ
samāsārthāt dvivacanaṁ uta prātipadikārthāditi । yadi samāsārthadvitvē dvivacanaṁ tadā
rājñaḥ purōhitau dvau yajēyātāṁ (uta)prātipadikārthadvitvē tadā rājā purōhitaśca
yajēyātāmiti ।</p>
<p><q>nanu itarasminnapi pakṣē samāsārthādēva dvivacanaṁ dvandvō'pi hi samāsa
ēva</q> । uttaraṁ-<q>satyaṁ samāsaḥ na tu samāsārthē dvivacanaṁ, samāsināvēva dvivaca-
nārthēna sambadhyētē itarētarayuktau</q> । itarētarayōgē hi dvayōrdundvaḥ । tatra samāsa-
vartibhiḥ padaiḥ svārthāḥ itarētarayuktā ēva pratipādyantē । na punaḥ padadvayēna kaścidarthaḥ
pratipādyatē । yadgataṁ tad‌dvitvaṁ hi vacanēnōcyatē । yatra punaḥ samāsārtha ēva dvivacanaṁ
tatraikavacanamēva bhavati । yathā samāhārē । samāhārē hi yō dvandvaḥ tatra samāhniyamāṇa-
marthadvayaṁ samāhāralakṣaṇārthamucyatē । tataśca tasyaikārthyāt ēkavacanamēva bhavati samāhārē ।
samāhārē hi yō dvandvaḥ tatra samāhriyamāṇē(ma)rthē dvivacanagrahaṇaṁ dvivacanōpalakṣaṇārtham ।</p>
<p>nanvēvamitarētarayōgasyāpi ēkatvādēkavacanaṁ prāpnōti । na ca dr̥śyatē,
kē[tē]nābhiprāyēṇa pr̥cchati---<q>kimita itarētarayōgō na samāsārthaḥ</q> yēna tatraika-
vacanaṁ na bhavati । atha samāsārthē'pi tasminnēkavacanaṁ na bhavati samāhārē'pi na
syāditi bhāvaḥ । uttaraṁ-<q>na samāsārtha iti brūmaḥ upādhimātraṁ hi sa tadā bhavati
samāsināvēvētarētarayuktaḥ [ktau] samāsārthaḥ samāsasaṁjña</q>kābhyāṁ padābhyāmucyatē ।
yata ēvētarētarayōgē samāsināvēvōcyētē, ata ēva ca yugapadadhikāraṇatā ēkaśēṣaśca
ēvaṁvidhaviṣaya ēva na samāhāraviṣayaḥ ।</p>
<p>kathaṁ punaryugadapadhikaraṇavacanatā ? na tāvat vācakavr̥ttyā, sambandhagrahaṇā-
bhāvāt । padāntaraprayōgavaiyarthyācca । na ca lakṣaṇāvr̥ttiḥ sambhavati anupapattērabhāvāt ।
svārthahānaprasaṅgācca । atrōcyatē । lakṣaṇāvr̥ttyā yugapadadhikaraṇavacanatā । tathā
hi - dhavakhadirau hi cchindhi ityatra dhavaśabdō dhavamātraṁ bravīti sa dhavārthaḥ, khadira-
sahitāṁ svāvasthāṁ lakṣayati avasthāvasthāvatōḥ sambandhāt । dvivacanaśravaṇaṁ cānupapadya-
mānaṁ lakṣaṇāhētuḥ । tarhi prātipadikārthadvitvē sambhavati । na ca dvandvē padadvaya-
vyatirēkī dviśabdō'sti । samāsapadē ēva sahitāvasthasvārthamātrapratipādanaparē । tadā
tayōrapi pratyēkaṁ dvitvābhāvāt kimāśritya ghaṭatāṁ dvivacanam । yadā tu samāsapadē
itarētarayuktasvārthapratipādanaparē bhavataḥ, tadā tathābhūtayōrarthayōḥ dvitvaṁ samavētamiti dviva-﻿
<pb n="187"/>
canōpapattiḥ । samāsē tu pratyēkapadābhihitayōrarthayōḥ samāhāralakṣaṇatvādupapannamēka-
vacanamiti na yugapadadhikaraṇavacanatāyāṁ pramāṇamasti । ēkaśēṣē ca tantrābhidhānāt[na]
parasparasahitārthapratipattiḥ । itarētarayōgē ca parasparasahitārthapratipattiriti tadapabā/?/da
ēkaśēṣaḥ tadviṣaya ēva, na samāhāraviṣayō dvandvaḥ pakṣē ।</p>
<p>yadā yugapadadhikaraṇabalāt idamāpadyatē uktēna nyāyēna sahitavacanatā, ēvaṁ
cēt purōhitārthagatamēva dvitvaṁ nyāyyam । anyathā hi purōhitaśabdō rājanyapi
syāt । tatra lakṣaṇāprasaṅgaḥ syāt । kathaṁ punarēkasminnēvōccāraṇē purōhitē rājani ca
vartamānaḥ purōhitaśabdō lakṣaṇayā vartata iti śakyatē vak‍tum । <q>purōhitē tu śrauta
ēva saḥ । na ca śrautō lākṣaṇikaśca sakr̥duccāritō bhavati</q> । pariharati---<q>satyaṁ
yugapadadhikaraṇaśravaṇabalādidamāpadyatē । uktēna nyāyēna yadā sahitāvasthā-
lakṣaṇatvēna yugapadadhikaraṇaṁ tadā śrautē lākṣaṇikē ca tātparyaṁ bhavati</q> ।
paramārthataśca yanna śrautārthaḥ lākṣaṇika ēva । tathā ca darśitaṁ dhavasvadirau cēti । na hi
yugapadadhikaraṇavacanatāṁ vinā dvivacanamupapadyatē । ataḥ śrautē saṁbhavatyapi lakṣaṇāmaṅgī-
kr̥tya hēyatvēnāyaṁ pakṣaḥ upanyasyatē । yadyapi purōhitārthō'pyasti tathāpi lakṣaṇā
prāpnōtīti । anēna dōṣēṇa pūrvapakṣavādinā hēyatvēnāyaṁ dvandvapakṣa upanyastaḥ ।</p>
<p><q>nanu vasānau iti dvitvaṁ puṁstvaṁ ca ēṣaśabdō vyabhicarati ēvamatrāpi
purōhitadvitvaṁ caiṣaśabdō na vyabhicaratīti</q> dvitīya'rthē pratipādakatvāt
naiva lakṣaṇāprasaṅga iti । pariharati---<q>vacanābhiprāyaḥ । taduktaṁ puṁstvaṁ dvitvaṁ ca
aukārāntadvivacana na vyabhicaratītyuktam</q> । na prātipadikābhiprāyam ।
prātipadikasya hi yugapadadhikaraṇatvēna vinā dvivacanānupapattiḥ । yathā rājapurōhitaṁ
cēti । tēna yatra dvivacanaṁ tēna prātipadikēna itarētarayuktaḥ svārthaḥ pratipādanīyaḥ ।
na ca lakṣaṇāṁ vinā tadupapadyatē । tasmātsuṣṭhūcyatē lakṣaṇēti । lakṣaṇātvē hēyō'yaṁ
pakṣa iti pūrvaḥ pakṣaḥ ।</p>
<p><q>nanu ṣaṣṭhīsamāsapakṣē'pi rājaśabdō lākṣaṇika ēva ṣaṣṭha‍yarthalakṣakatat</q> ।</p>
<p>pariharati---<q>bhavati । kā nō hāniḥ? purōhitaśabdamaṅgīkr̥tya lakṣaṇā-
tvēna na hātavyō'yaṁ pakṣa ityuktam</q> ।</p>﻿
<pb n="188"/>
<p>nanu ca ṣaṣṭhīsamāsapakṣē'pi tasya lakṣaṇātvamanyaparatvādityāha---<q>uttarapada-
pradhānō'yaṁ ṣaṣṭhīsamāsa iti</q> ।</p>
<p><q>ēvaṁ prāptē'bhidhīyatē---satyamēvam । kintu ēkatvāt purōhitasya
ṣaṣṭhīsamāsē'pi dvivacanānupapattirēva sambandhiśabdatvāt purōhitaśabdasya
dvayōḥ sambandhitvēnābhāvāt</q> । asyārthaḥ---purōhitaśabdō'yaṁ sambandhiśabdō-
'yam । na caikasya rājñō dvō purōhitau sambandhinau sambhavataḥ । tēna ṣaṣṭhī-
samāsē'pi arthābhāvāt dvivacanānupapattirēva । tēna varaṁ lakṣaṇaivāśrīyatāṁ dvivacanōpa-
pattyartham ।</p>
<p>nanu ca viniyōgadarśanāt dvau purōhitau bhaviṣyataḥ yathā añjalividhānāt
dvau hastau vyāpāryētē tatrāha---<q>yatpunarañ‍jalivat ityuktaṁ tadatra na sambhavati ।
asambandhitayaiva dvitīyasya sambandhinō'bhāvāt । purōhitaṁ vr̥ṇīta ityēka-
vacanaśravaṇāt</q> । nanu bhavatu sambandhiśabdaḥ purōhitaśabdaḥ kāryāntarē'pi niyōga
ēva sambandhitāmāpādayiṣyati । yō yasya rājñaḥ tāni tāni karmāṇi karōti sa tasya
purōhitō bhavati iti sambandhidvayasambhavāt tatrāha---<q>utpattiśca sambandhē hētuḥ na
kāryē viniyōgaḥ ētadapēkṣatvādviniyōgasya</q> । asyārthaḥ-paraṇōtpannaḥ purōhitō
bhavati na punaḥ kāryāntaraviniyōjyaḥ purōhitatvāpēkṣatvāt kāryāntaraviniyōgasya ।
tadatra saṅgrahārthaḥ-viniyōgataḥ purōhitatvaṁ tasya tu varaṇēnōpasaṅgrahaḥ । tataśca
dvayōrviniyōgadarśanāt dvayōḥ saṅgrahaḥ viniyōgārthatvāt saṅgrahasyēti pūrvaḥ pakṣaḥ ।</p>
<p>rāddhāntastu purōhitasya sataḥ viniyōgānuvr̥ttita ēva purōhitatvam । utpattau ca
ēkavacanaśravaṇāt ēka ēvōtpadyata iti dvayōḥ rājñōḥ sambandhinōḥ purōhitayōḥ
sāyujyaṁ na bhavatīti pradarśitaṁ bhāṣyē । tasmāllakṣaṇaivātra jyāyasī arthasambhavāt ।
<q>liṅgamuktam</q> ।</p>
<lg><l>।। 3 ।। satrāṇi sarvabarṇānāmaviśēṣāt ।। 16 ।।</l></lg>
<p><q>nanu ca sarvavarṇānāmiti nōpapadyatē ārvijyē yajamānaśravaṇāt</q> ।
asyārthaḥ-prakr̥tau brāhmaṇakartr̥kamārtvijyaṁ pratipannam । iha tu ārtvijyē yajamānaḥ
kartr̥tvēnōcyatē <quote>‘yē yajamānāsta r̥tvija’</quote> iti śravaṇāt । yadyabrāhmaṇō'pi satrē'dhi-﻿
<pb n="189"/>
kārī syāt tadā tasyārtvijyē kartr̥tvē sati brāhmaṇakartr̥tvaṁ bādhyēta । brāhmaṇē hyadhi-
kāriṇi na kaścidbādhyatē । nacābādhēnōpadēśōpapattau bādhō nyāyya iti brāhmaṇānāmē-
vādhikārō yuktaḥ satrēṣu ।</p>
<p>na cēyaṁ vacanavyaktiratra cintyatē-kiṁ yē yajamānāḥ ta r̥tvija iti
yajamānōddēśēnārtvijyaṁ saṁskārakatayā vidhīyatē uta ārtvijyē yajamānāḥ kartr̥tvēna
vidhīyanta iti ।</p>
<p>tatra yadi yajamānasaṁskāraḥ tadā ārtvijyaṁ r̥tvigbhirēva kartavyamiti sarva-
varṇānāmadhikārō bhavēt । yadi tu yajamānānāmārtvijyē kartr̥tvavidhiḥ tadā brāhmaṇānāṁ
pūrvōktanyāyēnādhikāra iti । tēna prāpyavacanavyaktyāśrayaṇēna sarvavarṇānāmadhikāraśaṅkā
yuktaiva । na cēyamiha cintā yuktā kartuṁ, adhikāralakṣaṇē'saṅgatatvādviniyōganirṇayasya ।
tasmādasaṅgatatvavādināṁ cintāṁ vinā pūrvapakṣō niryuktika iva pratibhāti ।</p>
<p>ucyatē । <q>ayamabhiprāyaḥ pūrvapakṣavādinaḥ, yathādhikāramaṅgavacanaṁ
tatpūrvakatvāt svayaṁkartr̥bhāvasya</q> । asyārthaḥ-yajamānānāṁ sakāmārtvijyavidhānāt
viniyōgaḥ । yajamānānāṁ yajamānatā ca satyadhikārē । tēna pūrvasiddhādhikārōpa-
jīvitvāt ayamaṅgavidhānasya adhikāravaśēna varṇanam[na] punarētadvaśēnādhikāraḥ ।
adhikāraśca svarūpatastrayāṇāṁ nāma vibhāti । tēṣāṁ cārtvijyē'pi viniyōga iti
upadēśēnātidēśikī brāhmaṇakartr̥tā bādhyatē । tathā ca liṅgaṁ brahmasāmavidhānē
varṇatrayadarśanam ।</p>
<p><q>atrōcyatē</q>-kēna vōktaṁ yathādhikāramaṅgavacanam iti । kintu nādhikārō'dhi-
kārāntaraṁ nivartayituṁ kṣamaḥ bādhakāraṇābhāvāt asāvapyadhikāra ēva brāhmaṇānāmārtvi-
jyamiti brāhmaṇakartr̥katvēnārtvijyaṁ iti śrūyatē । ārtvijyaśabdēna r̥rtvikkarmāṇyucyantē ।
<quote>“yadyat brāhmaṇakarma taduktaṁ....karma hīnēna na kartavyaṁ”</quote> iti smaraṇāt kṣatriyavaiśyayōḥ
niṣidhyatē । nāyamārtvijyē niṣādādhikārō yathā nātikramyatē tathā satrēṣvadhikārō
varṇanīyaḥ । na cātra kratvarthatayā viṣayabhēdēnādhikāradvayāvirōdhaḥ । dvayōrapyadhikārayōḥ
puruṣārthatvāt । yadyapi ca satrēṣu nāṅgāni r̥tvikkartr̥kāṇi tathāpi tānyārtvijānyēva
prakr̥tau tēṣāmārtvijyēna jñātatvāt taddēvatāvat । idamadhikaraṇaṁ ārtvijyē yajamāna-
māśritya varṇitam ।</p>﻿
<pb n="190"/>
<p>yatpunaratra bhāṣyē ārtvijyēna yajamānasaṁskāranirākaraṇaṁ tatpratikarōti---
<q>yadi paramārtvijyaṁ adr̥ṣṭāyaiva cōdyatē svāminām</q> । asyārthaḥ-yadi svāmināma-
dr̥ṣṭāya saṁskārāyārtvijyaṁ cōdyatē tadā ēvaṁ sati satrē sarvēṣāmadhikāraḥ syāt । na ca
tadastītyuktaṁ bhāṣyē । tasmādadhikārānurōdhēna brāhmaṇānāmēva satrēṣvadhikāra iti
siddham । darśanamahīnē caritārtham । tatra varṇatrayasambhavāt ।</p>
<lg><l>।। 4 ।। vāsiṣṭhānāṁ vā brahmatvaniyamāt ।। 24 ।।</l></lg>
<p><q>nanu cēdamadhikaraṇaṁ vacanamadr̥ṣṭvā pūrvapakṣaṁ kurvatāmanārambhaṇīyamēva</q> ।
vaiśvāmitrō hōtēti vacanē sati vāsiṣṭhānāmēva satramiti pūrvapakṣābhāvāt nēdamadhikaraṇa-
mārambhaṇīyamēvētyarthaḥ ।</p>
<p>samādhattē---<q>satyamēvaṁ, kintvatra kalpāntarāśaṅkānirākaraṇāya pūrvapakṣa-
pradarśanam । kā punaratra kalpāntarāśaṅkā ?</q> vāsiṣṭhē brahmaṇi hōtāpi vāsiṣṭha-
samānakalpa ēva bhavatu vāsiṣṭhō vā । ubhayathāpyavaiguṇyāt । tathā hōtaryapi (vi)vaiśvā-
mitra ēva tatsamānakalpō vā bhavatvityāśaṅkatē-<q>dvayōrvacanayōrvidyamānatvāt kalpa-
dvayēna bhavitavyamiti</q> । tannirākaraṇārthamidamadhikaraṇam । na punarvāsiṣṭhānāṁ
tatsamānakalpānāmēvādhikāra iti tannirākaraṇārthamētat । vasiṣṭhavacanasyānyārthatvēna
nirastē vāsiṣṭhē punarhōtraiva niyamō bhavatīti siddhaṁ avāsiṣṭhānāṁ atatsamānakalpānāṁ ca
satram । vaiśvāmitratatsamānakalpānāmēva satramiti ।</p>
<lg><l>।। 5 ।। vihārasya prabhutvādanag‍nīnāmapi syāt ।। 27 ।।</l></lg>
<p><q>kathaṁ punaranāhitāgnyāśaṅkā ? sthitē svāgniniṣṭhaṁ karma kartavyamiti
nyāyē parakīyānāmagnīnāmāhavanīyatvābhāvāt</q> । samādhattē---<q>liṅgadarśanā-
śaṅkayā prasaṅgaṁ manvānasya pūrvaḥ pakṣaḥ</q> । sārasvatē satrē <quote>“pararathairvā ētē
svarga lōkaṁ yanti yē'nāhitāgnayaḥ satramāsatē”</quote> ityanāhitāgnīnāṁ satradarśanāt ।
tathā <quote>“agnayē vivicayē purōḍāśamaṣṭākapālaṁ nirvapēt yasyāhitāgnēranyairagnibhiragnayaḥ
saṁsr̥jyēran”</quote> iti saṁsargadarśanāt । āhavanīyēnaiva kāryaniṣpattērapi anāhitāgnēra-
pyadhikārāśaṅkā ।</p>
<p><q>atrōcyatē---nātra prasaṅga upapadyatē tatkāryāparijñānāt</q> । yadi hi
āhavanīyakāryaṁ jñāyatē tadā parakīyēnāpi tatkr̥tamiti prasaṅgaḥ syāt । na ca
<pb n="191"/>
tajjñāyatē । hōmanirvr̥ttiḥ nāhavanīyakāryaṁ kiṁ tarhi agnidravyamātrasya । liṅgasya
parihāraṁ vakṣyati । 1<q>pātrāṇāṁ punaḥ svaiḥ ityaśravaṇāt pūrvapakṣavādī prasaṅgaṁ
manvānō yasya kasyaciditi bravīti</q> । asyārthaḥ---yathā svāgniniṣṭhakarma kartavya-
miti sthitē prasaṅgō nāsti tadā[thā]tarhi yatra svairiti na śrūyatē nāpi nyāyataḥprāpyatē
tatra prasaṅgēna bhavitavyaṁ yathā pātrēṣu iti । pūrvōpajīvanēnōtthānāt antarāgarbhiṇītvam ।</p>
<p><q>rāddhāntavādī tu satyamatra prasaṅgō vidyatē sa tu dīrghakālatvāt satrāṇāṁ
āyuṣaśca parimāṇājñānāt anyairapi tadarthamutpannaiḥ kr̥tamēva tadbhavatīti pātrā-
ntarōpādānamēva nyāyyamiti । manyata iti sambandhaḥ</q> ।</p>
<p>satyamatra prasaṅgō vidyatē sa tvayuk‍ta iti vākyaśēṣaḥ । kutaḥ ? dīrghakālatvāt
satrāṇāṁ, āyuṣaśca parimāṇājñānāt kadācit satrēcēt pravr̥ttē vyāpadyēta yō'tra
sthāyī tasya pātrāṇāṁ satrē vyāpr̥tānāṁ pratipattilōpaḥ syāt । pratipattau vā satra-
kriyāvaiguṇyam । anyairapi ca satrārthamupāttaiḥ satraṁ kr̥tamēva bhavati ityanayā rāddhānta-
vādī manyata iti yōjyam । ādhastyasya <q>liṅgamuktam prāyaścittamāpadi syāditi</q> ।
sārasvatē darśanaṁ tu bhāṣyē na parihr̥tam ।</p>
<p>tatrāha---sārasvatē darśanaṁ tu satrē yadyanyathā nōpapadyatē tadā vacanaṁ
tarhi bhaviṣyati । na ca tāvatā sarvāṇi satrāṇyēvānāhitāgnīnāmapi
bhavēyuriti bhāvaḥ ।</p>
<lg><l>।। 7 ।। puruṣakalpēna vā vikr̥tau kartr̥niyamaḥ syāt yajñasya
tadguṇatvādabhāvāditarān pratyēkasminnadhikāraḥ syāt ।। 36 ।।</l></lg>
<p><q>kathaṁ punaḥ adhvarakalpādiṣu sandēhaḥ sāmānyēnādhikārē śrūyamāṇē kiṁ
vaiśyasyaivādhikāraḥ uta trayāṇāṁ varṇānāmapīti saṁśayaḥ</q> । itthaṁ saṁśa(yē)[yaḥ]
kimadhvarakalpādiṣu adhikārō niyamyatē sāptadaśyavacanēna vaiśyasyaivādhikāraḥ uta
pāñcadaśyapratyāmnāyēna sāptadaśyaṁ kratvarthatayā cōdyatē iti । tatra pūrvapakṣavādī adhi-
kāraniyamaḥ sādhīyān iti manyatē । sāptadaśyaṁ kila vaiśyanimittakaṁ tēnaitadvacanēnaivaṁ darśa-
<note>1. atra juhādīnāmaprayuktatvāt ityādhikaraṇārambhō draṣṭabyaḥ । antarāgarbhiṇītvāt
na pr̥thaguktiḥ ।</note>﻿
<pb n="192"/>
yati yathā sāptadaśyaṁ bhavati tathā kuryāditi । vaiśyē cādhikāriṇi tadbhavati । tēna vaiśya-
mēva niyacchati । nanu pāñcadaśyapratyāmnāyēna kratvarthatayā sāptadaśyavidhirēva1 kasmānna
bhavatītyatrāha---<q>kratvarthē hi vaiśyakartr̥kē sāptadaśyasya cōdakaprāptatvānna vidhāṁna
sambhavatīti</q> । na cātra tatparyudāsaḥ śrūyatē tēna vidhivaiṣamyaṁ syāt ēkasyaiva
vidhēranuvādakatvaṁ cēti । tasmādadhikāra ēva kasmānna bhavatītyadhikāraniyamaḥ ।</p>
<p><q>rāddhāntastu kratvarthēna svarūpavidhiravagamyamānō nādhikāraṁ niyantuṁ
kṣamaḥ । nanu ca vaiśyakartr̥kē vidhānaṁ na sambhavatītyuktam</q> । samādhattē---
<q>na sambhavati yasmānna kāryataḥ prāptirūpaṁ vihanti</q> । kāryatō hi nimittasāpēkṣā
vaiśyakartr̥kē'pi prāptiḥ । upadēśastu nimitānapēkṣatayā vidadhāti । yathā tryanīkāyāṁ
anyōk‍tēṣvāmnānaṁ guṇārthamityāśaṅkya nimittanirapēkṣatayā aindravāyavāgra[tā]vidhānam ।
tēna vaiśyakartr̥kē'pi vidhāyakatvamēva । yathā ca tatra vaikr̥tē nimitta[ā]bhāvēpyanuṣṭhānaṁ
bhavatīti vidhiprayōjanaṁ tathēhāpi brāhmaṇarājanyakartr̥kē prāptiḥ vidhiprayōjanam ।
tasmātsarvēṣāmadhikāra iti sthitam ।</p>
<p>ēvaṁ tāvat vacanaśravaṇēnādhikaraṇasthitiḥ2 ।</p>
<p>ēkaṁ prakr̥tau saptadaśa vaiśyasyānubrūyāditi, aparamapi adhvarakalpāyāṁ saptadaśa-
sāmidhēnīranubrūyāt iti । tr̥tīyamāśritya vicāraṁ kurvanti taddūṣayati---<q>anārabhya
cintā tu na śāstrataḥ kāryatō vōpapadyata iti nādr̥tā</q> । prākr̥tavacanaṁ kāryataḥ
prāptāvupayujyamānaṁ cintanīyam । vaikr̥taṁ tu vacanaṁ śāstrataḥ prāptāvupayujyamānaṁ cinta
nīyam । vaikr̥taṁ tu punarārabhyavacanamiti taccintā nādr̥tā bhāṣyakārēṇa ।</p>
<p><q>iti r̥juvimalāyāṁ ṣaṣṭhādhyāyasya
ṣaṣṭhaḥ pādaḥ</q></p>
<note>1. vidhērēva-mā</note> <note>2.sthitikam</note>﻿
<pb n="193"/>
<p><q>r̥juvimalāyāṁ</q></p>
<p><q>ṣaṣṭhādhyāyasya saptamaḥ pādaḥ</q></p>
<lg><l>।। 1 ।। svadānē sarvamaviśēṣāt ।। 1 ।।</l></lg>
<p>viśvajiti sarvavēdasaṁ śrūyatē । vēdasaśabdaḥ svaśabdasyārthē vartatē । svaśabda-
ścāyaṁ jñātidhanādiṣvaviśiṣṭaḥ ātbhīyavacanō'yaṁ svaśabdaḥ । ātmīyatvaṁ ca jñātidhanā
diṣvaviśiṣṭaṁ ityaviśēṣēṇa sarvatra svaśabdō vartatē । na ca viśēṣē kiñcana pramāṇamasti
ētaddēyaṁ ētannēti । sarvaśabda śravaṇāt । tasmadyāvadasya svaṁ tāvatsarvamiti pūrvaḥ pakṣaḥ ।</p>
<p>atra ca sarvasyātmīyasya dānaśravaṇāt dadātiḥ parasvatvāpādanē vartatē na punaḥ
svatyāgē tasyāśakyatvāt । atra cōdayati---<q>kaściddānā(dā)bhimānī । nanu
yathaivātmanaḥ svaṁ tathaiva parasmā āpādanīyam</q> । na ca pitrādayaḥ parēbhyaḥ
pitr̥tvēnāpādayituṁ śakyantē । <q>ucyatē । svaṁ tāvaddēyam । dīyamānasya ca yathaiva
parasvatvāpattirbhavati tathaiva parikalpanīyam</q> । yēna rūpēṇātmanaḥ svatā tēnā-
pādayituṁ na śakyatē [yēna rūpēṇa śakyatē] tēnāpādayiṣyatē । na ca kaścidvirōdhaḥ ।</p>
<p><q>rāddhāntastu svaśabdastāvadayaṁ naikārthaḥ sambhavati svabhāvabhēdāt ।</q>
asyārthaḥ---jñātidhanātmīyavacanō'yaṁ svaśabdaḥ sa caikayā śaktyā na vartatē । kiṁ
tarhi gōśabdavadanēkārthaḥ । anātmīyē ca jñātau dhanē ca prayōgadarśanāt jñātiśabdavat
dhanaśabdavacca । tathā''tmani vartatē ātmīyē ca । nātmani śrautaḥ ātmīyē lākṣaṇikaḥ
iti śakyatē vak‍tuṁ viparītapakṣāṇāṁ sambhavāt । tasmādagr̥hyamāṇaviśēṣatvādātmanaḥ
ātmīyasyāyaṁ vācakaḥ । na cāyamēkārthavacanatayaiva caturṣvapi prayōgaṁ labhatē svārtha-
bhēdāt । jñātiṣu jñātitvāt svatvaṁ dhanē dhanatvaṁ ātmīyē ātmīyatvaṁ ātmanyātma-
tvamiti naikaṁ sāmānyamasti sarvēṣu anēkārthaḥ svaśabdaḥ na ca yugapat sarvēṣu vartatē kintu
kadācitkvaciditi । tatra dadātiśabdasambandhāt dhanaviṣaya ēva vartatē । dadātirhi
svatyāgē parasvatvāpādanātmakē vartata iti darśitaṁ caturthē । dhanaviṣayē hi tathā
sambhavati tēna sarvadhanaṁ dēyamiti śāstrārthaḥ । tēna pitrādayō na dēyāḥ ।</p>
<p>yuktyantaramāha---<q>nacātmajñātyādiṣu yaḥ svaśabdārthaḥ sa śakyatē parasmā-
āpādayitum । anyathā hi āpādyamānē na svaṁ parasmā āpāditaṁ bhavati ।
<pb n="194"/>
svaṁ sat parasmā āpāditaṁ na bhavati । kiñca viśēṣapramāṇaṁ cātra vidyatē</q> ।
asyārthaḥ---yadyapi svaśabda ātmīyārthatayaiva jñātidhanādiṣu vartatē tathāpyātmīya-
viśēṣē'pyatra pramāṇamasti । prakr̥tau hi dhanaviṣayamēva dānaṁ tasya cēyaṁ sarvatā vidhīyata
iti dhanaviṣayaiva sā sarvasvatā['va]tiṣṭhatē । ātmīyamapi dīyamānaṁ dhanamēva dēyaṁ
nānyat prakr̥tivaditi tasyaivēyaṁ sarvasvatā vidhīyata iti ।</p>
<lg><l>।। 2 ।। na bhūmiḥsyāt sarvān pratyaviśiṣṭatvāt ।। 3 ।।</l></lg>
<p><q>bhūmau svaśabdō bhavati</q> । bhōgyaviṣayaṁ dhanaviṣayamityarthaḥ । tēna dēyā bhūmi-
riti pūrvaḥ pakṣaḥ ।</p>
<p>rāddhāntamāha---<q>na tu sā parasmā āpādayituṁ śakyatē sarvān pratya-
viśiṣṭatvāditi</q> । asyārthaḥ---bhūgōlakaṁ gōpatharājamārgajalādisamanvitaṁ kr̥ts‍namēva
dānuṁ na śakyatē gōpathādīnāṁ sarvān pratyaviśiṣṭatvāt yathā bhūsvāmī tatra svāmī
tathā'nyō'pi । gamanāgamanādibhōgō hi tatra svāmitā, na paraṁ sa ca sarvēṣā-
maviśiṣṭaḥ । laukikaṁ ca svatvaṁm । yē tu grāmādikaṁ dadati tē'pi vāstukṣētrādika-
mēva dadatīti mantavyam । grāmastu tadavacchēdaka iti niravadyam ।</p>
<lg><l>।। 3 ।। akāryatvācca tataḥ punarviśēṣaḥ syāt ।। 4 ।।</l></lg>
<p><q>atrāpi prasajya pratiṣēdhāśaṅkayā pūrvaḥ pakṣaḥ</q> । aśvā na dēyā iti prasajya-
pratiṣēdhaṁ manyatē । tatra vihitapratiṣiddhatvāt vikalpēna dānaṁ sarvadānamēva prasajya-
pratiṣēdhē kāraṇam । tathā sati pakṣē'pi tāvaddānaṁ bhavati । <q>paryupadāsēna
rāddhāntaḥ । ēkavākyatvabalēnāśvavarjitaṁ ca sarvaṁ bhaviṣyati</q> ।</p>
<lg><l>।। 4 ।। nityatvāccānityairnāsti sambandhaḥ ।। 5 ।।</l></lg>
<p><q>atrāpi sarvaśabdānurōdhēna yāvadbhōgyaṁ dēyamiti manyatē pūrvapakṣa-
vādī</q> । śayanāsanādīni yāvanti svaśabdavācyāni tāni sarvāṇi dēyānīti ।
yasya sarvāṇi na santi tathāpi krītvā krītvā dātavyamiti pūrvaḥ pakṣaḥ ।</p>
<p><q>rāddhāntavādī tu vidyamānēnaiva svēna svatō'dhikārasiddhēḥ nāvidyamānō-
pādānamutsahatē vidhiḥ kartum</q> । yāvadyasya dhanaṁ tāvataḥ sarvatvamucyatē । sarva-﻿
<pb n="195"/>
śabdō'yaṁ prakr̥tāpēkṣaḥ vidyamānaṁ cādhikāriṇaḥ svaṁ prakr̥taṁ nāvidyamānamapi । tēna
tasyaiva sarvatvamucyatē । tāvatā ca dattēnādhikārasiddhiriti nāparamapyavidyamānamapyu-
pādāya dātavyam । <q>na cātra dānacōdanētyuk‍tam</q> । yadi hi svaṁ prati dānaṁ
cōdyēta tadā svaṁ dānēna sambandhayitavyamiti bhavēdapyupādānakalpanā । iha tu svēna
dānaṁ kartavyamiti yathōpāttēnāpi kr̥tē kr̥tamēvēti nōpādānakalpanētyuktaṁ bhāṣyē ।</p>
<lg><l>।। 5 ।। śūdraśca dharmaśāstratvāt ।। 6 ।।</l></lg>
<p><q>dharmōpanatē cintā---bhōgyatvāt dēyabhāśaṅkya na dharmōpanataḥ parasmai
śakyata āpādayituṁ tadadhīnatvāt dharmōpanatasyēti rāddhāntaḥ</q> ।</p>
<p>asyārthaḥ---dharmōpanatasya bhōgyatvāt dēyatāmāśaṅkya na dēya iti siddhāntaḥ ।
sa hi dharmaśikṣārthaṁ yasmin‍nupanataḥ tasyaiva bhōgyō nānyasya bhōgyaḥ śakyatē vak‍tuṁ tathā
tasyānupanatatvāt । sa hi dharmōpanataḥ ucyatē yō dharmaṁ bruvāṇasyōpanataḥ paricāraka-
balēna । tasmiṁśca svayamēva kēlavaṁ bhōk‍tr̥tvam na punaḥ paramapi pratyupādātuṁ śakyatē ।</p>
<lg><l>।। 6 ।। dakṣiṇākālē yatsvaṁ tatpratīyēta taddānasaṁyōgāt ।। 7 ।।</l></lg>
<p>idamidānīṁ sandihyatē---<q>kiṁ yatprāk dakṣiṇākālāt svaṁ tadanyatra na
viniyujyatē yō(dharmaḥ) yacca bhaviṣyatīti jñāyatē tatsarvamēva dēyaṁ, uta
dakṣiṇākālavartyēvēti</q> । mayā viśvajitkartavya iti jñānādanyatra na viniyuktē tathā
pramāṇatayā yasya bhāvinō nirṇayaḥ tadapi dēyam । uta yathēṣṭaviniyuktaśēṣavartamānamēva
dēyamiti । tatra bhaviṣyadvartamānasarvasya bhūtavartamānasarvasya ca svaśabdārthatvāt
dēyatāmāśaṅkya avyavasthānāt tatkālavartyēva dēyamityavagamyata iti rāddhāntaḥ ।
vyavasthitō hi śāstrārthō yuktaḥ tēna vartamānamēva sarvaṁ dēyamiti rāddhāntaḥ ।</p>
<lg><l>।। 7 ।। aśēṣatvāt tadantaḥ syāt karmaṇō dravyasiddhitvāt ।। 8 ।।</l></lg>
<p><q>nanu ca tridhāvyavasthānādacintanīyamēvēdamadhikaraṇam</q> । samādhattē---
<q>satyaṁ tathāpi karmāpēkṣō dānādhikāraḥ na dānāpēkṣaṁ karmēti imamarthaṁ pradarśa-
yitumidamupanyastam</q> asyārthaḥ-vibhāgō nāstīti kr̥tvā nyāyavyutpādanamēvaitat
kiyacē । tatra pūrvapakṣavādī dānāpēkṣaṁ karmēti manyatē । sarvasvaṁ hi sākṣāddēyatvēnōpa-﻿
<pb n="196"/>
dēśēna vihitaṁ bhavati । dattē ca tasmin dravyasādhyatvāt karmaṇaḥ tadantataiva yuktā
na śēṣayitavyaṁ kiñcitkāryārthamiti śakyatē vak‍tum tēṣāṁ karmaṇāṁ cōdakaprāptānāmupa-
dēśabādhē'samarthatvāt ।</p>
<p><q>rāddhāntastu karmānuṣṭhānārthaṁ sahāyānvēṣaṇārthaṁ ca dānamiti pradhānabhūta-
karmānurōdhēna (na)dānaśāstraṁ varṇayitavyam</q> । tēna kratvarthavyatiriktadravyamēva sarvaṁ
dēyamiti । dravyavibhāgastu udāharaṇāpēkṣayā draṣṭavyaḥ । atrōdāharaṇē trēdhāvyavasthā-
panāt tadapēkṣō'yamudāharaṇē'parō viśēṣa iti pradarśayituṁ vibhāga upanyastaḥ । na
nyāyāvalōpitayā । tasmādanavadyam ।</p>
<lg><l>।। 8 ।। ahargaṇē ca taddharmā syāt sarvēṣāmaviśēṣāt ।। 14 ।।</l></lg>
<p><q>kathaṁ punaḥ nāmnā dharmātidēśē balīyasi dvādaśaśatāśaṅkā ?</q> saptamādyē nāmnā
dharmāṇāṁ padārthānāmatidēśō balīyāt liṅgēna dharmātidēśāt ityuktamiti pūrvapakṣō
nōpapadyatē । uttaraṁ---<q>gaṇadharmāpēkṣayā । gaṇō hi gaṇasya dharmānapēkṣatē iti
gaṇāntaḥ pātina ēva dharmō nyāyyaḥ apēkṣitatvāt</q> । tēna dvādaśāhika ēva
vidhyantō yuktō naikāhika iti । ēkā cēyaṁ gaṇacōdanā । tēna gaṇadharmākāṅkṣā ।
tasmāt sarvēṣāṁ dvādaśaśataṁ dakṣiṇēti tulyō dānādhikāraḥ । adhikāraśabdaṁ prakṣipya
lakṣaṇē saṅgatimāha ।</p>
<p><q>rāddhāntastu---satyamēkā gaṇacōdanā cōdanīyāstu bhidyantē tadapē-
kṣayā ca dharmagrahaṇam</q> । asyārthaḥ - yadyapyēkā cōdanā tathāpi cōdanīyānāṁ karmaṇāṁ
bhēdāt tadapēkṣayācādhikāravidhēḥ dharmagrahaṇaṁ karaṇānyapēkṣya cādhikāravidhiḥ dharmān
gr̥hṇāti । bahūni caitāni karaṇānīti tadapēkṣayā pratyēkaṁ dharmātidēśaḥ tatra kasya-
cinnāmnā, kasyacilliṅgēnēti । tasmāt nāmaiva balavat ।</p>
<p><q>kathaṁ punaritarēṣāṁ dakṣiṇā</q> । yadi sarvasvaṁ ēkasminnahani dakṣiṇā,
anyatra dvādaśaśataṁ ēkayā ca dakṣiṇayā bhavitavyamiti daśamē sthāpitam । atō
virōdhāt kathamitarēṣāṁ dakṣiṇā । <q>uttaranyāyāntaramidaṁ cintyatē - vipratiṣiddha-
dharmāṇāṁ samavāyē bhūyasāṁ syāt svadharmatvamityatra</q> ।</p>
<lg><l>।। 9 ।। vikāraḥ san‍nubhayatō'viśēṣāt ।। 18 ।।</l></lg>﻿
<pb n="197"/>
<p><q>nanu ca niyamavidhau sati sarvadānaṁ dvādaśaśatābhyadhikēnaiva sarvasva-
dānēnādhikr̥ta iti vaktavyam । kimidaṁ samēna vētyucyatē</q> । asyārthaḥ - bhāṣya-
kārēṇātra vidhāna ēvamucyatē---dvādaśaśatādhikēna tatsamēna vā'dhikriyata iti । tadanupa-
pannam । yasmāt prakr̥tau dvādaśaśataṁ vidhāyāha---ēvaṁ vā r̥tvija āgamayitavyāḥ
api vā sarvasvēnēti । ēvaṁ cōktē dvādaśaśatādhikamēva sarvasvaṁ pratīyatē । yēhi
dvādaśaśatēna1 nānamantē na tarāṁ tē nyūnēna । tēnādhikaṁ sarvasvaṁ tacca viśvajiti
niyamyatē । tēnādhikēnaiva sarvasvēnāpyadhikārō na dvādaśaśatasamānēnēti ।</p>
<p><q>atrābhidhīyatē---samagrahaṇamānatyantarāpēkṣayā na dvādaśaśatāpēkṣayētya-
dōṣaḥ</q> । asyārthaḥ---<quote>‘yō'yaṁ tat‍tulyayā dakṣiṇayā'dhikāra’</quote> ityūcē sa ānantyanta-
rāpēkṣayā tattulyamityanēnābhiprāyēṇa tattulyādhikāra ityucyatē । na dvādvaśaśatāpēkṣayā
dvādaśaśatādhikamēva kiñcit ānatitulyatvāttulyamityadōṣaḥ ।</p>
<lg><l>।। 10 ।। aparimitē śiṣṭasya saṅkhyāpratiṣēdhaḥ tacchrutitvāt ।। 21 ।।</l></lg>
<p><q>nārthalōpēnātra pūrvaḥ pakṣaḥ</q> । asyārthaḥ---yadyatrāparimitaśabdēna tāvat
yasya parimāṇaṁ nāsti tadavayavānusārēṇōcyatē na tasya dānāsambhavaḥ sarvasya dīyamānasya
parimāṇasambhavāt । athāvayarthatiraskārēṇa aparimitaśabdēna bahūcyatē tadā avaya-
vārthatyāga ēva dōṣaḥ । tēnāvayavārthalōbhēna parimitaṁ na dēyaṁ ityatrārthaḥ । asamartha-
samāsāśrayaṇē'pi avayavārthānugraha ēva hēturiti pūrvaḥ pakṣaḥ । <q>dānacōdanāprakaraṇāt
śrutiścōpapannatarēti rāddhāntaḥ</q> । <quote>‘ēkā dēyā’</quote> ityādayaḥ dānacōdanāḥ prakr̥tāḥ
tatsamīpē ca aparimitaṁ dēyamiti । tēna dānacōdanāsāhacaryāt iyamapi dānacōda-
naivēti mantavyam । tēna aparimitaṁ dēyamityēvaṁ sambandhaḥ । samāsaśrutiścōpapannatarā ।
samarthasamāsō hi śrutita ēvāvagamyatē । tēna aparimitaṁ dēyamityarthaḥ । aparimita-
śabdēna bahūnyucyantē ।</p>
<p>nanu caivaṁ sati avayavārthalōpaḥ prāpnōti iti pūrvapakṣavāraṇam । rāddhāntamāha
---<q>prāptasya prāptirityapēśalam</q> । lōkē hi aparimitaśabdēna bahūnyucyantē
aparimitamasya dhanamiti bahviti gamyatē । tēnāvayavārthalōpēna darśanāt nāyaṁ dōṣa iti ।
<q>tathā ca pravīṇādiṣu dr̥ṣṭam</q> । pravīṇakuśalaśabdānāṁ rūḍhitvaṁ dr̥ṣṭam । pravīṇa-
<note>1. dvādaśēna-mā</note>﻿
<pb n="198"/>
śabdō hi na gauṇa iti śakyatē vak‍tum । vīṇāvādanaguṇayōgēna hi vartamānaḥ
prakarṣa ēva kēvalēna vyavatiṣṭhatē । tasmāttatrārōhan rūḍha ityucyatē । ēvamapyaparimita-
śabdō'pyādhikya ēva vartamānō rūḍha iti ।</p>
<lg><l>।। 11 ।। aniyamō'viśēṣāt ।। 23 ।।</l></lg>
<p><q>āpēkṣikatvāt bahvarthasya sahasrasya prakr̥tatvāt tadabhyadhikamiti
nyāyyam</q> । tatkilāpēkṣitaṁ yatpratiyōgyapēkṣaṁ tasmin sannihitē sambhavati tada pēkṣa-
mēvābhyadhikatvaṁ pratīyata iti ।</p>
<lg><l>।। 12 ।। parakr̥tipurākalpaṁ ca manuṣyadharmaḥ syādarthāya
hyanukīrtanam ।। 26 ।।</l></lg>
<p>atra cintyatē---<q>kimēvamadhikāravidhayō'thavā kratvarthānāmēva stuti-
riti</q> । māṣādīnāṁ saṅkīrtanaṁ kimadhikārapradarśanārthaṁ utāraṇyādistutyarthamiti
sandēhaḥ । puruṣasaṁyōgādadhikāra iti pūrvapakṣavādinō'bhiprāyaḥ । anyathā hi puruṣa-
śravaṇaṁ saviśēṣaṇamanarthakaṁ syāt bahvarthatvāddhi1 puruṣasaṅkīrtanaṁ gōtraviśēṣēṇa sahitaṁ
stutimātratvē'narthakaṁ bhavati । vikārārthatvē sārthakamityadhikāravidhirēva ।</p>
<p>nanu <quote>‘nivīṁta manuṣyāṇāṁ’</quote> ityanēna tatrāpi puruṣasambandhāt vidhitvamāśaṅkya
stutitvaṁ darśitam ihāpi tathaivēti । nēti brūmaḥ । tatra puruṣaviniyōgaḥ kratuviniyōgē
bādhitaḥ karmāntarāśrayaṇāt । kratuprakaraṇē kraturēva kāryaṁ pratibhāti । tatra puruṣa-
dharmatvaṁ syāt tēna puruṣasaṁyōgō'rthavādamātram । iha punaradhikāramukhēna kratvarthavighāta
upapadyatē । adhikārē'pi nāṣādīnāṁ kratvarthatvāditi cintyatē । ataḥ puruṣa-
śravaṇāt kratōścāvighātāt adhikāravidhirēvāyam । viśēṣatastu tadgōtrāṇāṁ sāmānyatō
vā atadgōtrāṇāmapi sāmānyata ēva vā viśēṣasya stutyupayōgitvāditi । yasmā-
dvārṣṇyēnaivaṁ kr̥taṁ tasmādanyō'pi tatkuryāt iti sāmānyata ēvāyaṁ siddhiḥ ।</p>
<p><q>ēvaṁ prāptē'bhidhīyatē---satyaṁ na kratunā virōdhaḥ na punaradhikārāntaraṁ
pratyētumēva śakyatē tadavagamāt</q> pākādaya ēvaṁ kurvantītyētāvanmātramatra śrūyatē, na
<note>1. tvādi - mā</note>﻿
<pb n="199"/>
punaranyō'pyēvaṁ kuryāditi tēnādhikārāvagamāt āraṇyavyatiriktādhikārāntarāvagamāt
na māṣādiviṣayamadhikārāntaraṁ pratyētuṁ śakyatē । nanu ca māṣapākādisaṅkīrtanamanartha-
kamityāśaṅkyāha - <q>viniyōgasya ca viniyōgāntarēṇaikavākyatvāt</q> । stu-
tyarthatvāt āraṇyaviniyōgēnaikavākyatvāt stutyarthamēva māṣamātrē pākādikīrtanam ।
<q>atō na viṣayataḥ</q> na niyōgata ityarthaḥ । viniyōgō hi niyōgasya viṣayaḥ tathāpi
niyōgataḥ sākṣādvidhyaśravaṇāt nādhikārasya nānātvaṁ śakyatēṁ pratipattum । tasmāt
stutirēvēti nyāyyam ।</p>
<lg><l>।। 13 ।। sahastrasaṁvatsaraṁ tadāyuṣāmasambhavānmanuṣyēṣu ।। 31 ।।</l></lg>
<p><q>kathaṁ punaratra trivr̥ta iti śravaṇāt saṁśabdārthāśaṅkā ?</q> asyārthaḥ---
yadyapi pañcāśataḥ trivr̥taḥ saṁvatsarā iti saṁvatsaraśabdaḥ śrūyatē tathāpi trivr̥ta iti
śravaṇāt ahānyēva pratīyantē trivr̥cchabdō'hanyēva vartituṁ śak‍nōti trivr̥tstōtra-
mukhēna savanārthōpasaṁhārāt aharēva pratīyatē । saṁvatsaraśabdō'pi ahassvēva
nāmadhēyatvōpapattyarthō draṣṭavyaḥ । ataḥ kathaṁ saṁvatsaraśabdārtha ityāśaṅkatē । <q>ucyatē ।
dvādaśāhavadētat bhaviṣyati iti</q> । yathā dvādaśāhēna yajēta ityatra trivr̥dādayaḥ
śabdāḥ stōtravacanā api ahardvārēṇa sambadhyantē ēvamatrāpi pañcāśataḥ trivr̥taḥ saṁvatsarā
iti <q>yāvadbhiḥ ahōbhiḥ trivr̥dbhiḥ pūryatē tāvatā trivr̥tāmahnā trivr̥tā iti
vyapadēśō bhavatīti pūrvapakṣavādī manyatē</q> । asyārthaḥ-dvādaśāhēna yajētētyatrāṁdhi-
kāravākyē ahaśśabdaśravaṇāt utpattau trivr̥dādayaḥ śabdāḥ ahānyēvōpalakṣayanti
tathāpi adhikāravākyē saṁvatsara śravaṇāt utpattau trivr̥dādayaḥ śabdāḥ yāvadbhirahōbhiḥ
saṁvatsarāṇāṁ pañcānāṁ pañcāśatā pūraṇaṁ bhavati tāvatsu vartatē । tēṣāmapi stōtra-
yōgitvāt । ata ēva cōtpattāvapi saṁvatsara1śabdasāmānādhikaraṇāt trivr̥dādi-
śabdānām । ataḥ sahasrasaṁvatsarayōginyadhikārē sthitē sahasrasaṁvatsaraśravaṇāt nūnaṁ
kēciddīrghāyuṣō vidyanta iti gandharvādyupanyāsaḥ । nahyāśaṅkanīyamarthaṁ vēdō vidadhyāditi
nyāyāt vidhibalādēva dīrghāyuṣaḥ kalpanīyāḥ । ēvaṁ rasāyanakulakalpārghatr̥tīyaśatādyu-
panyāsaḥ । tulyatvādadr̥ṣṭakalpanāyāṁ yadā drādhiṣṭhaṁ adr̥ṣṭānāṁ kalpanam । tathā rasā-
yanasyāpi jyōga‍jīvitatva[vakatva]kalpanaṁ tathā kulakalpanā ardhatr̥tīyaśatapuruṣādhi-
kārakalpanā ।</p>
<note>1. śabdādasā-mā</note>﻿
<pb n="200"/>
<p><q>ēvaṁ prāptē'bhidhīyatē---trivr̥taḥ saṁvatsarā iti hi śrūyatē na trivr̥tāṁ
saṁvatsarā iti</q> । yadi trivr̥tāṁ saṁvatsarā iti śrūyatē tataḥ trivr̥cchabdēna ahakēna
saha sambandhō'vakalpatē । yadā tu trivr̥ta iti ahānyucyantē tadā saṁvatsaraśabdēna
mukhyasāmānādhikaraṇyaṁ na bhavatīti trivr̥cchabdēna vā trivr̥tāṁ samūhō lakṣaṇīyaḥ ।
saṁvatsaraśabdō vā gauṇyā vr̥ttyā ahassu varṇanīyaḥ iti cintāyāṁ vicāritatvāt
saṁvatsaraśabda ēvānirṇīyamānārthaḥ trivr̥cchabdānuguṇyēna lakṣaṇayā varṇanīyaḥ ।</p>
<p>tathāhi---sāvanēnāpi saṁvatsarō'sti ṣaṣṭyadhikaiḥ tribhiranhāṁ śataiḥ । tathā
sāṅkrāntō'pi bhavati ādityasya dvādaśarāśibhēdanēna । tathā nākṣatrō'pi bhavati
dvādaśabhiḥ gaṇaparivr̥ttibhiḥ indōḥ । tathā cāndrō'pi tithigaṇanāyāṁ ṣaṣṭyadhikaiḥ
tribhirēva śataiḥ sarvatra cātra saṁvatsaraśabdō mukhyaḥ । tēnāsau na jñāyatē kva prayujyata iti ।
tēna tadvaśēna na padāntaravarṇanā, padāntaravaśēnaiva tasya varṇanā । ityatō na dvādaśā-
havadētadupapadyata iti saṁvatsaraśabdō'trāhassu nāmadhēyōpapattyarthō draṣṭavyaḥ । pañca pañcā-
śatastivr̥ta ityētāvadēvātra vidhīyatē atra tu saṁvatsaraśabdasya vihitānvayitvāt ।
arthāntararūpē vr̥ttirdr̥ṣṭā । tasmāt siddhō'dhikārō vinā kalpanayā sahastrēṇānhāṁ
karmāṇi kartuṁ laukikānāmapi sāmarthyāditi sthitam ।</p>
<p><q>iti r̥juvimalāyāṁ pañcikāyāṁ
ṣaṣṭhādhyāyē saptamaḥ pādaḥ</q></p>
<pb n="201"/>
<p><q>r̥juvimalāyāṁ</q></p>
<p><q>ṣaṣṭhādhyāyasya aṣṭamaḥ pādaḥ</q></p>
<p><q>।। 1 ।। iṣṭipūrvatvādakratuśēṣō hōmaḥ saṁskr̥tēṣvagniṣu syādapūrvō
'pyādhānasya sarvaśēṣatvāt ।। 1 ।।</q></p>
<p>atra bhāṣyakārēṇaivamuktam---pakṣāntaramapi vicārayiṣyatīti । yadi ca
pakṣāntaramasti kimiti nōpanyasyatē tatrābhiprāyamāha---<q>iha pakṣāntarānupanyāsē
mandayuktikaḥ pakṣaḥ nānyapakṣapratipakṣatayōpanyasanamityabhiprāyaḥ ।</p>
<p>atra bhāṣyakāraḥ ēvaṁ vicārayati---kiṁ pavamānēṣṭisaṁskr̥tēṣvagniṣu caturhōtr̥-
hōmāḥ utāsaṁskr̥tēṣvapīti । tadasaṅgatamiti matvā samarthayamāna āha---<q>caturhōtr̥ṣu
hōmēṣu kimāhitāgnēradhikāraḥ utānāhitāgnēḥ athavā aviśēṣēṇēti cintyatē ।</q>
karaṇacintā tu bhāṣyakārēṇaiva kr̥ttā । tatrānārabhyāivanīyavidhānāt āhitāg‍nēriti
pūrvaḥ pakṣaḥ । sarvahōmēṣu āhavanīyayōga ityāhavanīyavataḥ sāgnēradhikāraḥ । <q>kathaṁ
punaranāhitāgnēriṣṭiriti vacanamētasmin pakṣē ?</q> atō vacanēnānāhitāgnēriṣṭirbhava-
tīti bhāvaḥ । uttaraṁ---<q>yadagnisaṁyuktaṁ karma tanna bhavatītyabhiprāyaḥ ।</q> japānāmēṣa vādaḥ
anahitāgnērēṣavā iṣṭiriti na hōmasya । ēṣa vā anāhitāgnēḥ kriyā yadutēṣṭiriti ।
iṣṭiśabdō'niṣṭiṣu gauṇaḥ praśaṁsārthaḥ । <q>aviśēṣāśaṅkā tarhi kathaṁ ?</q> uttaraṁ---
āhitāgnēradhikārō na śakyatē vārayituṁ avaiguṇyāt sarvahōmānāṁ</q> na tasya
kiñcidvaiguṇyaṁ klēśāsādhyatvēna tāvadadhikriyatē । anāhitāg‍nēstu vacanaṁ
bhaviṣyati iti ।</p>
<p><q>pitr̥yajñavadapyanāhitāg‍ninā kārya iti ।</q> yathā tēna dvayōrapyadhikārō
bhavatviti yuk‍tā śaṅkā ।</p>
<p><q>rāddhāntastu yata ēva cāviśēṣēṇa vidhānamāhavanīyasya ata
ēvādhikāriviśēṣaṇamāskanditumarhati ।</q> viniyōgaviśēṣamiva padē juhōti vartmani
juhōti iti yathā । yadi hi caturhōtr̥hōmānēvādhikr̥tyāhavanīyō vihitaḥ syāt
[syāt] āhitāgnēradhikāraḥ । yatastu sāmānyēnāhavanīyō vihitaḥ tatō hi na
<pb n="202"/>
śak‍nōtyanāhitāgnērvācanikamadhikāramāskandituṁ padē juhōtīti viniyōgāntaramiva ।
tēna।[nā]hitāgnērvācanikō'dhikārō yuktaḥ । ēṣā vā anāhitāgnēriṣṭiḥ iti vacanāt ।</p>
<p>atra cēyaṁ vacanavyaktiḥ---yaiścaturhētr̥hōmarūpēṣṭiḥ ēṣā vā'nāhitāgnēriti ।
yaduktaṁ āhitāg‍nēravaiguṇyādadhikārō nivartayituṁ na śakyatē anāhitāgna‍yarthaṁ tu
vacanamiti । atra brūmaḥ । uktaṁ ca nādhikāraviśēṣaṁ sādhāraṇavidhirāskandatīti ।
viśēṣēṇa cātra anāhitāgnērayamadhikāraḥ । tatra cāhavanīyē juhōtīti sāmānyavidhirnā-
vataratītyuktam । tasmāt vācanikō'yamadhikārō'nāhitāgnēḥ । atō yatra cōbhayasaṁyōgaḥ
tatraivōbhayōradhikāraḥ yathā piṇḍapitr̥yajñē । tatra hi a[pya]nāhitāgninā kāryamiti
apiśabdēnānvācayaḥ kriyatē । atra tu sa nāsti । tasmādanāhitāgnērēvaiṣō'dhikāra
iti siddham ।</p>
<lg><l>।। 2 ।। upanayannādadhīta hōmasaṁyōgāt ।। 11 ।।</l></lg>
<p>iha māṇavakahōmāścintyantē, nācāryasya1, ācāryasyāhavanīyasaṁbhavāt ।
siddhāntābhāvaprasaṅgācca । māṇavakakartr̥kāśca māṇavakahōmā yēṣvācāryasyādhikārō na
śrūyatē । iha cintyatē---uktamādhastyē'dhikaraṇē caturhōtr̥ṣvanāhitāgnēradhikāraśravaṇāt
āhavanīyavidhirēva bādhita iti । iha punaḥ anāhitāgniśabdābhāvāt āhavanīyasya
ca sarvahōmārthatvāt āhitāgnērmāṇavakasya svakarmaṇyadhikāra iti tatsiddha‍yarthamādhānaṁ
kariṣyati । nanu cādhītavēdasya gurukulānnivr̥ttasya kr̥tadāraparigrahasyādhānamucyatē
tatkathamanadhītavēdasyādhānaṁ ? atrōcyatē । kramamātraṁ hi tat vākyāccāhavanīyasaṁyōgaḥ
āhavanīyē juhōtīti । tēnāhavanīyānugrahāt kramō bādhiṣyatē । tadāha---
<q>vākyāṅgabhūtaṁ kramamapi bādhata iti punaḥ kramamātram ।</q> nanu ca saha pat‍nyā
ādhānaṁ śrūyatē । asati sahabhāvē kathaṁ taducyatē । na cākr̥tadārasya pat‍nī sambhavati ।
ucyatē । kriyatāṁ dārasaṅgrahaḥ sahādhānasidhyartham । <q>nanu kathamanivr̥ttau gurukulāt
dārān kuryāt ।</q> gurukulanivr̥ttyantaraṁ dārakriyāvihitā yataḥ । pariharati---
<q>uṁkta kramamātraṁ taditi ।</q> tasmādāhitāgnēradhikāraḥ aiśvaryalakṣaṇaḥ ।</p>
<note>1. nācāryatā - mā</note>
<pb n="203"/>
<p>atrōcyatē । nāyaṁ pakṣaḥ sambhavati । yasmānna dārōpayamanamādhānaṁ prayuṅktē ।
yadi hyādhānēna dārōpayamanaṁ prayujyatē tadā sahabhāvōpapattayē syādapyupayananam । na ca
tadasti rāgasyaiva prayōk‍tr̥tvāt kr̥tadāragrahaṇasya sambhavāt । atra cōdayati---<q>kēna
vōktaṁ prayujyata iti । rāgata ēva tvasau kr̥tadāra ityuktamasmābhiḥ ।</q> krama-
syānaṅgatvāt vākyācca durbalatvādityanayā yuktyā । pariharati---<q>satyamāha bhavān ।
kintvatrāsti kiñ‍cidvaktavyam ।</q> upanayanōttarakālaṁ hi vaidikē'dhikāra iti
pratipāditam, [na]prāgupanayanāt । tadā dārvihōmikācāryāṇāṁ vidhaya ityuktam ।
tēna māṇavakasya vaidikō'dhikārō nāsti । na cānadhikr̥tadāraniyamassaṁbhavati । na cā---
kr̥tadārasyādhānaṁ ityanāhitāgnērēvādhikāraḥ । <q>nanu cāpatyānyārthēṣu dārēṣu niyamaḥ
dharmārthamiti na prāp‍nuyuḥ । tatra niyamābhāvāt ।</q> pariharati---<q>kr̥tadārāṇāṁ
hi taddharmaniyamaḥ । na hi dharmārthō dārasaṅgrahaḥ । rāgaprayuktō dārasaṅgrahaḥ</q>
na dharmaprayuktaḥ । tēna dāraniyamaṁ vinā dārasaṅgrahō nāsti । tasmātsiddhamanāhi-
tāgnēḥ prāgaupanāyanikō vidhiriti ।</p>
<p><q>nanu ca prāgupanayanādadhikāra ēva nāstīti tvayaivōktam ।</q> tēna
māṇavakasya hōma ēva na sambhavatīti kutō'yaṁ vicāraḥ ? <q>uttaraṁ---bāḍhamadhikārō
nāstīti na punaḥ kāryatō'pi nāstītyucyatē</q> svādhyāyādhyayanavadaiś‍varyapakṣō'sti ।
niyōjyalakṣaṇastu nāstītyarthaḥ । kāryē cādhānē'nadhikārādanāhitāgnēradhikāra
ityuktam । <q>ēkatvānniyamasya na punaḥ dārasaṅgraha iti । satyamēvam
dvitīyō dārasaṅgrahō na syāt yadi tu vacanaṁ na syāt ।</q> punarādhānavadasti
tu vacanam dharmaprajāsampannē dārē nānyāṁ kurvīta anyatarābhāvē kuryāditi vacanasyāpāyō
naivāstīti sthitiḥ । tēna vacanāt dvirdārasaṅgrahō na viruddhaḥ । <q>darśanamuktam ।
piṇḍapitr̥yajñavaditi ca parihr̥tam ।</q></p>
<lg><l>।। 3 ।। sthapatīṣṭiḥ prayājavadagna‍yādhēyaṁ prayōjayēt
tādarthyāccāpavr̥jyēta ।। 20 ।।</l></lg>
<p><q>atrāpi (vi)nā''havanīyasya vidhiḥ śakyatē bādhitumiti pūrvapakṣa-
vādī manyatē</q> yasmānnātra māṇakasyēva ādhānē'nadhikāraḥ śakyatē vak‍tum । ādhānē
sahabhāvadarśanāt (na)prāptirēva prayājādiṣviva darśapūrṇamāsaprakr̥titvāt asya karmaṇasta-
<pb n="204"/>
dvidhānēnāhavanīyasya prāptēḥ । tanmukhēna cādhānākṣēpādāhavanīyasyōpāyatvāt । tasmādā-
hitāgnērēvādhikārō niṣādasyēti । ucyatē । <q>nādhānē tāvadadhikāritvaṁ paśyāmaḥ
vidhānābhāvāt ।</q></p>
<p><q>nanu darśapūrṇamāsaprakr̥titvēnādhānasya prāptiruktā ।</q> pariharati---<q>satyaṁ,
agnīnāṁ tu sā prāptiḥ tēṣāmaṅgatvāt । nanu ca anāhitasya tasyānaṅgatvāt
agnidvārā bhaviṣyatyādhānasya prāptiḥ ।</q> kratvākṣēpakaṁ pariharati---<q>prakr̥tāvapi
naivādhānamagna‍yarthamadhikārakaṁ, kiṁ tarhi ? viniyōgataḥ tadagna‍yarthaṁ</q>, na
kratvadhikārākṣiptamādhānaṁ prakr̥tau । kiṁ tarhi ? viniyōgēna hi kramēṇa tadagna‍yarthamiti ।
na cādhikārādr̥tē viniyōgō'tra labhyata iti । adhikāramapāsya viniyōgō'tra
nāsti । kēvalamadhikāramātraṁ nākṣipatyādhānamityasaṁskr̥tēṣvēvāgniṣu sthitamidaṁ karma ।</p>
<p><q>nanu ca viniyuktēṣvagniṣu adhikāra iti tanmukhēnāpyadhikārasya
prāptiḥ । satyam । na(nu)tu punaradhikr̥tasyādhānē viniyōgānuṣṭhānam ।</q>
ādhānēnāgna‍yupādānam । anadhikr̥taścāyaṁ niṣāda ityuktam । tēna ādhānēnāgnirna
siddha‍yati niṣādasyētyagnilōpēna karma kartavyam ।</p>
<p>atrāyaṁ pūrvaḥ pakṣaḥ---</p>
<p>yadyapyanaṅgatayā ādhānamatidēśēna na prāpyatē tathāpyatidiṣṭāhavanīyasiddha‍yarthaṁ
niṣādasyākṣēpō bhaviṣyati ।</p>
<p>rāddhāntastu alaukikatvādāhavanīyasya niṣpattērnākṣēpakam । atō yatkartr̥ka-
mādhānamāhavanīyādyutpādakaṁ viniyōgatō'vagataṁ tatkartr̥kēnaivāhavanīyōtpattiḥ nānyēna,
mi/?/ṣādakartr̥kasyōtpādakatvēnā1vijñānānnākṣēpaḥ sambhavati ।</p>
<lg><l>।। 4 ।। avakīrṇipaśuśca tadvadādhānasyāprāptakālatvāt ।। 22 ।।</l></lg>
<p><q>abakīṇiṁpaśau kaṁ viśēṣaṁ paśyati āśaṅkāhētubhūtaṁ tasyāpi dārābhāvāt
na sahādhānamupapadyatē ।</q> uttaraṁ---<q>ayamabhiprāyaḥ---tasya dārāḥ saiva bhavatu
niyamātikramāt yayā sahāvakīrṇīṁ ।</q> dārā iti bahuvacanāt tadbhavati ityēka
<note>1. tvēna vi-mā</note>
﻿<pb n="205"/>
vacanāt karma saivēti sambandhāt । tasmāt satsu dārēṣu āhavanīyasambandhō naiva
bādhituṁ śakyata iti pūrvapakṣavādī manyatē ।</p>
<p><q>rāddhāntavādī tu atikramē nirharaṇāyaitatprāyaś‍cittaṁ niyamānusamba-
ndhāditi tādr̥śasyādhikārādidamapi pūrvādhikaraṇavad‌draṣṭavyam ।</q> avakīrṇipaśurhi
avakīrṇinā kr̥tadōṣanirharaṇēna brahmacaryamēvānusandhātuṁ ghaṭayituṁ vihitaṁ prāyaścittatayā ।
nivr̥ttasya ca pāpāt prāyaścittam । tēna tāṁ parityajyaivāvakīrṇipaśuḥ kartavyaḥ । tēna
tādr̥śasyaiva brahmacāriṇa ēva tyaktastrīkasyaivādhikārādidamapi māṇavakahōmādhikaraṇēna
tulyam ।</p>
<lg><l>।। 5 ।। udagayanapūrvapakṣāhaḥ puṇyāhēṣu daivāni smr̥tirūpā-
nyārthadarśanāt ।। 23 ।।</l></lg>
<p><q>kathaṁ punaratra smr̥tivacanē sati pūrvapakṣāśaṅkā</q> upanayanādiṣu saṁvatsarādi-
kālaniyamaśravaṇāt । aṣṭavarṣasyārthaḥ aṣṭavarṣaṁ brāhmaṇamupanayītēti śrūyatē yasya pūrṇā aṣṭau
varṣāḥ sō'ṣṭavarṣaḥ tēna niṣēkakakālādārabhya pūrvē[rṇē]ṣvaṣṭasu varṣēṣu upanayanamiti nōda-
gayanādismr̥tērādaraḥ sambhavatīti ।</p>
<p><q>rāddhāntastu vartamānēṣvēvāṣṭasu varṣēṣu sa niyamō nātivr̥ttēṣvityavirōdhaḥ ।</q>
yadi hi smr̥tiḥ śrutiviruddhā syāt bādhyētāpi smr̥tiḥ । na cāsti virōdhaḥ ।
śrutāvapi vartamānēpyaṣṭavarṣē upanayanaṁ śrūyatē । tasyōdagayanādiśrutyā saha virōdhō
nāsti । <q>sa hyaṣṭavarṣa ucyatē ।</q> uttaraṁ---<q>aṣṭamō hi tasya varṣō'sti yadi paripūrṇaḥ
tēna bhaviṣyatyēvāṣṭavarṣaḥ । darśanamuktam ।</q></p>
<lg><l>।। 7 ।। yācñākrayaṇamavidyamānē lōkavat ।। 26 ।।</l></lg>
<p><q>nōpāttadravyasaṁbhavē satyapyanyōpādānaṁ yuktaṁ, adr̥ṣṭakalpanāprasaṅgāt
tadabhāva ēva 1krayō vidhīyatē bhr̥tivananaṁ cēti pūrvaḥ pakṣaḥ ।</q> asyārthaḥ-dravyō-
pādānārthaṁ hi yācñādi vihitam । asati dravyē dravyōpādānaṁ vihitaṁ kartavyaṁ na
satyēva । tasmāt prayōjanālōcanayā dravyābhāva ēvāyaṁ vidhiriti ।</p>
<p>1. tayōrvi-mā</p>
﻿<pb n="206"/>
<p>rāddhāntastu---<q>satyamēvaṁ yadi puruṣārthatvēna vidhānaṁ syāt । kratvartha
ēvāyaṁ vidhiḥ । naca kratōrupāttaṁ nāma kiñ‍cidasti ityasyaiva dr̥ṣṭārthatvam ।</q>
asyārthaḥ---kratvarthatvēna yācñāvidhānaṁ kratuprakaraṇāmnānāt । na ca puruṣārthatvēna prāk
kratvarthaṁ dravyamasti puruṣārthayācñayaiva hi kratvarthaṁ kriyatē । tasmāt vidyamānasyāpi
yācñayaiva kratvarthaṁ dravyaṁ bhavati nānyathā, tēnāsyaiva kratvarthasya satō dr̥ṣṭārthatvam ।</p>
<p><q>nanu yadi dr̥ṣṭārthatvaṁ tadā dr̥ṣṭasyānyēna sambhavē nityaṁ tarhi yācñā-
dērupasaṁhārō na bhavati ।</q> atrōttaraṁ---<q>na caitāvatā dr̥ṣṭārthatvēnānupasaṁhāraḥ śakyatē
vak‍tuṁ, sarvasya yugapadvidhānāt । aikaśabdyāditi vakṣyati । tasmānni-
tyavatkartavyam ।</q> asyārthaḥ-aikaśabdyāddhētōḥ sarvasya vidhiniṣpattyarthatvēna yugapadvi-
dhānam । tēna siddhē'pi dr̥ṣṭē'rthē vidhyarthasya yathācōditāṅgasādhyatvāt nityamupādānaṁ
kartavyam । tēnāyaṁ yācñādividhiḥ vidhyarthaniṣpattyarthatvēna yācñādivacanāt aprāpta-
vidhirēvāstu । niyamastu prayōjanamātram । asmin vidhau sati yācñādērēva niyō-
gārthasiddhihētutvēnābhyanujñānāt nityamupādānam । asati tu tasmin kriyāsaṁbandha-
sidhyarthamanyadupādīyētēti niyamaḥ prayōjanaṁ vidhēḥ ।</p>
<lg><l>।। 8 ।। tathā bhakṣapraiṣācchādanasaṁjñaptahōmadvēṣam ।। 28 ।।</l></lg>
<p><q>kaḥpunaratra viśēṣaḥ ?</q> uttaraṁ-<q>ayamasti viśēṣaḥ । puruṣārthadvārēṇānu-
pravēśāt । saṁjñapanasya hr̥dayādyutpattyarthatvaṁ manvānasya bhavati kācidāśaṅkā ।</q>
asyārthaḥ-kratvarthā api bhakṣādayaḥ puruṣārthadvārēṇa kratāvanupraviśantīti yatra paraṁ
puruṣārthōpāyō nāsti tatraivaiṣāmaṅgabhāva iti bhakṣādiṣu tāvadāśaṅkā । saṁjñapanahōmē
tvēvam---na saṁjñapanāṅgaṁ hōmō'vakalpatē । prāyaścittasthānīyō hi sa śrūyatē mantravarṇa-
śravaṇāt । pratyuta sādga‍uṇyāyattatvāditi ।</p>
<p><q>rāddhantastu---adhikāravidhinaikavākyatvāt prakaraṇavidhīnāṁ pūrva-
vadanuṣṭhānam ।</q> asyārthaḥ---prakaraṇē hi vidhīyamānaḥ śrūyamāṇaḥ adhikāravidhyarthaḥ
adhikāravidhiśca tatsambandhaḥ pratīyamānaḥ tairēva sadbhirniścīyatē । atastadanuguṇadvārā
kalpanīyatvē(na) satyapi puruṣārthasiddhiḥ tēna bhakṣādijanyapuruṣārthadvārēṇaiva vidhiriti
﻿<pb n="207"/>
parikalpyatē tathā saṁjñaptahōmō'pi saṁjñapanamātranimittataḥ, na vaiguṇyapratisamādhānārthaḥ ।
mantravarṇastu vidhyānuguṇyēnaiva varṇanīya iti bhakṣāṇāmapi nityamanuṣṭhānam ।</p>
<lg><l>।। 9 ।। anarthakaṁ tvanityaṁ syāt ।। 29 ।।</l></lg>
<p><q>atrāpi tarhi adhikāravidhinaikavākyatvāt nityamanuṣṭhānaṁ tēna
vinā vidhyarthāsiddhēḥ ।</q> na cēdaṁ vācyaṁ anuṣṭhīyamānamidaṁ prayōjanaśūnyamiti
nānuṣṭhēyamiti । yasmāt yaḥ sarvāṅgōpasaṁhārasamarthaḥ sō'pi kāmī bhaviṣyati । na hyanēna
yatraiva prayōjanamasya tasyaivādhikāraḥ ।</p>
<p>rāddhāntamāha-<q>ucyatē । svārthaparityāgēnaiva hi vidhānamēva na pratīyatē
dvāraniyamasyāpēkṣitatvāt । na cāvihitasyānuṣṭhānaṁ yuktam ।</q> tasmādartha-
śūnyamēvaṁvidhaṁ ananuṣṭhīyamānamapi nādhikāraṁ vihanti iti siddhamadhikāravidhirna vihanti ।
vināpi tēna(āpi) adhikāravidhissidhyatyēva । nityavattasyāviniyuktatvāt । sati
dvārē tasya viniyōgaḥ nāsatyapi । <q>yaccēdamuktaṁ - yatra puruṣē dvāraṁ na sambhavati
tasyādhikārō mābhūditi tadayuktam । yathāviniyōgamadhikāra ityuktam ।</q>
asya ca parārthasyānityadvārakatvāt anityamēvārthāt viniyōga iti na śakyatē
tadvaśēnādhikārō nivartayitumiti ।</p>
<lg><l>।। 10 ।। paśucōdanāyāmaniyamō'viśēṣāt ।। 30 ।।</l></lg>
<p>lakṣaṇasaṅgatimāha---<q>idamatra cintyatē - kiṁ sāmānyēna paśumatō'dhikāraḥ
uta chāgavata ēvēti ।</q> nanu viniyōgamukhēnāpi ēṣā cintōpapadyata iti kimityatraiva
cintyatē ? tatrāha---<q>viniyōgē punaś‍cintyamānē'viśēṣāt viniyōgadvayasiddhērna
śakyatē viśēṣō'vadhārayitumityadhikāra ēva cintyatē ।</q> asyārthaḥ - na
viniyōgē ghaṭatē tathāmantrasyāpi chāgābhidhāyitayā । adhikārē tu parasparavirōdhād‌dvaya-
mupasaṁhartuṁ na śaknōti । virōdhē sati śakyatē paśuviśēṣō mantrabalēnāvadhārayitumityatraiva
cintā yuktā । tatra pūrvapakṣavādinō'bhipāyaḥ---<q>sāmānyaśabdō'yaṁ paśuśabdaḥ
gavādiśabdavat । tēna paśvākr̥timātrasya viniyōgāt mēṣādiṣvapi
jātyaviśēṣāt yaḥkaś‍citpaśurupādātavyaḥ ।</q> nanu mantravarṇēna viśēṣē'vasthāna-
mityatrāha---<q>k‍vacicca viśēṣamantrasya arthavattvamupapannamēvēti na sāmānyaṁ
viśēṣē'vasthāpayitumarhati । yōgādvā</q>---gamanayōgādvā, varṇasāmānyādvā, akṣara-
﻿<pb n="208"/>
sāmānyādvā mantrasyaiva sāmānyārthatā yuktā । pramāṇāntaravaśēna hi mantrasyārthō'vatiṣṭhatē
ityuktam । viniyuktadvārasmārakatvāt mantrāṇāṁ yathāviniyōgaṁt vaṇēnā yuktaiva । tasmā
paśumatō'dhikāraḥ ।</p>
<p><q>atrōcyatē । syādētadēvaṁ yadyayaṁ paśuśabdaḥ sāmānyavacanaḥ syāt ।
kiṁ tarhi aupādhikō'yaṁ sarvapaśūnāṁ pucchavattvōpādhikaḥ</q> śabdaśabda iva śrōtra-
grāhyatvōpādhikaḥ sarvaśabdānām ।</p>
<p>kasmādēvaṁ bhavatītyatrāha---<q>pratyabhijñānābhāvāt</q> chāgē hastini ca (na)pratyabhi-
jñānēna sāmānyaṁ tāvannāsti tadabhāva ēva śabdapravr̥ttimaupādhikīṁ darśayati । sa ca
vāladhirupādhiniyamaḥ । kathaṁ punaḥ pratyabhijñā nāstītyatrāha---<q>yathā ca pratyabhijñā
nāsti ēvaṁ prathamapāda ēva darśitam</q> pūrvākārāvamarśābhāvāditi । yasmādayamaupādhikaḥ
sarvapaśūnāṁ pucchavattvōpādhikaḥ śabdō vyaktivacanḥ । atō na viśēṣamantrōpasthāpi-
tamatikrāmati । tatraiva pravartatē prayōgaikyāt । ēkādhikāravidhiparigrahō mantrasya,
parigr̥hītatbāt । tēna ca viśēṣasya sannidhāpitatvāt ।</p>
<p>abhyupagamyāpi sāmānyavacanatāṁ brūmaḥ । viśēṣaniṣṭhataiva sāmānyā(pi)nāṁ
yuktā nityavanmantrām‍nānasāmarthyāt na mantrasya pākṣikatvaṁ yuktam । na ca sāmānyaṁ
viśēṣē'vasthāpyamānaṁ śabdārthatāṁ jahāti । yadyapi viniyōgēna virōdhaḥ । tathāpi tasya
kāryānuguṇyāt viśēṣāvasthitirēva nyāyyā । anuṣṭhānānuguṇō hi viniyōgaḥ anuṣṭhā-
nārthatvāt anuṣṭhānaṁ ca mantrānvitamiti tadbaśēna viśēṣāvasthāpanamēva nyāyyam ।
na ca [rūḍhau]sambhavantyāṁ yaugikatvaṁ sambhavatītyuktam । tasmāt suṣṭhūcyatē chāgō
vā mantravarṇāt iti । <q>śēṣamuktam ।</q></p>
<p><q>iti śrīśālikanāthamiśraviracitāyāṁ r̥juvimalāpañ‍cikāyāṁ
ṣaṣṭhādhyāyasyāṣṭamaḥ pādaḥ
adhyāyaśca samāptaḥ</q></p>
﻿<pb n="209"/>
<p><q>r̥juvimalāyāṁ</q></p>
<p><q>।। *navamādhyāyasya prathamaḥ pādaḥ ।।</q></p>
<p>।। 1 ।। yajñakarma pradhānaṁ taddhi cōdanābhūtaṁ tasyaṁ dravyēṣu
saṁskārastatprayuktastadarthatvāt ।। 1 ।।</q></p>
<p><q>viśiṣṭakāryāvagamyatvādūhasya viśēṣātidēśalakṣaṇaṁ hētuḥ ।</q> asyārthaḥ---
vikr̥tau prākr̥tānāṁ padārthānāmatidēśēna prāptau satyāṁ prākr̥tāt kāryāt viśiṣṭaṁ
kāryamavagamyatē । tatpramāṇakaścōhaḥ । tēna bhavati viśēṣātidēśa ūhasya hētuḥ ।
atrēyaṁ prakriyā-ūhyata ityanayā vyutpattyā vikr̥taprayōga ūhaśabdēnōcyatē । sa ca
prākr̥tāt kāryādanyasmin kāryē'vagatē'vagamyatē । tathāhi---prakr̥tāvavaghātādī-
nāmapūrvasādhanabhūtaviśēṣā1vrīhayō yavāśca kāryatvēna pratipannāḥ । vikr̥tau nīvāra-
dravyavatyāṁ apūrvasādhanabhāvāviśēṣāt atidēśēna prāptānāṁ nīvārā ēva kāryatvēnā-
vasīyantē । tataśca tēṣvavaghātādayaḥ kriyamāṇā vikr̥tā bhavanti । kārakabhēdēna
kriyāvikārasyāparihāryatvāt ।</p>
<p>kathaṁ punarnīvārāṇāṁ kāryatvāvagamaḥ ? upadēśastāvada2pūrvaviśēṣagr̥hītadharmāṇāṁ-
viśiṣṭāpūrvasādhanaviṣaya ēva । nacā'tra pramāṇāntaramapi prakramatē । ucyatē । śābdaṁ
pramāṇaṁ dvivighaṁ, upadēśajaṁ kāryajaṁ ca ।</p>
<p>kaḥpunarupadēśaḥ ? kiṁ punaḥ kāryaṁm ? ucyatē । upadēśō nāma granthasandarbhasya
pāṭhaḥ । kāryaṁ tu dvārabhūtam karaṇōpakārādi । tatra granthasandarbhajaṁ darśapūrṇamāsābhyāṁ
yajēta svargakāmaḥ vrīhibhiryajēta yavairyajēta vrīhīnavahanti ityādiparyālōcanayā'pūrva-
prayuktatāṁ sarvadharmāṁṇāmanusandadhatāṁ vrīhīṇāṁ yavānāṁ cāpūrvaviśēṣasādhanatvaṁ tulyamākalayatāṁ
vrīhiyavakāryakamavaghātādīti jñānamupajāyatē । taccēdamupadēśajam । śābdaṁ punaśca
<note>* saptamāṣṭamādhyāyayōḥ r̥juvimalāmātr̥kā kutrāpi nōpalabdhā ataḥ navamādhyāyaḥ
mudrāpyatē---</note>
<note>1. R viśēṣabhūtā</note>
<note>2. P pūrvaviśēṣagr̥hītadharmāṇāṁ</note>
﻿<pb n="210"/>
1vikr̥tyapūrvāntarē dravyāntaravati cōdakaprāptēṣvaghātādiṣu iyaṁ jijñāsōpajāyatē---kathamētē
prayōktavyā iti । tadarthaṁ ca kīdr̥śaṁ kāryaṁ upadēśēna prayujyata ityētannirūpyatē ।</p>
<p>kiṁ darśapūrṇamāsāpūrvasādhanaviśēṣaḥ kāryatayā pratīyatē, uta yasyāpūrvasyā-
vaghātō'ṅgaṁ tadīyasādhanaviśēṣa iti । tatra yadi darśapūrṇamāsāpūrvasādhanatā vivakṣitā
tadā nīvārāṇāṁ tadrūpatābhāvāt tēṣāṁ kāryatā na syāt2 । atha tu yasyāpūrvasyāva-
ghātō'ṅgaṁ tadīyasādhanatāmātraṁ vivakṣitaṁ tadā'sti tadrūpatā nīvārāṇāmiti tēṣāmapi
kāryatā vrīhīnavahantītyādibhirēva pratīyatē । tatra viśēṣāpūrvāṅgabhāvajñānamidaṁ
nāntarīyakaṁ darśapūrṇamāsāpūrvasādhanaviśēṣaḥ kāryabhūta iti । apūrvaviśēṣasambandhinō
hi dharmasya tadīyaṁ kāryaṁ bhavitumarhati apūrvaidamarthyāvirōdhāditi । nāntarīyakamapūrva-
viśēṣasādhanatvamavivakṣitat3 । yadīyō'vaghātastatsādhanamēva kāryamiti cōdanārthaḥ ।
ataśca vrīhīnavahantītyanayaiva cōdanayā nīvārāṇāmapi kāryatvamavagamyatē । tadidaṁ
kāryanirūpaṇajñānamupajāyata iti kāryajaṁ śābdam । tēna nāpramāṇatvaṁ nāśābdatvaṁ
nōpadēśatvamiti svayamēva bhagavatā vivaraṇakārēṇōditamityanavadyam । ślōkamapyudāharanti---</p>
<lg><l>prākr̥tasthānapatitapadārthāntarakāryataḥ ।</l>
<l>ūhaḥ prayōgō vikr̥ta ūhyamānatayōditaḥ ।। iti</l></lg>
<p>ākṣēpyaṁ bhāṣyamanubhāṣatē---<q>trividhaś‍cōha iti ।</q> ākṣipati---<q>kimidaṁ
traividhyaṁ ?</q> vikr̥taprayōgātmakatā mantrasāmasaṁskāraviṣayē tulyēti bhāvaḥ । samādhattē-
<q>ucyatē---kāryabhēdaṁ svasthānē vakṣyāmaḥ । tadbhēdāyōhyamapi prayōgarūpaṁ
bhidyata iti tatraiva vakṣyāmaḥ ।</q> kāryapramāṇakō hi prayōgavikāraḥ sa pramāṇa-
bhūtakāryatraividhyāt trividhō bhavati ।</p>
<p>tathāhi---avaghātādīnāṁ taṇḍulaprakr̥tidravyaṁ kāryam, mantrāṇāṁ samavētō'rthaḥ,
sāmnāmakṣarāṇīti । tadvaśēna ca trayāṇāmapi vikārō bhavatīti traividhyābhidhānaṁ bhāṣya-
kārasya prayājādiviṣayē ūhō na bhavatīti darśayitum । na hi tēṣāṁ kaścitprayōga-
vikārō'sti । anyadapyupōddhātādinētyanēna bhāṣyamanubhāṣitam । ya(thē)didamādyamadhi-
<note>1. p. vikr̥tāvapū</note>
<note>2. nāsti</note>
<note>3. mavihitam</note>
﻿<pb n="211"/>
karaṇaṁ upōddhātēna prasaktānuprasa(ktyā)ktaṁ īṣṭē bhuṅkta iti anūhasiddha‍yartha,
dēvatāprādhānyaṁ prasaktaṁ tatsiddharthamīśitr̥tvaṁ, bhōk‍tr̥tvaṁ ca (tva)dēvatāyā anuprasaktamiti ।</p>
<p>atra bhāṣyakārēṇāgnihōtrāditrayamudāharaṇaṁ gr̥hītam । tatra tātparyaṁ pr̥cchati-
<q>kiṁ kāraṇa ? kēna punaḥ kāraṇēnāgnihōtrādaya ēvōdāharaṇam ? yāvatā sarvāṇi
karmāṇi dharmavantyudāhāryāṇīti</q> ।</p>
<p>uttaraṁ---<q>kēvalōpadēśārthē hi pratiprakaraṇaṁ niyamātmakē nirūpitē'tidēśaḥ
pravartatē</q> । anyathā hi sarvatraivōpadiṣṭatvāt dharmāṇāṁ sādhāraṇatā syāt, nātidēśaḥ
syāt । atidēśāvagatadharmaviṣayaścōha ityatidēśasiddha‍yarthamētānyēvōdāharaṇāni
nānyat । atra pauruktyaṁ saptamādyēna saha paricōdyōttaravivakṣayaivēdamapūrvaprayuktatvamucyata
ityarthaśaḥ parihārō dattaḥ । yaḥpunarayaṁ dvitīyaḥ parihāraḥ ētēna cēha prayōjanaṁ ūhē
vivakṣitē iti asāvayuktaḥ yasmāt tatrāpi saptamādyē apūrvaprayuktatayaiva dharmāṇāṁ
pratiprakaraṇaṁ niyamaḥ siddha‍yati nānyathā । tēnaitēna cōhaprayōjanamityuktam । sapta-
mādyē'pyasya prayōjanattvāt । samādhattē---<q>nanu bhāṣyē ayajiprayuktatvē'pi sati
na pratiprakaraṇaṁ niyamaḥ siddha‍yatītyanyathāpi niyamaṁ darśayati</q> । tēnāpūrva-
prayuktatā ēkāntataḥ 1tatra na vyutpādyā । punarākṣipati---<q>yadēva bhāṣyakārēṇōktaṁ
tadēva na vidmaḥ kimidamayajiprayuktatvaṁ nāma</q> । yajēranyadayajiriti apūrvamēvānya-
diti bhāvaḥ ।</p>
<p>samādhattē---<q>atrōcyatē । karaṇaprayuktatvaṁ ayajiprayuktatvamucyatē</q> ।
yajēranyadayajiriti karaṇamucyatē tēna prayuktatvamayajiprayuktatvamucyatē । 2nanu karaṇatā
kēna(prayōjakamata) [pramāṇēna karaṇatvāvagamaḥ] atra āha---<q>kāryakaraṇasambandhō'hyatra
niyōgalakṣaṇaḥ</q> । sādhyabhūtēna hi niyōgēna samabhivyāhārō'nyathā nōpapadyatē । yadi
niyōgaḥ kāryabhūtaḥ karaṇabhūtaśca yajirna syāt iti kāryakaraṇatā niyōgēnāvasīyatē ।</p>
<p>kathaṁ punaḥ karaṇaprayuktatvē sati pratiprakaraṇaṁ niyama ityata āha---<q>karaṇa-
prayuktatvē'pi ca niyōgaviśēṣasambandha upapadyata ēvēti pratiprakaraṇaṁ niyama-
siddhiṁ manyatē</q> ।</p>
<note>1. R tatrāpyūhyā</note>
<note>2. R kēna pramāṇēna prayōjakatvaṁ ataḥ yajisvarūpamēvāha-na kāraṇatā na ca tr̥tīyāpi
vimaktirasti ya ākhyātapratyayasya na karaṇatāyāḥ smaryatē ।</note>
﻿<pb n="212"/>
<p>asyārthaḥ-yajiprayuktatvē hi darśapūrṇamāsābhyāṁ svargakāmō yajētētyanēnādhi-
kāravantaṁ yajimuddiśya samidhō yajatītyādibhiḥ samidānīnāṁ vidhānamiti pratiprakaraṇaṁ
niyamō na syāt । karaṇaprayuktatvē tu darśapūrṇamāsābhyāmityadhikāravākyāvagataṁ karaṇaṁ
sannidhimātrēṇāpūrvamiva dharmāṇāṁ grāhakaṁ tēna viśiṣṭamēva karaṇaṁ grāhakamiti viśiṣṭāpūrva-
sambandhāt pratiprakaraṇaṁ niyamasiddhiḥ । tēna apūrvaprayuktatvē karaṇaprayuktatvē ca prati-
prakaraṇaṁ niyamasiddhēḥ saptamādyē apūrvaprayuktatā ēkāntēna na vyutpādanīyā । atra-
tvadhikaraṇē saiva vyutpādyatē tāṁ vinā ūhāsiddhēḥ । karaṇaprayuktatvēhi dharmāṇāṁ vrīhayō'pi
karaṇabhūtā dharmān prayuñjata iti karaṇabhūtavrīhirūpatābhāvē nīvārāṇāmavadhātādyūhō na
bhavēt । apūrvaprayuktatvē tu vrīhisvarūpasyāvivakṣitatvādapūrvasādhanaviśēṣa ēva vivakṣita
iti siddha‍yatyūhaḥ tēna saptamādyē idaṁ cintyatē kiṁ yajiprayuktā utāyajiprayuktā iti ।
iha tu ayajiprayuktatvēpi kiṁ karaṇaṁ prayōjakamutāpūrvamiti cintyatē---</p>
<p>tatra pūrvapakṣī karaṇamēva svānugrahamapēkṣata iti manyatē । <q>rāddhāntī tu</q> karaṇa-
vat tadanugrahamapi kāryamēvākāṅkṣati tasyaiva cikīrṣitatvāditi ।</p>
<p><q>atha kasmādidamēvāyajiprayuktatvaṁ tat saptamādyē siddhāntatvēna na
likhitam ?</q></p>
<p>uttaraṁ-<q>asthāyitvādasyārthasya</q> । sāmānyēnāyajiprayuktatvamasthāyi । kintva-
pūrvaprayuktatvamēva sthāyi । sthāyī ca pakṣaḥ siddhāntatvēnōpanyasanīyaḥ śiṣyāṇāṁ bhrama-
nivr̥ttyartham । atō'yamēvāpūrvaprayuktatāpakṣaḥ sthāyī saṁvyavahārārthamatrānīta iti hētōra-
pūrvaprayuktatvamuktam । yadyayajiprayuktatvamasthāyi kimarthaṁ saptamādyē taccintyata ityupanyastaṁ
tadāha---<q>asthāyinaḥ punarupanyāsaḥ kimarthaḥ ?</q> uttaraṁ - <q>punaruktiparihāraśca</q> ।
ca śabdastuśabdārthē । <q>kimētāvadēva prayōjanam ?</q> uttaraṁ---<q>anyadastīti
hantipiṣṭa‍yadhikaraṇē vakṣyāmaḥ</q> । tatra pūrvapakṣaupayikamidam । athavā anyāmēva
cintāṁ ityētadbhāṣyakārēṇa yajinimittatānirāsārthamuktam । <q>tadayuktam---yaji-
nimittatvē hyatidēśō'pi na siddha‍yati na kēvalamūhaḥ tasmādūhalakṣaṇa ēvāya-
mupanyāsa iti na śakyatē vak‍tum</q> । asyārthaḥ---darśapūrṇamāsayajērnimittatvē
sati tadabhāvē vikr̥tau cōdakaprāptānāmapi sarvadharmāṇāmēvānanuṣṭhānam bhēdanābhāva iva
bhēdanahōmasya । tataśca kimatidēśēnēti atidēśābhāvō'pi ।</p>
﻿<pb n="213"/>
<p>na kēvalamūhābhāvaḥ tēnōhalakṣaṇa ēva nēdaṁ yuktaṁ cintayituṁ, atidēśa-
lakṣaṇē'pi yuktā cintā । pariharati---<q>ucyatē । satyamāha bhavān atidēśō'pi
na siddha‍yatīti । saptamādyēna tvadhikaraṇēna idamapaunarukta‍yam</q> । asyārthaḥ---
na vayaṁ brūmaḥ ūhalakṣaṇa ēvēyaṁ cintōpakāriṇīti । kintu punaruktatāparihārō-
payuktaḥ । apūrvaprayuktatvē hi pratiprakaraṇaṁ niyamasiddhiḥ iti saptamādyēna, iha tu yajērni-
mittatānirāsaḥ kr̥taḥ tēnāpaunaruktyam । <q>kiṁ punarasya parihārāntarasya prayōjanaṁ ?</q>
uttaraṁ---<q>idamēva vakṣyamāṇaṁ prayōjanam</q> । nimittāntarē yajyantarē prayuktasyāpi
cōdakaprāptasya dharmajātasya nimittābhāvādananuṣṭhānaṁ prāptaṁ tasyānanuṣṭhānasya vyudāsō
vaktavya ityabhiprāyō varṇakāntaraṁ kurvataḥ sō'yamananuṣṭhānavyudāsaḥ parihāraśca tēnōcyatē-
tatrēti vākyōpanyāsē । bhāṣyakārō varṇakakāyōpanyāsānantaraṁ parihāradvayamēkēnaiva
varṇakēna varṇitavān idānīṁ kiṁ yajiprayuktā utāpūrvaprayuktā iti cintyata ityēvamādinā
bhāṣyēṇa ।</p>
<p>atra bhāṣya ēva yāgaṁ kuryāditi yajisvarūpaprayuktatōktā । ēvaṁ yāgēna
kuryāditi karaṇaprayuktatōktā । tr̥tīyaḥ prakārō varṇa/?/kāntarēṇa varṇitaḥ ēvaṁ
vētyādinā । bhinnaga ityuktamityasyārtha ityētat । <q>varṇakāntaraṁ bhāṣyakārēṇōktam</q> ।
bhāṣyōktā ēva pūrvapakṣā iti yāvat ।</p>
<lg><l>।। 2 ।। saṁskārē yujyamānānāṁ tādarthyāt tatprayuktaṁ syāt ।। 2 ।।</l></lg>
<p><q>ऩnu cōktamapūrvaṁ prayōjakam । nimittatvē tvādyē prayōjakatvaṁ varṇakadvayē,
nimittatvaṁ ca tr̥tīyē varṇakē'pūrvasyaivōktam । kēyaṁ cintā ? kiṁ hantipiṣi-
prayuk‍taṁ prōkṣaṇaṁ utāpūrvaprayuktamiti । ucyatē । pūrvapakṣō'bhyadhikō'tra
vidyatē । kathaṁ ?</q> uttaraṁ---<q>apūrvaṁ hi sādhyatayā sambadhyamānaṁ dharmāṇāṁ
prayōjakaṁ bhavatīti śakyatē vak‍tum</q> । asyārthaḥ - yadyapūrva sādhyatayā dharmaiḥ
saṁbaddhamavagamyatē tadā taddharmāṇāṁ prayōjakamiti śakyatē vak‍tum । yathā ārādupa-
kārakēṣu tēṣu prathamamadhikārāpūrvamēva sādhyatayā'vagamyatē nāvāntarāpūrvamiti tatra
tatrōktam । iha punaḥ kriyānirvr̥ttirēva kāryatvēnāvagamyatē prōkṣitābhyāmiti tr̥tīyā
nirdēśāt, kriyāpēkṣatvāt karaṇabhāvasya । na ca pratīyamānāpi kriyāṁ prati sādhanatā
vivakṣitētyāha---<q>tadaparityāgēnaivaidamarthyamuktam</q> । pratīyamānāvāntarakāryāpari-
tyāgēna dharmāṇāmapūrvaṁ pratyaidamarthyamuktam <quote>“yē yatra śrūyantē tatra bhavanti”</quote> ityatra ।</p>
﻿<pb n="214"/>
<p>nanu yadi kriyāniṣpattirēvaiṣāṁ kāryaṁ tadā apūrvāsaṁsparśitvē sati ānarthakyaṁ
prāpnōti niyamasya kriyāyāḥ puruṣaiḥ kāryatvēnāvagamyamānatvāt । kiṁ tayā niṣpāditayā ?
pariharati---<q>ēvaṁ tarhi ānarthakyaparihārāyaivāpūrvamupayujyatē । na punaḥ
sādhyatayā</q> । asyārthaḥ - na niṣprayōjanā kriyāniṣpattiḥ । tatsiddhāvapūrvaniṣpattēḥ ।
tēna prōkṣaṇādīnāmapūrvasiddhirēvārthō na punarapūrvē sādhyē[rvaṁ sādhyaṁ ?] yathā
dīkṣaṇīyāvāṅ‍‌niyamasya paramāpūrvaṁ prayōjanam । na tu tadēva sādhyam । kasmādēva-
mityāha---<q>hantipiṣyōrapūrvasambandhitayaiva prōkṣaṇavidhānē parihr̥ta tadānarthakya-
miti nāpūrvaṁ kāryatayā parigr̥hyatē</q> । yau hantipiṣī apūrvaṁ pratisādhanabhūtau tayōridaṁ
prōkṣaṇaṁ sādhanatvēna grahītum [gr̥hītam ।]</p>
<p>yaduktaṁ hantipiṣṭa‍yadhikaraṇōpayōgāya ayajiprayuktatvaṁ tadidamuktaṁ bhavati ।
avahantiprayuktatvēna, sādhanībhūtāvahantiprayuktatvēna parihr̥taḥ । ānarthakyēnāpūrva-
prayuktatā śakyatē vak‍tum yata ēvāvāntarakāryamēva dharmāṇāṁ kāryaṁ ata ēva yē yatra
śrūyanta ityupapannaṁ bhavati । anyathā'[vaghātādēḥ a]pūrvaprayuktatvē satyavāntarakāryasya
kāryadvayavirōdhēnāvivakṣitatvē sati ārādupakārakatvēna sarvatraiva āgnēyāgnīṣōmīyōpāṁ-
śuyājēṣu syāt prayājādivat । yasmādavahantiprayuktā avahantidharmāḥ tasmādavahantau
nakhanikr̥ttanēnōhitavyāḥ । yō nāma mandadhīḥ yathāśrutagrāhī taṁ prati udāharaṇa-
vyāptimāha---<q>sarvāṇyēvaivaṁjātīyakāni pratīyamānāvāntarakāryāṇyudāharaṇāni
vrīhīnavahantītyēvamādīni</q> । sō'yamaṅgasya vrīhyādērdharmaḥ sannapūrvasyōpakārakō,
nāpūrvadharmō'ṅganāmupakārakaḥ । na caivaṁbhūtaḥ śabdō vidyatē yadapūrvaṁ hantipiṁṣibhyāṁ
kriyatē tatprōkṣaṇēna kartavyamiti । <q>yasmāt prōkṣitābhyāmavahantīti śrūyatē</q>
kriyāniṣpattirēva kāryaṁ śrūyatē ityarthaḥ । na cāvahantirapi sākṣādapūrvasādhanaṁ yēna
tadyuktamavahantiyuktamapūrvēṇa saha sāvayavatvēna saṁbadhyatē । tasmāt kāryāntarānupravēśināṁ
nādhikārakāryēṇa prayuktiḥ sambhavatīti pūrvaḥ pakṣaḥ ।</p>
<p><q>atrōcyatē । nādhikāraprayuktimantarēṇōpādānasiddhirdharmāṇām । na
vā'nupāttānāmanuṣṭhānam</q> । asyārthaḥ-lōkē hi sarvasya śabdasyānuṣṭhānōpādēyaparatā
dr̥ṣṭā । yadi vā'pūrvaprayuktatā dharmāṇāṁ na syāt tadā tēṣāṁ niyōgēnōpādānaṁ
anuṣṭhānākṣēpō na syāt । anutpa(pa)nnānāṁ vā adhikārāpūrvānākṣiptānuṣṭhānānāṁ
anuṣṭhānaprayōjanābhāvādanuṣṭhānaṁ na syāt ।</p>
﻿<pb n="215"/>
<p>atrāyaṁ bhāvaḥ-apūrvasādhanatā avahantyādīnāmēva । sā ca vinā prōkṣaṇā-
dibhirna siddha‍yatīti tadarthatayā prōkṣaṇādyākṣēpaḥ । tasmāt sarvaṁ dharmajātamapūrvārtham ।</p>
<p><q>nanu caivaṁ sati viniyōgavyavasthaiva na siddha‍yati[na ca avaha]ntyā-
dīnāmēva sāvāntarakāryasyāvivakṣāprasaṅgādityuktam</q> । pariharati---<q>kēna
vōktamavāntarakāryaṁ na vivakṣyata iti</q> । punaścōdayati-<q>kathaṁ vā vivakṣāyā-
mavāntarakāryasya pradhānakāryasya prayōjakatvam</q> । pariharati---<q>ucyatē ।
avāntarakāryaṁ tāvat kiṁ pradhānāpēkṣitaṁ sat kāryaṁ bhavati utānapēkṣitaṁ tatra
yadyapēkṣitaṁ satkāryaṁ tadā svarūpēṇa kāryatvābhāvāt pradhānakāryamēva prayōjakaṁ,
athānapēkṣitaṁ tadā'vāntarakāryamēva prayōjakam ।</p>
<p>ēvaṁ saṁśayya nirṇayamāha---<q>pradhānakāryēṇānapēkṣāyāmavāntarakāryataiva na
syāt</q> । tadavāntarakāryamucyatē yat pradhānakāryānuguṇatayā kriyatē yathā kāṣṭhānāṁ
pākaṁ kartuṁ pravr̥ttānāṁ jvalanam । na vā vācyamavāntarakāryatā mābhūditi । tanmātrasya
pradhānakāryatvē'nuṣṭhānābhāvaprasaṅgāt । tadapēkṣāyāṁ tu pradhānakāryāpēkṣāyāṁ punastadarthatvēna
pradhānakāryārthatvēnāvagamāt । tadapāyē pradhānakāryāpāyē dharmasambandha ēva na syāt ।
tēnāvāntarakāryēpa vivakṣitē pradhānakāryasya prayōjakatvāvidhānāt avāntarakāryamapi
pratīyamānaṁ vivakṣitam । atha tu upadēśavyavasthaivēyaṁ viniyōgē naivēyaṁ vyavasthā-yē yatra
śrūyanta iti na punaḥ prayuktivyavasthā vrīhyādīnāṁ prayuktyā vyavasthaivēyaṁ na siddha‍yatīti
siddhamapūrvaprayuktatvam ।</p>
<p>yuktyantaraṁ vā'pūrvaprayuktatāyāmāha-<q>niyamavidhīnāṁ pradhānānupravēśaścaturthē-
darśitaḥ</q> । asyārthaḥ-yadyavaghātādīnāmapūrvaṁ sādhyaṁ syāt tadā vidhānamavakalpatē
pramāṇāntarēṇāpūrvasādhanatvāparijñānāt । vrīhyādisvarūpasambandhitvē tu vidhānamēva nāva-
tarati prāptatvāt । na ca niyamārthaṁ vidhānaṁ aśakyatvāt । vināpyavadhātaṁ taṇḍulādi-
nirvr̥ttidarśanāt apūrvānupravēśitvē tu niyamavidhiravakalpatē taṇḍulanirvr̥ttyarthaṁ dalanā-
dyākṣipēdapūrvaṁ vihitē tadēvāpūrva sādhanamiti tadēvākṣipyata iti । ēvaṁ tahi niyama-
vidhīnāmapūrvamēva kāryaṁ syādityatrāha---<q>tathābhūtōpadēśēna ca dvāraniyamastr̥tīyē
darśitaḥ</q> । vrīhyādisambandhibhūtā dyupadēśēnaiva dvārasyāpi niyamastr̥tīyē darśitaḥ । tēna
dvārakāryamapyāśrayaṇīyam ।</p>
﻿<pb n="216"/>
<p>upasaṁharati-<q>ataḥ prōkṣitābhyāmavahantītyatra avahantidvāramapūrvaṁ kuryā-
diti śās‍trārthaḥ</q> । tasmāt tatkāryāpannē anyatrāpi dharmāṇāmūhasiddhiriti ।
aviruddhaśca vrīhīnavahantītyupadēśaḥ dvārasyāpi vivakṣitatvāditi sthitam ।</p>
<p><q>ēvaṁ vā</q></p>
<p><q>ihēdānīmapūrvārthatvātsarvadharmāṇāṁ paramāpūrvamēva[rvēṇaiva]prayuktaṁ dharmajāta-
miti pūrvapakṣavādī manyata iti sambandhaḥ</q> । asyārthaḥ---na laukikarūpārthatā
dharmāṇām vinā dharmaistasya sambhavāt । atō'pūrvārthatvāt dharmāṇāṁ paramāpūrvamēva prayōja-
kam । nanvavāntarāpūrvamapyapūrvamēva, tēna tadapi prayōjakaṁ syādityāśaṅkyāha---
<q>sādhikāraṁ vā'pūrvaṁ paramārthataḥ</q> । paramārthataḥ sādhikāramēvāpūrvaṁ nānyat ।
ētaduktaṁ bhavati---avāntarāpūrvāṇi nāma na santyēva । kintu sādhikāramēva kēvala-
mapūrvamasti । kuta ityāha-<q>tacchūnyānāṁ</q> adhikāraśūnyānāṁ <q>tadāpattēḥ</q> । asyārthaḥ---
adhikāraśūnyānāṁ prayājādīnāmadhikārasannidhau śrutānāṁ tadrūpāpattēḥ । ētaduktaṁ
bhavati - niradhikārēbhyō yajibhyaḥ paratō liṅādayaḥ śrutāḥ adhikārāpūrvamēvānuvadantīti ।</p>
<p>nanvēvaṁ [adhikāra]śūnyānāmapi yāgā ēva dīkṣaṇīyādayō dharmajātaṁ prayuñca-
tāmityatrāha---<q>anāpannatadbhāvaiḥ svadharmaiḥ sambandhānna yāgāḥ svarūpēṇa dharmān
prayuñ‍jatē</q> laukikatvāt dharmasambandhitvānupapattēḥ । (dūrōtsāritatāṁ vāhana) nāvaghātā-
divat dvārakāryamatrōpalabhyatē ārādupakāritvādēṣāṁ dīkṣaṇīyādyaṅgānām । tēnā-
śaṅkāpi nāsti anyasya prayōjakatvaṁ prati sākṣādapūrvasādhanatvādēṣāmiti । <q>atrōcyatē
---satyamuktamanāpannādhikārāṇāṁ na dharmasambandha iti kintu kāryatvamavi-
śiṣṭamavā</q>ntaraniyōgasyāpi । sādhyamāna ēvāsau tadāpattiṁ labhatē adhikārasādhanatāṁ
labhatē । kuta ityāha---<q>na hi asādhyamānasya rūpamavaghātavallōkataḥ siddham</q> ।
yathā laukikamavaghātādirūpaṁ tathā'vāntaraniyōgasya rūpam tēna tadapi sādhyaṁ vacana-
samadhigamyamēva sādhyaṁ ca svabhāvataḥ sētikartavyatākasya karaṇasya niṣpādyamiti vacanā-
davagamyatē ।</p>
<p>nanu avāntaraniyōga ēva nāstītyatrāha---<q>nadhikārāpattirbhēdaṁ nirūṇaddhi
anubandhajam</q> kṣaṇikānāṁ yāgānāṁ sādhanatvānupapattēḥ avāntarāpūrvāṇyaṅgīkriyantē anu-
bandhabhēdabhinnānīti(māṁ)tadāpattyāpi bhēdō na viruddha‍yatē । <q>adhikārē tvabhēdō</q>
﻿<pb n="217"/>
<q>varṇitaḥ</q> । adhikārāvasthāyāṁ tvabhēdaḥ । ētaduktaṁ bhavati - ēkamadhikārāpūrvaṁ sādhyam ।
tatsādhanabhūtāni tu anubandhamēdabhinnāni avāntarāpūrvāṇi yāvadanubandhaṁ bahūni
bhidyanta iti ।</p>
<p>nanu bhavantvanubandhabhēdabhinnāni apūrvāṇi tathāpi kathaṁ dharmāṇāṁ tadarthatētyāha---
<q>anubandhajaṁ bhēdamuddiśya dharmajātamavagamyata ityuktam</q> । yāvatyā vācā kāmayīta
tāvatyā dīkṣaṇīyāyāmanubrūyāditi vāṅ‌niyamō dīkṣaṇīyāyāṁ tāvat sākṣātsambandhaḥ
śrūyatē । dīkṣaṇīyāsambandhēna ca tatpratyāsannatadapūrvasambandhō'vagamyatē । tēnānu-
bandhabhinnāpūrvōddēśēna vidhānāt tadarthatā dharmajātasya ।</p>
<p>upasaṁharati---<q>tasmādadhikārāpattēravāntarāpūrvasyādhikārārthatā</q> । adhi-
kāraprayōjanatā dharmāṇāṁ na niṣpādyatayā, avāntarāpūrvaṁ dharmaniṣpādyamiti siddhamavāntara-
niyōgārthatvaṁ dharmāṇām । <q>niyōgāvagamyasādhyēṣu</q> niyōgēna liṅgādinā'vagamyaṁ sādhyaṁ
avāntarāpūrvaṁ yēṣu vidyatē dīkṣaṇīyādiṣvityarthaḥ । avāntarāpūrvābhāvāt avaghātā-
divat dīkṣaṇīyādiṣu paramāpūrvamēva dharmāṇāṁ prayōjakamiti pūrvaḥ pakṣaḥ ।</p>
<p>avaghātādivat dravyādidvārēṇa adhikāraidamarthyānupapattēḥ kṣaṇikēṣu dīkṣaṇīyādiṣu
avāntarāpūrvāṇyaṅgīkaraṇīyāni । tāni cā'laukikatvāt śabdāvagamyaniṣpattīni ।
dharmāṇāṁ vākyādibhirupanītānāṁ prayōjanamuktam । uktēpyarthē kasyacit mandadhiyō
vismr̥tirmābhūditi bōdhaparihāradvārēṇa uktamēvārthaṁ smārayati---<q>nanu ca yāgō'pi
lōkata ēva siddhaḥ kimidamavaghātādibhirvaiṣamyamiti cōdyam</q> । parihārastu---
kāryaparyantatāmaṅgīkr̥tyālaukikatvamuktam <q>ārādupakārakāṇāṁ nābhidhēyatayā</q> । yāga-
śabdābhidhēyatayā laukikatvam kintvavāntarāpūrvaparyantatvēnēti viśēṣō'vaghātādibhiḥ ।</p>
<lg><l>।। 3 ।। phaladēvatayōśca ।। 4 ।।</l></lg>
<p><q>kathaṁ punaratra saṁśayō yāvatā apūrvaprayuktataivātrāpi yukta</q> । uttaraṁ---
<q>mantrābhidhānasāmarthyācca taiḥ svarūpaprayuktataivōktā</q> । asyārthaḥ---mantrastāvat
śrutyā agnyādisvarūpaṁ svargādisvarūpaṁ cāha । tēna mantraliṅgēna svarūpaprayuktatā
pratibhāti । cōdanātaśca lakṣaṇā । mantrasyādhikāracōdanayā parigrahītatvāt tadanu-
sārēṇāpūrvasambandhisvarūpalakṣaṇā bhātītyēvaṁ saṁśayaḥ । punarākṣipati---<q>tadayuktam ।
na cōdanādr̥tē'bhidhānaṁ prāp‍nōti karmasambandhitayā</q> । asyārthaḥ - yadi mantrō'tra
﻿<pb n="218"/>
cōdanayā parigr̥hyatē tadā karmasambandhitayā mantrēṇārthābhighānaṁ na prāpnōti । na
vā karmasambandhyabhidhānamatra cintyatē, karmasambandhi vā'bhidhānaṁ cōdanānuguṇamiti
lakṣaṇaiva yuktā । tasmādayuktamēvādhikaraṇamidam । karmasambandhitvē hyapūrvārthatvamuktaṁ
sarvadharmāṇāmiti ihāpi tadēva yuktam । atō dēvatādvārakaṁ kāryābhidhānamiti
sthitamēva ।</p>
<p><q>atrōcyatē---astyatra saṁśayahētuḥ । tathāhi-phalaṁ tāvanna karmārtha-
tayā cōdanāvākyēpyavagamyatē phalasya puruṣārthatvēnāvagamāt</q> । tathāpi
kimityāha---<q>yathācōditaṁ ca mantrēṇābhidhānamiti svarūpābhidhānāśaṅkā</q> ।
yatkhalu yathābhūtaṁ cōditaṁ tat tathābhūtamēva mantarēṇābhidhātavyam । phalaṁ ca na karmārtha-
tayā cōditamiti na tasya karmārthatvēnābhidhānam kintu svarūpēṇaivēti svarūpābhidhānā-
śaṅkā । aprayuktēśca karmārthatāṁ manyatē । yadi karmārthamabhidhānaṁ na syāt tadā mantrasya
prayuktirna syāditi karmārthatā mantrasya । <q>tasmādupapannaḥ saṁśayaḥ</q> ।</p>
<p>atra pūrvapakṣavādī yathācōditamabhidhānaṁ nyāyyamiti manyatē । <q>ayathā-
cōditābhidhānē</q> yathā cōditaṁ tathā'nabhidhānē hi mantrasyāṅgataiva nōpapadyatē । asama-
vētārthābhidhānāditi hētōḥ । dēvatāyāṁ punaḥ dātr̥tvāśaṅkayā mukhyamabhidhānam ।
phaladātrī dēvatā । tēna sāpi phalakōṭinikṣiptā na karmārthatayā cōditā । tēna
tasyā api svarūpēṇaivābhidhānamiti vakṣyamāṇaphaladātrī dēvatēti vakṣyāmaḥ ।
tasmānna mantrē lakṣaṇā kintu śrutyaiva svargā(nya)[dya]bhidhānamiti । <q>atrōcyatē-yuktamuktaṁ
yathācōditamabhidhānamiti । nanvēvamēva cōdatam । kathaṁ cōditam ?</q> uttaraṁ
---<q>samantrakasya karmaṇaḥ idaṁ phalam</q> । asyārthaḥ - yadyapi phalaṁ karmārthaṁ na bhavati
tathāpi tāvat karmasambandhitayaiva cōjitam । mantraśca karmāṅgabhūtaḥ anyathā prayuktya-
bhāvāt । <q>ēvaṁ sati karmadvārakamabhidhānaṁ mantrasya pratīyatē</q> । asyārthaḥ-abhidhānasya
karmābhidhēyaṁ yat tad‌dvārakamāgnēyādikarmābhidhānaṁ mantrēṇa pratīyatē । <q>ētaduktaṁ bhavati</q>
---svargaphalābhidhānadvārēṇa karmaivābhidhīyata iti । mantrakāryataḥ pratyutāyamēvārthaḥ
śrautō vartatē nimittāpēkṣayā lakṣaṇētyucyatē । yō hi kāryānvayyarthaḥ sa ēva śabdārtha
iti । yadyapi nimittaṁ paramālōcyatē lakṣaṇēyaṁ tathāpi ayamēva pratyuta śrautō'rthaḥ ।
mukhyastvarthō niyōgāsaṁsparśādaśruta ēva śrutēratatparatvāt । tasmānnimittāvasthāyāṁ na
lakṣaṇādōṣaḥ kāryapradhānatvānmantrābhidhānasya । viniyōgaparyālōcanayā yadēva mantrasya
﻿<pb n="219"/>
svakāryē tadanuguṇamabhidhānaṁ, iha ca karmābhidhānē yō mantrō viniyukta iti karmasambandhi-
tvēna lakṣaṇayaiva tadabhidhānam । atra ca phaladātr̥tayā phalāṁśanikṣiptāyāmapi dēvatāyāṁ
satyāṁ na tatprayuktatā'bhidhānasyētyuktam ।</p>
<lg><l>।। 4 ।। dēvatā vā prayōjayēdatithivadbhōjanasya tadarthatvāt ।। 6 ।।</l></lg>
<p><q>idānīṁ dātr̥tvādibhiḥ kāraṇaiḥ dēvatāṁ na viniyōgārthāṁ manyatē
pūrvapakṣavādī</q> । asyārthaḥ-havirdānēna guṇavacanaiśca dēvataivārādhyatē । yajērdēvatā-
pūjārthatvāt । pūjāyāśca lōkē pūjyamānārādhanārthatvēna darśanāt । tathā guṇavacana-
lakṣaṇāpi stutirlōkē rājñāmārādhanārthā dr̥śyata iti । na ca phalakāminō niṣphalaṁ
dēvatārādhanamiti dēvatāyāḥ phaladātr̥tvamavagamyatē । na ca phalasyānīśānāyāḥ
tadupapadyata iti phalasyāpi sēṣṭē iti kalpyatē । na ca havira(nu)jñānā dēvatā
havirdānēnārādhyatē । na cācētanāyāḥ vigrahavirahiṇyāścaitatsarvamiti bhōk‍tr̥tvaṁ
caitanyaṁ vigrahavattā cēti sarvamarthādavagamyatē । sarvathā yāvatā vinā'syārthasyāyōgaḥ
tāvatkalpyatē । tēna pradhānabhūtā dēvatā na niyōgārthā kintu saiva prādhānyēnāvagamya-
mānā dharmajātaṁ svārthatayā gr̥hṇatī prayōjikēti । ētadēva vivarītuṁ cōdayati---</p>
<p><q>nanu caivaṁ sati sāpēkṣatvānmantrāṇāṁ bahu hātavyaṁ bhavati</q> । asyārthaḥ-
śabdastāvat vigrahavattādiṣu na pramāṇam । tasyāpūrvē kāryātmani prāmāṇyā । tēna
pramāṇāntarāpēkṣairmantraiḥ vigrahavattvādikō'rthō vaktavyaḥ । na ca tatpramāṇāntaramastītya-
prāmāṇyāpattēḥ sthitaṁ prāmāṇyādi bahu hātavyaṁ bhavatyasmin pakṣē । pariharati---
<q>ārādhanasyautpattikatvaṁ manyatē pūrvapakṣavādī</q>-asyārthaḥ-asminnadhikaraṇē rāddhānta-
siddhau satyāṁ apūrvaṁ vākyārthaḥ siddha‍yati । yadā tu dēvatārādhanamēvōpadiśyatē tadā
tatraivautpattikamadhidhāyakatvaṁ ca śabdasya । idamatrākūtam---kāryapratipādakatā lōkē
śabdasya vyutpannā । tadēva ca kāmī kāryatayā'vabudhyatē yatphaladānasamartham ।
ārādhanaṁ vā ārādhyadēvatādvārēṇa phaladānasamarthamityārādhanamēva kāryatayā śabdē-
nābhidhīyata iti tatraiva śabdasya prāmāṇyam । yadā vā ārādhanaṁ śabdēna pratīyatē
tadā tadbalēna vigrahavattādikē pramīyamāṇē na kiñcidavahīyatē smr̥tyupacārānyārtha-
darśanāni caivamupapannāni bhavantītyabhyuccayaḥ ।</p>
<p><q>nanu caivamapi atidēśō hīyatē yaddhi dēvatāntarārādhanōpāyabhūtaṁ na
tat dēvatāntarē bhavitumarhati</q> asadr̥śatvāditi bhāvaḥ । pariharati---<q>hīyatāmēva</q>
﻿<pb n="220"/>
<q>na kācit kṣatiḥ</q> । yata ēvātidēśō hīyatē ata ēvāha yaccāgnau havanaṁ na tat
sūrya iti</q> । sūryāgna‍yōrasadr̥śatvāt ।</p>
<p><q>kiṁ punaḥ karaṇaṁ sthitō'tidēśastyajyatē ?</q> yāvatā sthitātidēśānu-
guṇyāt ayamēva pakṣaḥ kimiti na hīyatē । uttaraṁ---<q>niyōgasiddhau vākyārtha-
bhūtāyāṁ atidēśō naiba tyajyatē</q> । yadyarādhanēnaivōpapadyatē kiṁ kurmaḥ ētadadhi-
karaṇasiddhāntamaṅgīkr̥tyātidēśaḥ sthāpitō nyāyabalāt । pūrvapakṣavēlāyāṁ yadi
nōpapadyatē kiṁ kurmaḥ ? yata ēvāyaṁ dōṣāvahaḥ pakṣō'ta ēva tyājyatayōpanyasta
ityarthaḥ । pūrvapakṣamupasaṁharati---<q>smr̥tyupacārānyārthadarśanaiḥ pūrvapakṣavādī śrutyā
dēvatābhidhānamāha</q> ।</p>
<p><q>rāddhantastu cōdanātastāvat yāgēnēti pratīyatē</q> । asyārthaḥ-asyādhi-
karaṇasya pūrvapakṣadaśāyāṁ yāga ēva dēvatāpūjātmakaḥ kāryatayā'vagamyatē । yacca kāryatayā
phalakāmēnāvagamyatē tēna phalaṁ siddha‍yatītyaṅgīkaraṇīyam । tēna yāgēna svargaṁ kuryāt
svargakāma ityayamarthaḥ svargakāmō yajētētyatra pratīyatē ।</p>
<p>pratīyatāṁ kā kṣatirityāha---<q>pramāṇāntarābhāvācca dātr̥tvādiṣu na vrīhi-
bhiryajētētivat vyavahitā yāgaśrutiḥ śakyatē kalpayitum</q> । yadi hi
pramāṇāntarēṇa phaladātr̥tvaṁ agna‍yādīnāmavagataṁ bhavēt tadā dēvatāvyavadhānēna yāgasya
phalaṁ prati sādhanabhāvō'vagamyēta । na ca dātr̥tvādiṣu pramāṇamasti । ārādhanabhūta-
yāgakartavyatōpadēśa ēva pramāṇamiti cēnna, itarētarāśrayaprasaṅgāt । siddhē hi dātr̥tvē
ārādhanaṁ vākyārthō bhavati । ārādhanē ca vākyārthē dātr̥tvādikalpanēti । tasmāt
yāgasya phalakāminaṁ prati kāryatayōpadēśō nōpapadyata iti apūrvamēva phaladānasamarthaṁ
kāryatayā śabdēna pratipādyata iti tadēva vākyārtha iti siddham ।</p>
<p>yathā ca dātr̥tvādiṣu pramāṇāntaraṁ nāsti tathōktaṁ bhāṣyē । smr̥tyādīnāṁ
tatrāprāmāṇyāt । tasmādapūrvasya vākyārthatvāt yāgasya ca tadviṣayatvāt yadaikasmāda-
pūrvaṁ tadā itarat tadarthamiti nyāyēna dēvatāpi yāgārthā satī apūrvārthā । tasmādida-
mapi dēvatāsambandhi karmadvārakamēva abhidhānakarmabhūtābhidhēyadēvatādvārakamapūrvasyaivābhi-
dhānamiti sthitat । <q>śēṣamuktam</q> ।</p>
<lg><l>।। 5 ।। dravyasaṅkhyāhētusamudāyaṁ vā śrutisaṁyōgāt ।। 11 ।।</l></lg>
﻿<pb n="221"/>
<p><q>sthitē tvapūrvaprayuktatvē(pi)viniyōgasyāvirōdhāt kāmāśaṅkāṁ nivarta-
yitumidadhikaraṇam ?</q> asyārthaḥ-hantipiṣyadhikaraṇē sarvēṣāmēvamādīnāmapūrvaprayuktatva-
muktam । <q>na ca</q> vrīhyādiviniyōgavaśēna tadākṣipyatē ।</p>
<p><q>atrōcyatē - astyatrāśaṅkā ।</q> tāmāha---<q>yuktaṁ tābat prōkṣaṇasya hanti-
piṣibhyāṁ saha sambandhē hantipiṣyōḥ bhāvyārthatayā kāryaparyantatvam ।</q>
asyārthaḥ---apūrvasambandhō hi yasyāvagamyatē tasyāpūrvaṁ prayōjakaṁ bhavati । anyathā'ti-
prasaṅgāt । atra ca prōkṣitābhyāmulūkhalamusalābhyāmavahantīti prōkṣaṇasya yuktamapūrva-
sambandhitvam bhavyārthatayā hantipiṣṭyōḥ sādhyāntarānupravēśāt prōkṣaṇasya ca tatsambandhi-
vāt । phaladēvatayōśca sādhyasambandhitvāt vyapadēśasyāpūrvasambandhitayaiva hi svargaḥ
phalamityucyatē tathā'gnirapi dēvatēti na svarūpēṇa tēna tatsambaddhasyāpi mantrasya yuktama-
pūrvasambandhitvam tatsambandhitvācca tatprayuktatvaṁ ca । iha tu dravyasaṅkhyādayō na kārya-
paryantasvabhāvāḥ । nāpi sādhyasambandhitayaiva vyapadiśyantē । atō na kāryasambandhitayā
dharmavidhānamēṣāṁ bhavati ।</p>
<p>nanu saṁskārō'narthaka ityatrāha---<q>saṁskr̥tānāṁ tu bhavati kriyāntarē
viniyōga iti ।</q> nanu ca tr̥tīyē tēṣāmarthēna ityatra viniyuktānāṁ satāṁ vrīhyādīnāṁ
dharmaviniyōga ityuktam । kathamidamucyatē saṁskr̥tānāṁ satāṁ viniyōgō bhavatviti ।
pariharati---<q>tadēvēdamākṣipyatē ।</q> ētadēva vivr̥ṇōti---<q>tatra tr̥tīyē yē yatra śrūyantē
tēṣāmēva dharmā iti viniyōgavyavasthā pratipāditā ।</q> kāmāśaṅkāṁ nivartayitu-
mityatrāha---<q>iha siddhēna kāryārthatvēna virōdhamāśaṅkyēti ।</q> kēna hētunā tarhi
sā siddha‍yatītyatrāha-<q>virōdhābhāvēna śrutyādivyavasthōktā ।</q> iha punaḥ śrutyādi-
vyavasthānē'sati kāryagarbhō nōpapadyatē ityākṣipyatē ।</p>
<p><q>nanvēvaṁ sati</q> yadi kā[rya](ryā)garbhatā nāsti tadā <q>yē yatra śrūyantē ityē-
tadēbādhikaraṇamākṣiptaṁ bhavati ।</q> tathā ca sati pūrvapakṣābhāvēnānārambhaṇīyatvāt ।
pariharati-<q>na sarvamadhikaraṇamākṣipyatē dravyādiṣu punarākṣipyata</q> iti sambandhaḥ ।
kayā yuktyā ākṣēpa ityatrāha - <q>kāryagarbhatā nāstīti virōdhāśaṅkāpi nāstī-
tyanayā yukta‍yā ।</q> tasmādaviruddha ēva vrīhīn prōkṣatītyēvamādiṣu viniyōgaḥ ।</p>
<p>nanu caivaṁ sati puruṣārthatā prāpnōtyavaghātādīnām । yadi hi kratvarthānāṁ satāṁ
saṁskāraḥ syāt tadā kratvarthatā bhavēt yadā tu saṁskr̥tānāṁ satāṁ kratvarthatā
﻿<pb n="222"/>
tadānīmakratvarthadravyasambandhāt puruṣārthatā prāpnōti । uttaraṁ---<q>na prāp‍nōti
puruṣārthatā ।</q> kasmādēvamityāha---<q>śakyatē vibhāgō'vagantuṁ amī kratvarthā
amī puruṣārthā iti ।</q> asyārthaḥ---yē vrīhyādayō niruptāstēṣāmēva prakr̥tatvēnāva-
ghātādisambandhō'vagamyatē nānyēṣām । yē niruptāstē kratvarthāḥ anyē cākratvarthā iti
śakyatē vibhāgō'vagantum । ataḥ kratvarthavrīhisambandhānna puruṣārthatāvaghātādīnām ।
punarapi cōdayati---<q>nirvāpē kathaṁ ?</q> asyārthaḥ - nirvāpē tarhi kathamapuruṣārthatā ।
nahi tatrānyassaṁskārō'sti yatsaṁskr̥tadravyasambandhāt apūrvārthatā syāt nirvāpasyā-
grimattvāt ।</p>
<p>pariharati---<q>tatrāpi nirvāpapr̥thaktvāt siddhamapuruṣārthatvam ।</q> dvāvētau
nirvāpau staḥ yaḥ puruṣārthō yaśca kratvarthaḥ । kaḥpunaḥ kratvarthaḥ ? yaḥ kratvarthē dravyē kriyatē
yasya kratuḥ prayōjanam tatkratvarthaṁ dravyam । tasmādaviruddha ēva viniyōgaḥ kāryēṇēti
akāryaprayuktatāṁ pūrvapakṣavādī manyatē । atrōcyatē---<q>atrāpi kāryaprayuktataiba
nyāyyā ।</q> anyathā hi yadi kāryaprayuktatā na syāt tadā niyamaniyōgō na sampāditaḥ
syāt । niyōgō hi tadēvānuṣṭhāpayati । yacca niyōgasiddhāvaṅgaṁ yēna ca vinā'ṅgasiddhirēva
na syāt । tatra tāvat pūrvapakṣē avaghātādayō niyōgasiddhau nāṅgabhūtāḥ । na ca tairvinā
aṅgasya kasyacidasiddhiḥ । avaghātādivyatirēkēṇāpi purōḍāśasiddhēḥ । tataścāva-
ghātādiniyamavidhiḥ nānuṣṭhitaḥ syāt । anuṣṭhānaparyantatā cā'vagamyatē । tēnāpūrva-
prayuktatā''śrayaṇīyā । yaccādhikārāntaraṁ vā kalpyaṁ avaghātādiviṣayaṁ, na ca sannidhānāt
kāryabhēdō'vagamyamānō bhinna iti śakyatē vaktum । adhikāravidhisannidhau niradhikārēṣu
śrutēṣu sa ēvādhikārō buddhau viparivartata iti nādhikārāntarakalpanā śakyā । tasmā-
nnādhikārāntarakalpanāṁ sahatē niyōgō yathā sannihitādhikārapravēśō bhavati tathā varṇanīya-
miti tatprayuktataiva nyāyyā । tatprayuktatvē ca vrīhiśabdō'pi tatsādhanaviśēṣalakṣaṇārtha
ēva varṇanīyaḥ । yata ēva prathamamapūrvagrahaṇaṁ paścāttadīyasādhanaviśēṣaviniyōgaḥ ata
ēva darśapūrṇamāsāvudāhr̥tya viniyōgavyavasthōktā grāhakapūrvakaṁ viniyōgaṁ darśayitum ।</p>
<p>nanu viniyōgavyavasthāyāmapūrvakāryatā virudhyatē kāryadvayānupapattērityatrāha---
<q>kāryavirōdhinī ca sēti tēṣāmarthēnētyatra pratipāditam ।</q> avahantyādiṣvapi
naiva padārthānuguṇatā hēturapūrvaprayuk‍tatvē prōkṣaṇādīnām । kintu niyamaniyōgasiddhirēva ।
tasmāt tulyatvāddhētōḥ na vaiṣamyam prōkṣitābhyāmavahantītyasya vrīhīnavahanītyādinā ।
﻿<pb n="223"/>
tadēvamihādhikaraṇē sannipatyōpakārakāṇāṁ grāhakapūrvakō viniyōga iti pratipādyatē
ārādupakārakāṇāṁ tu saptamādyē ityavahitēna manasā1 brahmavidyēvānusandhēyam ।</p>
<p>iyamabhyuccayayuktiḥ । puruṣārthatā'vahantyādīnāṁ prāpnōtīti sādhayituṁ pūrvapakṣōktaṁ
samādhānamanubhāṣya dūṣayati-<q>yadapi ca prakr̥talakṣaṇaṁ prakaraṇamaṅgīkr̥tya kāryagarbhatā
'panīyatē</q> tadapanayanaṁ niyamaniyōgasiddhērayuktamityuktam । nirvāpē cāsambhavāt prakr̥ta-
lakṣaṇasya prakaraṇasya । na hi tatra kiñcit prakr̥tamasti yēna kratvarthatā syāt ।</p>
<p><q>nanu nirvāpabhēdādēva sambhava uktaḥ । sa ēva</q> nirvāpabhēdō bhinnēṣu na sambha-
vati । na hi nirvāpatvāt kratvarthapuruṣārthabhēdō vrīhīṇāmastītyasambhavaḥ prakr̥talakṣaṇasya
prakaraṇasya । nirvāpē ya ēva vrīhayaḥ puruṣārthāsta ēva kratvarthēna nirvāpēṇa kratvarthāḥ
kriyantē । pūrvapakṣāvasthāyāṁ tu nirvāpasyākratvarthatvāt na sambhavatīti puruṣārthadravya-
sambandhānnirvāpaḥ puruṣārthaḥsyāt । tasmin puruṣārthē prōkṣaṇamapi prakr̥taniruptavrīhisambandhāt
puruṣārthamityanēna kramēṇa sarvēṣāṁ puruṣārthatā । <q>śēṣamuktam ।</q></p>
<lg><l>।। 6 ।। dēśabaddhamupāṁśutvaṁ tēṣāṁ syācchrutinirdēśāt
tasya ca tatra bhāvāt ।। 20 ।।</l></lg>
<p>sthitē apūrvaprayuktatvē kiṁ dīkṣaṇīyāvāṅ‌niyamavat dharmasambaddhānā-
madhikārēṇaikatāpattiraṅganiyōgānāṁ uta adhikārāpannānāmayaṁ dharmasambandha</q>
ityanēna bhāṣyakārīyaḥ saṁśayagranthō vyākhyātaḥ । yadi hi dharmasambaddhānāṁ satāmavāntara-
niyōgānāmadhikāraniyōgasambandhō dīkṣaṇīyāvāṅ‍‌niyamavat tadā avāntarāpūrvaprayuktatvaṁ,
athādhikāraṁ prati sādhanībhūtānāmēvāyaṁ dharmasambandhastadā avaghātādivat paramāpūrva-
prayuktatvam । <q>tatra pūrvapakṣavādī yajñaikadēśasambandhaṁ manvānaḥ adhikāraikatāpa-
nnānāmayaṁ dharma iti manyatē ।</q></p>
<p>asyārthaḥ---<quote>‘‘tsarā vā ēṣā yajñasya tasmāt yatkiñcit prācīnaṁ tēnōpāṁśu
caranti’’</quote> ityatra yajñaśabdasya prācīnaśabdēna saha sambandhaḥ anyathāhi tsarāśabdēna
sambandhē arthavādapadaśēṣatā syāt । prācīnapadasambandhē tu vidhipadaśēṣatāsāmānyāt
pravr̥ttiviśēṣakaratvāt । tasmādyajñasya yatprācīnaṁ tēnōpāṁśu carantīti yajñasambaddhānāmēvāyaṁ
<note>1. anūdyasanghē---A</note>
﻿<pb n="224"/>
dharma iti paramāpūrvaprayuktatāṁ pūrvapakṣavādī manyatē । dēśēna hi tadāpattirlabhyata ityabhiprāyaḥ ।
<q>avāntaraniyōgaparē tu vākyē dēśaniyōgasambandhō'nyārthaḥsyāt ।</q> asyārthaḥ-
yajñasya prācīnamiti yō'yaṁ dēśaniyōgasambandhaḥ pratīyatē tatra niyōgasambaddhāvasthā-
nyavāntarāpūrvāṇi pratīyantē । tēna tadavasthānāmēva dharmasambandhaḥ । yadi svarūpamā-
trēṇāvāntarāpūrvāṇāṁ dharmasambandhārthamēva vākyaṁ syāt tadā sambandhāvasthā svarūpamātrō-
palakṣaṇārthā satī anyārthā syāt । na ca svārthatvē sambhavati anyārthatā nyāyā ।।</p>
<lg><l>।। 6 ।। praṇītādi tathēti cēt ।। 23 ।।</l></lg>
<p>rāddhāntōpakramamidamadhikaraṇam । tatra rāddhāntinā avāntarāpūrvaprayuktyarthaṁ
dr̥ṣṭāntō dattaḥ । yathā praṇītāḥ praṇēṣyan vācaṁ yacchati iti vāṅ‌niyamō'vāntarā-
pūrvaprayuktaḥ tathēdamupāṁśutvamiti ।</p>
<p>atra pūrvapakṣabhāṣyaṁ rāddhāntavādyuktavāṅ‌niyamavaiṣamyapradarśanārthaṁ yajñasya śrutatvā-
diti । yaktuṁ tatra vāṅ‌niyamasyāvāntarāpūrvaprayuktatvam yajñasambandhāśravaṇāt । iha ca
yajñasya prācīnamiti śratatvāditi । punaśca vāṅ‌niyamēnaiva saha[sāmyō](svasyō)papattyarthaṁ
rāddhāntaikadēśē sthitvā <quote>‘‘nanvidānīmēvōktaṁ’’</quote> ityuktam । yajñaśabdaśca yajñaṁ tanvātē
ityudāhr̥taḥ । <quote>‘‘yadadhvaryuyajamānau vācaṁ yacchataḥ tatprajāpatērhr̥dayaṁ gatvā yajñaṁ
tanvātē’’</quote> ityarthavādagatō yajñaśabda udāhr̥taḥ । yajñaṁ taniṣyantāvadhvaryuyajamānau vācaṁ
yacchata iti kēna kēna vākyārthapradarśanaparēṇa ।</p>
<p>atra cōdayati---<q>naivōpakramē yajñaśabda udāhr̥taḥ na cānantaramuktaḥ ।</q>
rāddhāntōpakramē hi praṇītāḥ praṇēṣyan vācaṁ yacchati ityēva tadudāhr̥tam tathānubhāṣyēṇa ।
sūtrēpi praṇītāvaditi ? cēt ityatrāpi yajñaśabdō nōktaḥ kathamidamucyatē <q>nanvidā-
nīmēvōktaṁ yajñaṁ taniṣyantāviti ।</q> parihāramāha---<q>nanvidamacōdyam ।</q> ēta-
duktaṁ bhavati---nanvidānīmēvōktaṁ svayā pūrvapakṣiṇā yatrāpi yajñaśabdaḥ śrūyatē sa dharma-
vidhānāyaiva yuktaḥ pravr̥ttiviśēṣakaratvāt na stutaya iti । asti cātrāpyayaṁ yajña-
śabdaḥ <quote>‘yajñaṁ tanvāta’</quote> iti । idamatrābhiprētam---nāyaṁ bhāṣyē sambandhō-nanvidānī-
mēva yajñaṁ taniṣyantāvadhvaryuyajamānau vācaṁ yacchata ityuktamiti । kintu nanvidānīmēvōktaṁ
tvayā yatra yajñaśabdaḥ śrūyatē sa dharmavidhānāyaiva na stutaya ityadhyāhr̥tēna sambandhaḥ ।
punaścāsti cātrāpi ayaṁ yajñaśabdō yajñaṁ taniṣyantāviti tēnātrāpi yajñasambandhāvasthā-
﻿<pb n="225"/>
nāmēva vāṅ‌niyamasambandha ityatrāpi paramāpūrvaprayuktataiva syādityēvaṁ bhāṣyamuktvā puna-
rvaiṣamyābhidhānamaduṣṭam । satyamatrāpi yajñaśabdōsti vidhiśēṣaśca । tathāpi vistāra-
sambaddhō'sau । tēna yajñaṁ vistārayituṁ vāṅ‌niyamaḥ kartavyaḥ । padārthasambandhē ca
yajñasya vistāra iti padārthasambandha ēva yuktaḥ । sa paramāpūrvasambandhaḥ ।</p>
<p><q>kathaṁ punarasmin pakṣē vīpsāvagatiḥ ? yatkiñ‍cicchravaṇāt bahūn
prati vyāp‍tumicchā pratīyatē sā'vāntarāpūrvārthatvē'bakalpatē । paramāpūrvārthatvē
ca bhāgadharmō'yam । ēkaścāsau bhāga iti vīpsāvagamō nōpapadyatē ।</q> uttaraṁ---
<q>arthaprāptatvādavivakṣētyabhiprāyaḥ ।</q> arthaprāptānuvādō'yamityarthaḥ । kathaṁ punaḥ
prāptirityāha---<q>dēśasambandhēpi hi padārthamukhēnaivādhikārasambandha ityupapadyatē
vīpsā ।</q></p>
<p>atra rāddhāntōpakramē tasya ca tatra bhāvāditi sūtrāvayavaṁ vyācakṣāṇēna sanni-
patyōpakārapradarśanaṁ kr̥taṁ bhāṣyakārēṇa । paraṁ na kēvalārādupakārakasyaivāvāntarāpūrvasyāyaṁ
dharmaḥ । kintu tasya ca sannipatyōpakārakasvāpūrvasyāyaṁ dharmaḥ tatra dēśē dvayōrbhāvāditi ।</p>
<p>tatra cōdayati---<q>nanu caibamapi sūtrārthō gacchatyēva ।</q> tasya cāvāntara-
niyōgasya tatra bhāvāt tatprayuktamupāṁśutvamityarthaḥ sūtrāvayavaḥ । pariharati---<q>satyamēvaṁ
sūtrārthō gacchati nirākaraṇīyastvarthō nāsti ।</q> yannirākaraṇārthō'yaṁ sūtrāvayavaḥ
syāt । na cāsāvasti yannirākaraṇārthaḥ sūtrāvayavaḥ । tēna mandaprayōjanatā syāt ।</p>
<p><q>kathaṁ nirākaraṇīyō'rthō nāsti ?</q> uttaraṁ---<q>tasyāvāntarāpūrvasyābhāvō
vispaṣṭatvānna śakyata āśaṅkitum ।</q> yadi hi avāntarāpūrvasyābhāvāśaṅkā syāt
tadā tannirākaraṇārthaṁ sūtrāvayavaḥ syāt na cāsāvasti । yuktyantaraṁ bāhyaviśēṣēṇa
cāprāptirvaktavyā । na kēvalamārādupakārakasya ubhayavidhasyāyaṁ dharma iti vaktavyam ।
yadi hi tathā nōcyēta tadā kasya cinmandasya kēvalārādupakārakadharmatvāśaṅkaiva syāt
iti yathābhāṣyamēva sūtravyākhyānaṁ yuktam ।</p>
<p>idānīṁ rāddhāntō'bhidhīyatē---<q>dharmavatāmēkatāvagatiryuktā । kutaḥ ?
ēkatāpannānāṁ dharmasambandhē pramāṇābhāvāt ।</q> nanu ca yajñasya prācīnamiti sambandhāva-
gamaḥ pramāṇamupanyastam । pariharati---<q>tulyamavāntarāpūrvasambandhē'pi ēkatvādya-
jñasya</q> prācīnamityupalakṣaṇārthamētat । tēnōpāṁśu carantīti dharmavidhēḥ tēnōpalakṣaṇatayā
﻿<pb n="226"/>
yajñasambandhō nānupapannaḥ । yuktyantaraṁ cāha---<q>stutyā vā''nantaryēṇa sambandhāva-
gamāt ।</q> tasmādityanēna śabdēna vyavadhānādyajñaśabdaḥ prācīnaśabdēna saha na
sambadhyatē, kintvānantaryēṇa tsarāśabdēnaivāsya sambandhaḥ । tēna yajñasambaddhānāṁ
upāṁśutvaṁ na pratīyatē ।</p>
<p>nanu stutisambandhē'pi śākunikadr̥ṣṭāntēna yajñārthamēvōpāṁśutvaṁ pratīyatē । yathā
śākunikasya tsarā śakunipratyayāya yajñasyāpi tsarā yajñaprāpta‍yarthaivētyāśaṅkyāha---
<q>dr̥ṣṭēna cārthēna stutyupapattiḥ ।</q> padārthadharmatvē hi dr̥ṣṭēnaivārthēna yajñaprāpta‍yarthatvaṁ upāṁśu-
tvēnāśithilaprayat‍nai sukhēna padārthān aṅgabhūtānupakurvadbhiḥ sukhēna yajñaḥ prāpyatē ।
padārthasambandhābhāvē tu adr̥ṣṭēnōpakārēṇōpāṁśutvasya yajñaprāpta‍yarthatā syāt ।</p>
<p>rāddhāntē'bhyuccayamāha---<q>avaśyaṁbhāvitvādyajñapadārthasambandhasya sākṣāddēśa-
sambandhasyāvidyamānatvāt varaṁ prathamaṁ padārthasambandha ēva ।</q> yaccōktaṁ pūrvapadārtha-
sambandha ēva । yaccōktaṁ pūrvapakṣē vīpsārthō'nuvāda iti tatrāha---<q>vīpsārthāvivakṣāyā-
mayamēva dōṣō yaduta tasya satyāṁ vivakṣāyāṁ avivakṣēti ।</q> atassiddhaṁ dharmavatā-
madhikārāpattiriti ।</p>
<p>atra bhāṣyakārēṇōktaṁ---<quote>‘‘nanu dīkṣaṇīyādiṣvanyadēva svarāntaramastī’’</quote>ti ।
tadasambaddham । na hi tat pūrvapakṣē rāddhāntē vā upayuktam ityāśaṅkyāha---<q>nanu
dīkṣaṇīyādiṣvanyadēva svarāntaramasti vihitaṁ ityētēna granthēna yā'tra prāpta‍ya-
prāpticintā viniyōgāviniyōgacintā dīkṣaṇīyādiṣu pradhānēṣu viśēṣa-
vihitaṁ svarāntaramastīti naitadasambaddham ।</q> svarāntarāvaruddhē upāṁśutvasyā-
<q>viniyōgaḥ ।</q> tadaṅgāpūrvēṣu tu viniyōga iti sā kāryabhēdasiddha‍yarthā । anyatra
tr̥tīyē siddhā saṁvyavahārārthaṁ likhitā । samyagrāddhāntēna vyavahartumidamuktam । śēṣaṁ
saha prayōjanēnōktam ।</p>
<lg><l>।। 7 ।। agnidharmaḥ pratīṣṭakaṁ saṅghātāt paurṇamāsīvat ।। 26 ।।</l></lg>
<p><q>kimidaṁ kāryacintayā dravyāntaraṁ cintyatē ?</q> asmin ṣaṭkē kārya-
taścintā । tathā'sminnadhyāyē tatsiddha‍yarthaṁ dvārakāryacintā kāryārthā । tēna ṣaṭkē
adhyāyē ca nēyaṁ dravyāntaracintā saṅgatēti । uttaraṁ-<q>kāryasiddha‍yamarthamidaṁ dravyāntaraṁ
cintyata iti bramaḥ ।</q></p>
﻿<pb n="227"/>
<p><q>kiṁ tatkāryaṁ yadarthaiṣā cintā ?</q> uttaraṁ---<q>agniṁ prōkṣatīti kimasya
pratīṣṭakaṁ kāryaṁ utaikamēvēti ।</q> yadi dravyāntaramasti tadā tadēva prōkṣaṇīyamiti
ēkaṁ kāryam । dravyāntarābhāvē pratīṣṭakaṁ kāryam । tadā hi iṣṭakā ēva prōkṣaṇīyāḥ
tadarthaṁ dravyāntaracintā । pūrvapakṣamāha---<q>atra dravyāntaravidāṁ yē avayavēbhyō'va-
yavibhūtaṁ dravyāntaraṁ vadanti vaiśēṣikāḥ tēṣāṁ pakvāmasaṁyōgē dravyāntaraṁ na
bhavatīti</q> rāddhāntaḥ ।</p>
<p>atra cēṣṭakāḥ pakvāḥ purīṣamapakvaṁ tēna tatsaṁyōgē dravyāntaraṁ nāsti । nacaivaṁ
pratyakṣaikabuddhiḥ kathamupapādanīyētyabhiprāyēṇāha---<q>kā punaratrōpapattiḥ pratyakṣabuddhēḥ ?</q> ।
uttaraṁ---<q>samudāyālambanaivātrākṣajā</q> buddhiḥ pulakādiṣvava na punararthāntarāpēkṣiṇī ।
avayavabhūtābhyaḥ iṣṭakāmyō'rthāntaramavayavidravyamapēkṣya vā buddhirna bhavati yathā dēvadattā-
diṣviti vaidharmyadr̥ṣṭantaḥ । tasmānna dravyāntaram ।</p>
<p><q>rāddhāntastu bacanāttāvadavagamyatē iṣṭakābhiragniṁ cinuta iti ।</q> anyathā
hi iṣṭakābhiścinuta iti syāt । yathāyamabhiprāyaḥ avyatirēkē'pi vyatirēkaśabdaḥ-
prayujyatē yathā śilāputrakasya śarīramityēvamādiṣu iti । satyaṁ yatra spaṣṭa ēvābhāvaḥ tatra
hi dravyāntarābhāvāt vyatirēkābhāvāt avyatirēkabadbhāva ēba nyāyyaḥ । iha punaḥ
dēvadattavat iṣṭakānirapēkṣaiva citau buddhirutpadyatē iti vyatirēkavadbhāvakalpanā ।</p>
<p>yathāhi dēvadattē pāṇyādyavayavanirapēkṣā ēkabuddhiḥ avayavisadbhāvē pramāṇaṁ tathā-
trāpyayamastīti nāvayavyanupapattiḥ śakyatē vaktum । pakvāmasaṁyōgē'pi dravyāntaramutpadyata
iti darśanabalādaṅgīkaraṇīyam । tēna spaṣṭatvāt dravyāntarasya na vyatirēkadbhāvakalpanā
kintu vyatirēka ēvēti samāptamadhikaraṇam ।</p>
<p>yastu gautamamatāśrayaṇēna sakalāvayavidravyāntarāpahnavaḥ sa vaiśēṣikairniṁrākr̥tō-
'smābhiśca <q>jātinirṇayē</q> । tadāha---<q>kēśōṇḍrakanayaśca dravyāntaravidbhirēva
pratyuktaḥ ।</q> yathā avidyamānaḥ kēśōṇḍrakaḥ taimirikasyāvabhāti tathā'vayavyapīti yō'yaṁ
kēśōṇḍrakanyāyaḥ sa vaiśēṣikairnirākr̥taḥ । yattvanumānamākarṣaṇamuktaṁ yatrāvayavī vidyatē
tatraikasminnavayavē ākr̥ṣyamāṇē avayavāntaramapi ākr̥ṣyatē yathā dēvadattaḥ । iha ca
yaivēṣṭakā ākr̥ṣyatē saivāyāti nēṣṭakāntaramapi । tadākarṣaṇamatrānumānaṁ liṅgamuktam ।
tat sthāvarēṣvanaikāntikatvāt pratyuktam । vr̥kṣādau yaiva śākhā ākr̥ṣyatē saivāyāti
﻿<pb n="228"/>
nānyēti । tēna yatrāpyavayavī tatrāpyētadastīti naikāntatō'vayavinirākaraṇē samartham ।
tasmādabhinnaṁ kāryaṁ prōkṣaṇasyēti siddham ।</p>
<p><q>prayōjanamuktam ।</q> paurṇamāsīnidarśanamapi yatpūrvapakṣiṇōktaṁ yathā caturhōtrā
paurṇamāsīmabhimr̥śēditi pratyēkamabhimarśanaṁ tathā'gnidharmēṇāpi pratīṣṭakaṁ bhā(ṣya)vyam ।
tadapi parihr̥tam । yuktaṁ tatra dravyāntarānārambhāt, iha tu dravyāntaramārabdhamiti ।</p>
<lg><l>।। 8 ।। pat‍nīsaṁyājāntatvaṁ sarvēṣāmaviśēṣāt ।। 29 ।।</l></lg>
<p><q>ūhacintāyāṁ kaḥprasaṅgō'valōpasya ।</q> yadi sarvēṣāmahnāṁ patnīsaṁyājāntatā
tadā parastāttanānāmaṅgānāmavalōpa ēva । yadā tu prāguttamādahnaḥ tadā nāvalōpa ityava-
lōpacintēyamūhalakṣaṇē na saṅgatā । bāghacintātprakatvāditi bhāvaḥ । <q>uttaraṁ---na
khalu kaścidavalōpasya prasaṅgaḥ ।</q> kintu avalōpa ēvātra na cintyata iti
hr̥distham ।</p>
<p><q>yadyavalōpō'tra na cintyatē kathaṁ tarhīdamadhikaraṇam । uttaram---
itthamadhikaraṇam । ayamupadēśō'valōpasya uta kāryasyōpasaṁhāra iti ।</q>
asyārthaḥ-kimaprāpta ēvāṅgalōpō'yamupadiśyatē atha kāryasya karaṇōpakārasyōpasaṁhāraḥ ।
sakr̥danuṣṭhitairaṅgaissiddhiḥ ।</p>
<p>nanvanyathaiva bhāṣyē cintēti yō manyatē taṁ pratyāha---<q>yadyayama[va]lōpōpadēśa-
stadā sarvēṣāmahnāmaviśēṣāt pat‍nīsaṁyājāntatā । atha kāryōpasaṁhr̥tistataḥ
prāguttamādahnaḥ pat‍nīsaṁyājāntatā ।</q> uttamē tu pat‍nīsaṁyājēbhyaḥ(yasyāḥ)parastā-
ttanānāmapyanuṣṭhānaṁ sarvārthatvēna ।</p>
<p>nanvēvamapi kā'tra lakṣaṇē saṅgatirityatrāha---<q>upadēśē</q> avalōpōpadēśapakṣē
<q>yathōpadēśaṁ kāryakalpanā ।</q> kāryaprāptirupadēśavaśēna bādhanīyētyarthaḥ । tataśca
vikr̥tiṣvapi tathaiva kāryam patnīsaṁyājāntaivāṅgarītiḥ । upasaṁhārē tu vikr̥tiṣvapi
yathākāryamēva tadantatā । sahānuṣṭhānasampattistadantatāyāḥ kāryam । tēna yadupōttamamahaḥ
tatra tatra tadarthaṁ tadantatā । dvirātra ēkasyānhaḥ pat‍nīsaṁyājāntatā, trirātrē tu dvayōriti
yathākāryamanuṣṭhānamityūhē saṅgatiḥ ।</p>
<p><q>tatra pūrvapakṣastāvadupadēśābhimānēna ।</q> avalōpōpadēśō'yamityabhimānēna
pūrvaḥ pakṣaḥ ।</p>
﻿<pb n="229"/>
<p>nanr̥padēśēna kathaṁ sarvēṣāṁ tadantatētyatrāha---<q>na hyupadēśē kiñ‍cinniyāmaka-
mastīti sarvēṣāṁ tadantatōpadēśaḥ ।</q> itiśabdaḥ samāptau । <q>aparaḥ pakṣō
rāddhāntābhāsabhūtaḥ</q> bhavatvayamupadēśastathāpi asaṁsthitaśabdaśravaṇāt prāguttamādahnaḥ
patnīsaṁyājāntatā । ēvamasaṁsthitērhētutvamupapannaṁ bhavati । ēvaṁ śrūyatē-pat‍nīsaṁyājā-
ntānyahāni santiṣṭhantē na barhiranupraharati । asaṁsthitō hi tarhi yajñaḥ ityasaṁsthā-
hētukā patnīsaṁyājāntatā kīrtyatē । prāguttamādahnō yajñasyāsaṁsthā । tēna tatraiva
tadantatōpadēśa iti ।</p>
<p><q>imaṁ rāddhāntābhāsamasaṁsthānasyārthavādatvēna nirākr̥tya punaraviśēṣa
uktaḥ ।</q> asyārthaḥ - pat‍nīsaṁyājāntatāstutiriyam । yadi hi pat‍nīsaṁyājāntatā
na syāt tadā cirēṇa yajñassantiṣṭhatē tēna saṁsthitō'pyasaṁsthitaprāyaḥ syāt । tasmāda-
valupyantāmaṅganīti । tēnāviśēṣāt sarvēṣāṁ pat‍nīsaṁyājāntatēti ।</p>
<p><q>rāddhāntastu naivāyamavalōpōpadēśaḥ sambhavati । prāptatvāddharma/?/jātasya ।</q>
tadavalōpē prāptabādhaprasaṅgāt । na cābādhē sambhavati bādhō nyāyyaḥ । mūlayuktimāha---
<q>aikaśabdyāda(dya)hargaṇasya dvādaśāhalakṣaṇasya kathamitikartavyatāvistāraḥ saṁhara-
ṇīya ityasyāmākāṅkṣāyāṁ</q> upasaṁhāravidhirēvāyamavagamyatē, nāprāptasyāvalōpasyōpa-
dēśaḥ । dvādaśāhēna prajākāmaṁ yājayēdityēkaḥ prayōgavidhiḥ pratyahaṁ vihitamiti-
kartavyatākalāpaṁ yugapatprayuṅktē । tatprayuktyanusārēṇētikartavyatākalāpastāvat sahānuṣṭhā-
tavyaḥ । sa kēna prakārēṇēti prakāraviśēṣākāṅkṣāyāṁ idaṁ vacanamupasaṁhārasya । upasaṁ-
hniyatē sahānuṣṭhīyatē yata itikartavyatākalāpō yēna pat‍nīsaṁyājāntatāvasthānēna
tadvidhiravagamyatē । apēkṣitavidhānāt । yadā vēdaṁ pat‍nīsaṁyājāttatāvasthānaṁ iti-
kartavyatōpasaṁhāraprayōjanaṁ tadā prāguttamādahnō vyavatiṣṭhatē । ēvaṁ ca dr̥ṣṭārthaiva stuti-
rupapannā bhavati । <quote>‘‘pat‍nīsaṁyājāntānyahāni santiṣṭhantē na barhiranupraharati asaṁsthitō
hi tarhi yajñaḥ’’</quote> iti । yatrāsaṁsthā tatra pat‍nīsaṁyājāntatāvagamyatē sā cānēna
nyāyēna prāptā samāptiḥ pramāṇapratipannatayaiva stutirupapannā bhavati । anyathā yathāva-
gamyamānārthābhāvēnānupapannā syāt । vidhānaṁ ca viparītam । itarasmin pakṣē vākyēna
vidhānam । ahnāṁ hi samāptirastyēva । tatra cōpapadārthavidhānaṁ syāt । asmatpakṣē tu
saṁsthānamēva vidhīyata iti śrutyā vidhānam । <q>śēṣamuktam ।</q></p>
﻿<pb n="230"/>
<lg><l>।। 9 ।। abhyāsaḥ sāmidhēnīnāṁ prāthamyāt sarvadharmaḥ syāt ।। 33 ।।</l></lg>
<p><q>nanu ca kāryaśūnyatvādr̥cō dharmasambandha ēva nōpapadyatē । kathaṁ prayukti-
ścintyatē ।</q> atra kilādhikaraṇē kimayaṁ r̥gdharmaḥ uta sthānadharma ityanēna prakārēṇa
prayuktirēva cintyatē । ayamabhyāsaḥ r̥k‌prayukta uta sthānaprayukta iti । tacca na
yuktam । akāryatvādr̥caḥ । kāryaṁ hi dharmāṇāṁ prayōjakaṁ bhavati nākāryamiti ।
ucyatē । <q>kāryayōgamaṅgīkr̥tyaiṣā cintā na r̥ṅ‍mātratayā ।</q> ētaduktaṁ bhavati-
yāvatkāryamasyāssādhanabhūtāyāḥ kimayaṁ dharmaḥ, sāmidhēnyanuvacanatayaiva uta prathamavacana-
tayaivēti । triḥprathamāmanvāhēti yadi pravōvā jāsambandhō'bhyāsasya tadā darśapūrṇamāsādhi-
kāragr̥hītatvāt yadētadīyaṁ pravōvājāsādhyaṁ kāryaṁ tatra niviṣṭāyāstasyāḥ ayaṁ dharmaḥ
syāt । yadā tu prathamavacanasambandhō'bhyāsasya tadā prathamavacanakāryaniviṣṭāyā iti ।</p>
<p>tatra pūrvapakṣavādī vadati---avaśyaṁ strīliṅgavivakṣā kartavyā । prāthamyamātra-
vivakṣāyāṁ hi padavarṇaṁdharmō'pyāśaṅkyēta r̥ca ēva dharmō na syāt । tēna prathamōddēśēna
vidhānē liṅgaṁ viśēṣaṇaṁ vivakṣaṇīyam । atō <q>liṅgēnaiva saṁśayavyāvr̥ttēḥ vivakṣitaṁ
liṅgamityēvaṁ</q> vadatīti sambandhaḥ । kēna punarliṅgamabhihitaṁ vivakṣitamityāha---<q>striyā-
mabhidhēyāyāmityapi pakṣō vidyatē ।</q> tēna pratyayēnāpyatē strītvam । tadēvaṁ strītvasya
vivakṣitatvāt taddharmō'yam । r̥k‌strī, tasmāttaddharmō'bhyāsa ityēvaṁ prāptē <q>abhidhīyatē</q> ।</p>
<p><q>nātra liṅgavivakṣōpapadyatē, prāthamyasyānuvādāsambhavāt vidhānē ca
vākyabhēdaprasaṅgāt ।</q> yadi striyamuddiśya dharmavidhistadā prāthamyaṁ tāvat nānr̥dyatē
aprāptatvāt । nahi prathamaivēyaṁ r̥k । na ca prāthamyaṁ vidhīyatē vākyabhēdaprasaṅgāt ।
tasmādvaraṁ strītvamavivakṣitamastu ।</p>
<p>nanu tadapi kathamanvīyata ityatrāha---<q>strītvaṁ punaḥ r̥gviṣayatvāt anu-
vacanasya nityaprāptatvāt anr̥dyata ityadōṣaḥ ।</q> nanu padavarṇaśaṅkāpi prāpnōtītyuktam
tēna nāpi strītvamatra nityaprāptam । pariharati---<q>na padavarṇaṁśaṅkā arthaniṣṭhatvāda-
nuvacanasya ।</q> arthapratipattyarthaṁ hi anuvacanaṁ tēna yadēvārthaṁ pratipādayati tasyaivānu-
vacanaṁ vidhīyatē । <q>vākyāccārthāvagatiḥ</q> anēkapadasaṅghātātmanō vākyādēvārthāvagatiḥ
na punarēkasmātpadādvā । tēna vākyasyaivānuvacanaṁ prāptam vākyaṁ ca r̥k । tēna prāptaṁ
strītvamanūdyata ityuktam । striyāṁ yatprātipadikaṁ vartata ityasyārtha ityanēnābhiprāyēṇa striyāṁ
﻿<pb n="231"/>
yatpratipadikaṁ vartatē tasmāṭṭābādaya ityuktaṁ viśēṣaṇabhūtatvācca strītvasyānuvacanasambandhō
nāstītyāha---<q>na ca viśēṣaṇaṁ kriyayā sambadhyatē kintu viśēṣyatayaiva</q> ।</p>
<p><q>nanu cābhidhēyapakṣō'pyastītyuktam</q> । asyārthaḥ---yadyapi vastusthityā
laṅgasya viśēṣaṇatvaṁ pr̥thak‌śabdābhidhēyatayā sambandhō bhaviṣyati saṅkhyāvaditi ।
pariharati---<q>tathāpi viśēṣaṇasvabhāvō naivāpaiti</q> । pratyayēnāpi strītvamabhidhīyamānaṁ
prātipadikārthaviśēṣaṇatayaivōcyatē iti tasya kriyāsambaṁndhaḥ । tasmāt prāthamyēnaivā-
bhyāsasya sambandhō yuktaḥ । yuktyantaraṁ cāha <q>yuktaṁ caitat pañcadaśārthasampattyarthā-
vagatēḥ</q> । samidhēnīnāṁ hi pañcadaśatvasampattyarthē'bhyāsē dr̥ṣṭārthatā bhavati । ataḥ sāmi-
dhēnīprathamānuvacanakāryaprayuktō'yaṁ dharmaṁ iti sthitam ।</p>
<lg><l>।। 10 ।। iṣṭyāvr̥ttau prayājavadāvartētā''rambhaṇīyā ।। 34 ।।</l></lg>
<p>ādyamadhikaraṇam kimārambhaśabdēna karmārambhaḥ karmānuṣṭhānōpakrama ucyatē uta
idē mayā kartavyamityadhyavasānamityēvaprārambhaśabdasyārthaṁ vikalpya varṇitam । tatra karmō-
pakramaḥ śabdārtha iti pūrvapakṣayitvā adhyavasānaṁ śabdārthaḥ ēkaṁ ca tat sarvadarśapūrṇa-
māsaprayōgāṇāmiti rāddhāntitam । tadida pūrvācāryavyākhyānamayuktaṁ manvānēna bhāṣya-
kārēṇa anyathā adhikaraṇaṁ vyākhyātam ।</p>
<p><q>kathaṁ punaridaṁ pūrvācāryavyākhyānamamayuktaṁ manyatē</q> । uttaraṁ---<q>nāyamā-
rambhaśabdaḥ kasyacitpadārthasyaikasya pratiniyatasyādyāmavasthāmāha । kiṁ tarhi ?
sarvapadārthānāmēva ādyāmavasthāmācaṣṭē । tataḥ kiṁ ? idaṁ tatō bhavati</q> ।
upāttasya sannighāvuccāryaprāṇaḥ tasyaivārambhamavagamayati । darśapūrṇamāsasannidhāvayamuccāryatē
<quote>‘‘āgnāvaiṣṇamēkādaśakapālaṁ nirvapēd‌darśapūrṇamāsāvārapsyamāṇaḥ’’</quote> iti । tēna tadārambha
mēvāvagamayati । idaṁ mayā kartavyamityadhyavasānaṁ punaḥ sarvapadārthānāṁ sarvakarmaṇāmēva
nityanaimittikakāmyānāmāghānōttarakālabhāvināṁ sādhāraṇatvāt naikasyādyāvasthā tayā-
'vagantuṁ śakyatē । ēvaṁ hyasau puruṣasya saṅkalpō yāvadāgnisādhyaṁ mē karmōpanipatiṣyati
tanmayā kartavyamiti na punardarśapūrṇamāsamātraṁ kartavyamiti । tēna sādhāraṇatvāt
darśapūrṇamāsārambhatayā nāvagantuṁ śakyatē । atō darśapūrṇamāsārambha ēva tadupakrama
ēva tadī(yō'yaṁ)[yādya]padārthaprayōga ēvāyaṁ pratipattavyō'sādhāraṇatvāttasya tadārambha
tayā'vagamāt । nāghyavasānaṁ, <q>viśēṣādr̥tē vyavahārābhāvādadhyavasānasya</q> ।
﻿<pb n="232"/>
viśēṣābhāvē darśapūrṇamāsārambhō'yamiti vyavahārābhāvāt । tasmādadhyavasānanimittikā
nārambhaṇīyā । kintu ādyapadārthaprayōganimittikā । tataścāvr̥ttirēvāpadyata iti na
rāddhāntasiddhiḥ ityēvaṁ pūrvācāryavyākhyānamayuktam ।</p>
<p><q>nanu bhāṣya[vyākhyā]namapi gatārthamiva dr̥śyatē । kathaṁ</q> ? uttaraṁ---
<q>sarvamēva hi nimittamadhikāriviśēṣaṇatayā'nvētīti bhēdanādiṣūktam । katha-
mārambhaḥ śēṣitvēnāṅkyatē</q> । asyārthaḥ - bhāṣyakārō hyēvaṁ vicārayati kimāra-
mbhaṇīyā darśapūrṇamāsayōrādyapadārthaṁ samyañcaṁ karōti uta puruṣamārambhayōgyamiti ।
tatrārambhasya nimittabhūtatvāt śēṣitvāśaṅkā nōpapadyatē । ukta hi ṣaṣṭhē । <quote>‘bhēdanādīni
nimittabhūtāni na śēṣīṇī’</quote>ti । tēna gatārthamidamadhikaraṇaṁ bhāṣyakārīyam । pariharati
---<q>astyatrāśaṅkā yadyayaṁ bhēdanavadadhikāraḥ parigr̥hyatē tadā darśapūrṇamāsādhi-
kr̥taviśēṣaṇavat pratiprayōgamāvartatē ārambhaṇīyā yathā sati bhēdanē hōmaḥ</q> ।
asyārthaḥ - yathā bhinnē juhōtīti bhēdanamadhikāriviśēṣaṇaṁ, yadi tathā''rambhaḥ syāt
tadā darśapūrṇamāsādhikr̥[taḥ] tēna viśēṣaṇīyaḥ ārambhavān darśapūrṇamāsādhikr̥taḥ
ārambhaṇīyāṁ kuryāditi । yathā yō bhēdanavāt darśapūrṇamāsādhikr̥taḥ sa hōmaṁ iti ।
tataścādhikārāvr̥ttau pratiprayōgamārambhaṇīyā āvartatē yathābhēdanahōmaḥ । pradhānādhi-
kārānupravēśāt avāntarādhikārasya tadāvr̥ttāvāvr̥ttiḥ । yadi tu svatantrō'dhikāraḥ
syāt tadā ārambhaṇīyāyā āvr̥ttirna syāt । <q>athaivaṁ na kalpyatē</q> darśapūrṇamāsādhi-
kr̥taviśēṣaṇaṁ na kalpyatē tadā adhikārāntaratvāt kāryāntarakalpanā syāt ।
<q>bhavatviti cēnna । darśapūrṇamāsaśabdasamabhivyāhārādadhikārāntarānavagatiḥ</q> ।
ēkasmin vākyē darśapūrṇamāsāvāgnāvaiṣṇavaṁ ca samabhivyāhniyētē । tatra vākyēna
sambandhō'vagamyatē । adhikārāntarē ca sa bādhitō bhavati । tasmānnādhikārāntarā
vagatiḥ । yata ēvaṁ nimittabhāvēpyāvr̥ttiḥ tasmādvaramādyapadārthasaṁskāratayaivāyaṁ vidhiḥ
kalpitaḥ syāt kimavāntarādhikārēṇa । ārapsyamāna iti varaṁ śēṣiṇamēva samarpayatu ।
yadārambhasaṁskārakaṁ tadārambhavataiva kriyata iti puruṣaśravaṇamanuvādaḥ kimavāntarādhikā-
rēṇa vr̥thā āśritēna ।</p>
<p>nanu yadi tulyamēva pakṣadvayēpi prayōjanaṁ kēna viśēṣēṇāvāntarādhikārastyajyatē
ārambhasaṁskāraḥ parapakṣaśca parigr̥hyatē tadāha---<q>kiṁ punaravāntarādhikārē gauravaṁ
yēna sa tyajyatē</q> । uttaraṁ---<q>na khalu kiñ‍cidgauravaṁ, kintvavāntarādhikāra
﻿<pb n="233"/>
ēva na sambhabati । kathamasambhavaḥ</q> ? uttaraṁ---<q>nityatvādādyasya padārthasya
nāvāntarādhikārasambhavaḥ</q> । darśapūrṇamāsayōrhi ādyaḥ padārthō nityabhūtaḥ anityaṁ
ca viśēṣaṇaṁ bhavati । tēna tasyādhikr̥taviśēṣaṇāṁśō nōpapadyatē । bhēdanādīnāṁ tu
anityatvāt yuktō'vāntarādhikāraḥ tēṣāmadhikr̥taviśēṣaṇatayā vidhānamētadyuktamiti pūrva-
pakṣavādī manyatē । ataḥ pratiprayōgaṁ prayājavadāvr̥ttiriti yuktam ।</p>
<p>atrōcyatē---astyatrāvāntarāvikāraprayōjanaṁ sakr̥danuṣṭhānarūpam । yathā ca
tatsiddha‍yati । na cēdamadhikr̥taviśēṣaṇēna bhavati ārapsyamāṇa iti puruṣaviśēṣaṇa-
tvāvagatēḥ । tadāha---<q>spaṣṭaścāyamadhikāra iti</q> । nanu tathāpi kimityārambhaḥ śēṣī
na bhavatītyatrāha-<q>na ca nimittaṁ śēṣī(na)bhavitumarhati śēṣitvē pramāṇābhāvāt</q> ।</p>
<p><q>nanu nimittamētanna bhavati nityatvādādyasya padārthasyētyuktam</q> ।
pariharati---<q>satyaṁ na bhavati nimittaṁ yadyārambhaṇīyā bhēdanahōmavat karmāṅgaṁ
kalpyēta</q> । yō hyārambhaṇīyāmaṅgamicchati tēna darśapūrṇamāsādāvārambha ityāsthēyam
nānyathā'ṅgatvasiddhiryataḥ । yaśca darśapūrṇamāsādhikr̥taḥ tasya nēdaṁ viśēṣaṇamupapadyatē
avyabhicārāt । yastvārambhaṇīyāmaṅgabhūtāṁ nēcchati na tasya darśapūrṇamāsādhikārō
viśēṣaṇīyaḥ, kintu puruṣātram । na ca sarvaḥ puruṣō darśapurṇamāsārambhavāniti
vyabhicārādyuktaṁ viśēṣaṇam । svatantrādhikāra ēvāyaṁ na bhavatīti manvāna āha---
<q>kimiti cāsambhāvyamānē cāṅgatvē svatantrādhikārē dōṣa uktō darśapūrṇamāsa-
samabhivyāhārānnānavagatiruktādhikārāntarasya</q> । uttaraṁ---<q>satyaṁ svatantrādhi-
kārē kalpyamānē bhavatyayaṁ dōṣō</q> darśapūrṇamāsasamabhivyāhārabādhātmakaḥ kintu avā-
ntarādhikāra ēvāyam । nāyamēkāntatō darśapūrṇamāsādhikārasaṁsparśyadhikāraḥ । kintu
tadupakārakatvādavāntarādhikāra ēvāyam । na cādyapadārthanityatayā'sya virōdhaḥ ।
na cāstyēva nityatayā virōdhaḥ । tathāhi---yadi darśapūrṇamāsasamabhivyāhāra
āditastadā tadaṅgamēvārambhaṇīyā । tadaṅgatvē vā ārambhō'pi tadadhikr̥taviśēṣaṇaṁ
bhēdanavat । na ca nityasya tadupapadyata iti śaṅkāyāmāha---<q>sarvatra cāṅgāṅgibhāvē
niyōgaikyaṁ kāraṇam</q> । aṅgaṅginōrhi niyōgaikyē sati aṅgāṅgibhāvō bhavati anyathā
bhinnakāryatvē aṅgāṅgibhāvānupapattēḥ ।</p>
<p>bhavatvēvaṁ tathāpi kimityāha---<q>na cātra niyōgaikyē pramāṇamasti
aprakaraṇādhītatvādārambhaṇīyāyāḥ</q> । nanu ārambhasambandhamukhēna astyēva tanniyōga-
﻿<pb n="234"/>
pratyabhijñānaṁ yathā parṇamayī juhūrbhavatītyanēna abhiprāyēṇāha-<q>kathaṁ nāsti niyōgaikyē
pramāṇamiti</q> । uttaraṁ---<q>yadi hi svatantrasamabhivyāhr̥taṁ</q> ādyapadārtharūpaṁ ārambha
ityā[rambhaṇīya]yā sahānvēti tadā syāt vainiyōgikaḥ ādyēna padārthēna saha tanmukhēna
viniyōgaikyē । iha punarārambhakarturupasarjanībhūtaṁ viśēṣaṇībhūtaṁ ādyapadārtharūpamārabha-
māṇa ityārambhaṇīyayā'nvēti । tatrādhikārānvayē sambhavati kimiti vainiyōgikaḥ
pirigr̥hyatē । adhikāriviśēṣaṇatayaivārambhānvayastadviśēṣaṇatvēna darśapūrṇamāsayōḥ ।
<q>ēvamādhikārikē sambandhē sati kimiti vainiyōgikaḥ parigr̥hyatē ? prayōjana-
bhēdō nōpapadyatē tēna parigr̥hyata iti cēta ।</q></p>
<p>dūṣayati---<q>sutarāṁ sākṣātpratīyamānādhikāratyāgē pramāṇaṁ nāsti ।</q>
na ca prayōjanabhēdō'pi nāstītyāha---<q>asti ca śabdārthē viśēṣaḥ sakr̥t saṁskr̥tō-
'dhikārī sarvaprayōgāṅgatāṁ labhatē</q> । asyārthaḥ---adhikāriviśēṣaṇatghēpyārambhasya
sādhyatvēnaiva viśēṣaṇatvāt svargavat tatsiddha‍yupayōgitvamārambhaṇīyāniyōgasya । sadhi-
kārē vākyē puruṣapradhānaḥ sambandhaḥ iti puruṣārthatvādārambhaṇīyāyāḥ puruṣasyaivārambhō-
tpattyanuguṇaḥ saṁskāraḥ ārambhaṇīyayā kriyatē । sakr̥tsaṁskr̥taśca puruṣō darśaṣūrṇamāsāra-
mbhayōgyō jāta iti nārambhaṇīyā''vartatē । vainiyōgikē tu sambandhē[kē]valārambhasaṁskārā-
dārambhasya ca āvr̥ttērāvr̥ttiḥ syāt tadāha---<q>vainiyōgikē punaḥ sambandhē prati-
prayōgamāvr̥ttiriti</q> । iha cēdamarthasāram---anārabhyādhītā ārambhaṇīyā । tēna
na tāvat sannidhānānniyōgaikyam । nāpi parṇatāvat padārthānvayadvārēṇa । adhikārē
puruṣasambandhēna puruṣārthatvādārambhaṇōyāyā na sākṣādādyapadārthasambandhaḥ । tēna puruṣasyai-
vārambhayōgyatāṁ utpādayantī saṁskārikā । na punaḥ kratvaṅgaṁ pramāṇābhāvāt ।</p>
<p>ētēnēdamuktam---yē prayājādiṣvadhikāramāhuḥ tēṣāṁ prayājādayō'pi puruṣārthā
ēva bhavēyuḥ na kratvarthāḥ tatrārambhaṇīyāvat prayājādibhirapi apūrvōdayānuguṇaḥ saṁskāraḥ
kriyatē । tadvacca sakr̥danuṣṭhānaṁ tēṣāmapi syāditi । dīkṣaṇīyā tu prakaraṇādhītā ।
tēna dīkṣiṣyamāṇa iti prakr̥tādhikr̥taviśēṣaṇamēva । atō niyōgaikyājjyōtiṣṭō-
māṅgamiti । na ca puruṣasaṁskāradvārēṇāpi kratvanupravēśaḥ svatantrapuruṣasaṁskārāt
sakr̥tsaṁskr̥tasya sata uttarakālaṁ prayōgāṅgatvāt ।</p>
<p><q>yadyēvaṁ yadyārambhaṇīyā puruṣasaṁskārikā bhēdanahōmō'pi kasmāt puruṣa-
saṁskāra ēva na kalpyatē</q> । uttaraṁ-kalpyamānē'pi pratinimittaṁ <q>vyalīkōtpattau
﻿<pb n="235"/>
punaḥ prasaṅgavijñānādāvr̥ttirēvātra</q> । asyārthaḥ---bhinnē juhōtīti bhēdananimitta-
dōṣanirharaṇadvārēṇa puruṣaḥ saṁskartavyaḥ । nimittaṁ pratibhēdanaṁ dōṣōtpattēḥ tannirharaṇārthaṁ
punaḥ hōmaprasaṅgavijñānamastītyāvr̥ttirēva hōmasya । punaścēdanuṣṭhānāviśēṣaḥ tēnēdaṁ cōdya-
macōdyamēva । tatrāpi saṁskāraḥ prakaraṇāt sākṣādadhikr̥tasamabhivyāhā[rāt](yōṁ)
<q>bhēdanādiṣu nimittānyathānupapattyā tu kalpitaḥ</q> । asyārthaḥ---na bhēdanādīnāṁ
puruṣasambandhō yēna puruṣasaṁskārakatā syāt । kintu tē kratvarthā ēva । yadi tēṣu sākṣā
dadhikāraḥ śrūyēta tadā bhavēdēvaṁ, kintu niradhikārā ēva, bhēdanādīnāṁ nimittatvēna-
śravaṇāt । niradhikārasya ca prakaraṇādhītasya kratvarthatvamēva । animittatā tu adhikā-
riviśēṣaṇatāmantarēṇa na sambhavatīti kratvarthādhikr̥tapuruṣaviśēṣaṇatā bhēdanādīnāṁ
kalpyatē ।</p>
<p>nanu puruṣasaṁskārakatvēpi ārambhanimittatvādasyārambhāvr̥ttau kimityāvr̥ttirna-
bhavati puruṣasaṁskārabhēdanahōmavadityāśaṅkyāha---<q>iha punarnimittāntarōtpāda ēva
na bhavatīti nāvr̥ttiriti viśēṣaḥ</q> । kasmānnimittāntarōtpādō na bhavadītyatrāha---
<q>abhinnatvādādyasya padārthasya</q> । ēṣō'bhiprāyaḥ---ādyapadārthānuṣṭhānē yōgyatā puruṣasya
ārambhaṇīyayā kriyatē । ēkaścāsāvādyaḥ padārthaḥ । tēna taṁ prati yōgyatā na bhinnā
yōgyatōtpattyarthatā ca puruṣasyārambhaṇīyānuṣṭhānē nimittam । ēkā cāsau । tēna nimittā-
vr̥ttyabhāvānnārambhaṇīyāvr̥ttiḥ । tatra punarabhinnasya bhēdanamiti siddhō nimittabhēdaḥ ।
bhēdanāntarōtpannavyalīkabhēdāt tannirharaṇārthaṁtāpi tatra bhinnaiva । tēna puruṣasaṁskārakatvē
tatrāvr̥ttirnimittāvr̥ttēḥ ।</p>
<p>tadidaṁ bhāṣyakārēṇa prayōgāntarēpi saṁskr̥ta ēva labhyatē iti samānē'hanī-
tyapi siddhamiti darśitam । darśapūrṇamāsāvarapsyamāna ityatra lṭr̥ṭpratyayēna anadyatanabhavi-
ṣyadvihitēna yasminnēvāhani darśapūrṇamāsau kartavyau tasminnēvāhani kr̥tayā''rambhaṇīyayā
ārambhayōgyatā bhavatīti । taccāstyēva । yathā'sau sakr̥dārambhaṇīyā kr̥tā sā darśapūrṇa-
māsasamānāhassambandhinyēva । yathā caivaṁ tathā daśamē yā dīkṣaṇīyādiṣvārambhaṇīyā-
śaṅkā samadhigatā sā sōmapūrvatvapakṣamāśritya । iṣṭapūrvatvē hi saṁskr̥tatvāt puruṣasya
nāśaṅkōpapadyata ityanavadyam ।</p>
<lg><l>।। 11 ।। arthābhidhānasaṁyōgānmantrēṣu śēṣabhāvaḥ syāt
tatrācōditamaprāptaṁ cōditābhidhānāt ।। 36 ।।</l></lg>
﻿<pb n="236"/>
<p>atra kila samavētārthatvē dr̥ṣṭārthatēti manvān āha---<q>nanu ca dr̥ṣṭādr̥ṣṭārthatvaṁ
mantrāṇāṁ na sambhavatīti saṁśaya ēvāyuktaḥ</q> । yasmād <quote>‘arthaikatvādēkaṁ vākyaṁ
sākāṅkṣaṁ cēdvibhāgē syāt’</quote> ityuktam । dr̥ṣṭādr̥ṣṭārthatvē cārthabhēdaḥ । tēna mantraikyamēva na
siddha‍yati । ēkasya mantrasya dr̥ṣṭādr̥ṣṭārthatvaṁ nōpapadyata iti rāddhāntavacanavyakta‍yabhāvāt
saṁśaya ēvāyamayuktaḥ ।</p>
<p>rāddhāntē hi agnayē juṣṭaṁ nirvapāmīti samavētārtham pariśiṣṭamasamavētārtha-
madr̥ṣṭārthamiti prayōjanabhēda āpadyatē । pariharati---<q>ucyatē</q>---naivātra dr̥ṣṭādr̥ṣṭārthatayā
pūrvōttarapakṣau yathāsaṅkhyaṁ kriyētē । rāddhāntē pariśiṣṭasyāpi nāsti adr̥ṣṭārthatvamiti
ēkamantratvāvirōdhaḥ ।</p>
<p><q>kathaṁ tarhi pūvōttarapakṣau kriyētē</q> ? uttaraṁ---<q>samavētārthatayā</q> । punaścōdayati-
<q>nanu samavētārthatvē sati dr̥ṣṭārthatvamasamavētārthatvē tvadr̥ṣṭārthatvamiti tadēvēdaṁ
dr̥ṣṭādr̥ṣṭārthatvaṁ pūrvōttarapakṣayōḥ</q> । pariharati---<q>naitadēvam । satyaṁ samavētārthatvē
dr̥ṣṭārthatvaṁ asamavētārthatvē tvadr̥ṣṭārthatā na śakyatē vastum</q> । kasmādityāha---
<q>na parārthasyābhidhānasya kāryāntarakalpanā śakyā</q> । stutyarthamapyabhidhānamarthaprati-
pattyarthamēva nādr̥ṣṭārthaṁ śakyatē kalpayituṁ pramāṇābhāvāt । ētaccārthavādādhikaraṇē uktam ।
<q>yadi siddhāntē'pi dr̥ṣṭārthatā kathaṁ tarhi samavētārthābhidhānaṁ pūrvapakṣavādī
manyatē</q> । yadi hi siddhāntē adr̥ṣṭārthatvalōbhēna yuktaḥ pūrvapakṣaḥ । uttaraṁ---<q>svārthā-
bhidhānalōbhāt</q> । na hi svārthatvē sambhavati pārārthyaṁ nyāyyāmiti pūrvaḥ pakṣaḥ ।
stutyarthatvē hi pārārthyaṁ samavētadēvatāprakāśakatvē svārthatvaṁ śabdānāmiti svārthatvalōbhēna
samavētārthatvaṁ pūrvapakṣavādī manyatē ।</p>
<p>atra cōdayati - <q>yuktaṁ svārthatvaṁ māntravarṇikasavitrādidēvatākalpanāyāṁ</q>
savitrādipadaiḥ <q>tāsāmēvābhidhānāt । gauṇakalpanāyāṁ tu kathaṁ ?</q> yathāhi gauṇyā
vr̥ttyā agnirēva savitrādipadaiḥ pratyāpyatē tadā kathaṁ svārthatā ? gauṇō hi śabdaḥ
parārtha ēva । uttaraṁ---<q>atrāpi svārthaḥ prayōga iti siddhaṁ na śabdāntarārtham
stutyarthatayā savitrādipadānāmuccāraṇam</q> । kintu tānyēva dēvatāṁ pratipāda-
yantīti । tēna gauṇapakṣē'pi prayōgasya svārthatvamēvēti siddhaṁ svārthatvaṁ pakṣadvayē'pi ।</p>
<p><q>ēvaṁ prāptē'bhidhīyatē---nātraikāpi kalpanā sambhavati । pārārthyēnā-
pyēkavākyatvāvagamāt</q> । dēvatāntarakalpanā gauṇakalpanā vā na sambhavati ।
﻿<pb n="237"/>
stutyarthatayāpyēkavākyatvāvagamāt sarvapadānāṁ gamyatāmēkavākyatā tathāpi kimityāha-
<q>gamyamānē caikavākyatvē siddhaṁ mantrasya samavētārthatvamiti</q> । na pratipadaṁ samavētārtha-
pratipādakatā laghvīti sākṣātpratīyamānaikavākyatā na śakyatē'panhōtum । tadva-
[śē]na pārārthyamēva nyāyyam yathā syōnaṁ tē <quote>‘ityatrānēkavākyatāvagamyatē tadā
tadanupravēśasamavētārthabhēdēna । tathā'trāpi bhavatu ityatrāha---<q>vidyamānē hyarthē vibhajya-
mānasākāṅkṣatvaṁ na nāmāpēkṣyatē</q> । kalpyamānē cārthē pramāṇābhāvānna tadapēkṣatā
śakyatē vak‍tum । na hi klr̥ptāmēkavākyatāṁ kalpyō'rthabhēdaḥ śaknōti vārayitum ।
syōnaṁ ta ityatra bhēdō na kalpyaḥ । bhidyamānatvāt sadanakaraṇapurōḍāśapratiṣṭhāpanayōḥ ।
ataḥ siddhaṁ pārārthyē'pi kēṣāṁcitpadānāṁ mantrasya samavētārthatvam ।</p>
<p>kathaṁ punaḥ savitrādipadānāṁ stutyarthatvamityatrāha---<q>pārārthyaṁ ca darśitaṁ
bhāṣyakārēṇa</q> । savitrādipadāni yajamānaparatvēna stutau varṇitāni । tatra ca puna-
rāśaṅkitaṁ yadi yajamānaparāṇyētāni ēvaṁ tarhi yajamānāśraya ūhaḥ prāpnōti । tatra
kō hēturityatrāha---<q>yajamānapakṣa ūhāśaṅkā prasavabalāt</q> । prasavō'nujñā yajamāna-
sambandhinī kīrtyata iti bahuyajamānaprasavakīrtanāya savitrādipadē vacanōhaḥ śaṅkitaḥ ।
<q>sā cōhaśaṅkā'vivakṣāyāmapi prasavasyōpapadyata ēva prasavakīrtanamiti nādr̥tā</q> ।
nirākr̥tētyarthaḥ । yadi vivakṣitatā syāt tadā anyatrāpi kīrtanārthamūhaḥ syāt ।
avivakṣitatvē tu naitatprakāśanē prayōjanamastītyanūhaḥ ।</p>
<lg><l>।। 12 ।। guṇaśabdastathēti cēt ।। 38 ।।</l></lg>
<p><q>yadi savitrādayaśśabdāḥ nirvāpaikavākyatvādanyārthāḥ ēvaṁ tarhi
juṣṭāgniśabdāvapi anyārthāvēva । tataścāsamavētārthatvaṁ asamavētārthatvē cānūhaḥ ।</q>
asyārthaḥ---yadyapyagniḥ samavēta ēva karmaṇi tathāpi yajñapatiṁ vardhānitivat
parārthatvāt mantrēṇa samavētatvēna nābhidhīyatē । parārthatā ca nirvāpaviśēṣaṇatvēnābhi-
dhānāt । asamavētārthatvē ca yajñapatiśabdavadanūhaḥ ।</p>
<p>atra bhāṣyakārō'gniśabdasyaivānūhamāha na juṣṭaśabdasya । tatra kāraṇaṁ
pr̥cchati---<q>kiṁ punaḥ kāraṇamagniśabdasyaivānūhaṁ bravīti । na juṣṭaśabdasyāpi</q> ।
uttaraṁ---samavētārthatvēpyasambhavāt siddhāntē pūrvapakṣē ca juṣṭaśabdēnōhaḥ</q> । tēna
viśēṣābhāvāt tasyānūhō nōcyatē ।</p>
﻿<pb n="238"/>
<p><q>ēvaṁ prāptē'bhidhīyatē</q>---satyaṁ nirvāpēṇaikavākyatvaṁ tathāpi dēvatā svārthatayaiva
nirvāpamākṣipantī tēnaikavākyatāṁ yatīti na pārārthyaṁ śakyatē vak‍tum । nirvāpēṇa
vinā yāgābhāvāt dēvatā svārthaṁ nirvāpamākṣipatīti na parārthō'gniḥ । apārārthyē ca
samavētārthatvaṁ samavētārthatvē ca vikr̥tāvūha iti siddham । na ca ajuṣṭē juṣṭavacana-
mayuktaṁ nirvāpēṇa juṣṭatēti । na prāṅ‌nirvāpādajuṣṭatēti pariharati---<q>naivēdamajuṣṭē
juṣṭavacanaṁ</q> kāryatvēna juṣṭārthāvagamāt nirvāpēṇa juṣṭaṁ karōmīti sambandhaḥ । na punaḥ
prāṅ‌nirvāpāt juṣṭaṁ santaṁ nirvapāmīti । yata ēvamabhisambandhaḥ atō'yamāśaṁsāyāṁ
bhūtavaccētyasya viṣayaḥ kāryasyāśaṁsanīyatvāt ।</p>
<p><q>।। ēvaṁ vā ।।</q></p>
<p><q>atra mukhyē gauṇē vā'bhidhānē'sambhava iti kimadr̥ṣṭārthō bhavēdayaṁ mantraḥ
dhānyamasīti taṇḍulāvāpē uta lakṣaṇayāpi tāvat samavētārthataiva nyāyyēti
cintyatē</q>---dhānyaśabdēna gauṇyā vr̥ttyā mukhyayā vā taṇḍulābhidhānāsambhavāt
taṇḍalāvāpē kimayamadr̥ṣṭārthō bhavēnmantraḥ uta dhānyasambandhitvāttaṇḍulānāṁ dhānyaśabdō
lakṣaṇayā taṇḍulān pratipādayatīti samavētārtha ēvāyaṁ mantrō bhavatviti cintā ।</p>
<p><q>tatra pūrvapakṣavādī prayōgasyaidamarthyābhāvāt adr̥ṣṭārthatāṁ manyatē ।</q>
asyārthaḥ---yadi lakṣaṇayā dhānyaśabdaḥ taṇḍulān pratipādayēt tadā dr̥ṣṭārthō
bhavēnmantraḥ lakṣaṇāpi prayōgaidamarththajñānē sati bhavati । na cātra dhānyaśabdastaṇḍulaprati-
pādanaparatvēna prayukta iti pramāṇamasti । tēna lakṣaṇānupapattēradr̥ṣṭārtha ēva mantra iti ।</p>
<p>kathaṁ punaḥ prayōgaidamarthyānnāvagamyatē dr̥ṣṭārthatētyatrāha---<q>prayōgapradhānō hi
vākyārthaḥ tadabhāvē</q> aśāvdyēva kāryakalpanā prāpnōti । prayōgō hi vākyārthā-
vagamē pradhānaṁ kāraṇam prayōgābhāvē taṇḍulaprakāśanaṁ kāryamiti śabdaśūnyaiva kalpanā ।
na ca viniyōgō nō(sō)papadyatē adr̥ṣṭēnāpi dvārēṇa tadupapattēḥ । tasmādadr̥ṣṭārthataiva ।
idaṁ cātrabhiprētam । viniyōgēna mantrasya tādarthyamavasīyatē na padasya । padatātparya-
mūlā ca lakṣaṇōpapattirityabhidhāyakatvēnōpayōgābhāvāt adr̥ṣṭēnaiva dvārēṇa viniyōgō
mantrasyēti ।</p>
<p>atrābhidhīyatē---nādr̥ṣṭārthatā sambhavati । kasmādityatrāha---<q>na hi lakṣaṇā
lōkavatpratipattihētutayā vārayituṁ śakyatē । yathā śālayō bhujyanta
﻿<pb n="239"/>
iti</q> । asyārthaḥ - yadi lakṣaṇā pratipattihētutayā vārayituṁ pāryatē tadā adr̥ṣṭārthatā
syāt । nacaitatsambhavati lakṣaṇāyā api lōkavyavahārē pratipattihētutvēna darśanāt
śālayō bhujyanta itivat bhavati lōkē pratipattihētuḥ । atra tu na sambhavatītyatrāha
-<q>na ca sambhavantyāṁ lakṣaṇāyāṁ viniyōgō'dr̥ṣṭakalpanāṁ sahatē</q> । tasmāllakṣaṇayā
samavētārtha ēvāyaṁ mantra iti yuktā kalpanā ।</p>
<p><q>nanu ca prayōgābhāvānna padavyāpāravattayā lakṣaṇā śakyatē kalpayituṁ
viniyōgēna mantrasya tātparyāvagamō na padasya । tēna dhānyapadaṁ lakṣaṇāvyāpārēṇa
taṇḍulāvagamakamiti na śakyatē'vagantum । padavyāpāraścātra cintyatē । kasmāditya-
trāha-<q>padavyāpārāśritaścōhaḥ satyapi vākyaprayōjanatvē samavētaprakāśanasya</q> ।
yadi hi dhānyapadasyōpyamānapratipādanaṁ vyāpāra ityavagataṁ bhavati tadā vikr̥tau
māṁsasyōpyamānasya dhānyaśabdēnāvagamayitumaśakyatvāt māṁsaśabda ūhyatē nānyathā ।
yata ēva mantratātparyamātrēṇa padavyāpārātmikā lakṣaṇā na siddha‍yati <q>ata ēva kēci
llakṣaṇaivātra vivakṣitēti manvānāḥ mr̥gō'sītyūhaṁ manvatē</q> । asyārthaḥ-yāvallakṣaṇā-
paryantō viniyōgō na varṇyatē tāvat padāśritā lakṣaṇā na siddha‍yati । tēna
lākṣaṇikatvaṁ padasyēcchatā ēvaṁ vaktavyam - lakṣaṇayōpyamānaṁ vaktavyamiti viniyōgārtha
iti । tataśca vikr̥tāvapi mr̥gō'sītyūhēna bhavitavyaṁ na māṁsamasīti । atha tu lakṣaṇā
na vivakṣitā tadā mantratātparyāvagamāt dhinōtīti dhānyamiti yaugikadhānyaśabdā-
śrayaṇēna taṇḍulapratipādakatvōpapattēḥ māṁsēpi yōgasya sambhavāt ūhō na syāt ।
tadāha---</p>
<p><q>anūhaṁ vā manyatē । kutaḥ ? arthavādadarśanāt</q> । dhinuhi dēvāniti
mantrārthavādadarśanāt । bhavatvarthavādaḥ tathāpi kathamanūha ityāha---<q>dhānyaśabda-
prayōgasiddhistaṇḍulēṣvarthavādādēva</q> । arthadhādagatadēvatādhinvanayōgāt dhānyamiti
taṇḍulā ucyantē tathā māṁsamapi tēna prakr̥tivikr̥tyōryaugikatvādanūhaḥ ।</p>
<p>atrōcyatē---<q>mantraprayōjanaṁ samavētaprakāśanamityuktaṁ prathamē'dhyāyē ।
atastadēva tāvatprayōjanam</q> । yatpunarapadavyāpārādūhō nōpapadyata iti tadayuktam
kuta ityāha---<q>lakṣaṇāpi tadāśritaiva gaṅgāghōṣādiṣu darśanāt</q> । asyārthaḥ-
mantrasya samavētaprakāśanaṁ kāryamiti prayōjanē'vagatē kathaṁ tatsiddha‍yatītyapēkṣāyāṁ
pratipadaṁ śaktivimarśō bhavati । tatra tāvat dhānyapapadavyatirēkiṇāṁ padānāṁ vā[na]
﻿<pb n="240"/>
prakāśanasāmarthyamasti dhānyaśabdasya tu lōkaprasiddhalakṣaṇāvr̥ttyāśrayaṇēna upyamāna-
taṇḍulaprakāśanadvārēṇāvāpapratipādakatā sambhavatīti tadāśritā lakṣaṇā''śrīyatē ।</p>
<p>yasmānmantratātparyānusārēṇēyaṁ lakṣaṇā na punaḥ lakṣaṇaiva vivakṣitā tasmānnātra
lakṣaṇā vikr̥tau, ātmāyattatvātprayōgaptya ārṣēṇa dhānyaśabdēna lakṣaṇayāpi māṁsasyābhi-
dhātumaśaktēḥ tadyuktaṁ tāvat padāntaraṁ prakṣēptavyam । tatra mukhyē sambhavati kō nāma
lākṣaṇikaṁ prakṣipēt tadāhuḥ---</p>
<p><quote>‘r̥jumārgēṇa siddha‍yantaṁ kō'rthaṁ vakrēṇa sādhayēt’</quote> iti । ārṣē tu prayōgē
kiṁ kriyatām ? । tathaiva prayōgē yasyāmapi vikr̥tau dhānyaśabdō lakṣaṇayāṁ varṇayituṁ
śakyatē tasyāmapyanūha ēva prakr̥tāviva ārṣēṇaivābhidhānasiddhēḥ । nāpyayaṁ yaugikō
dhānyaśabdaḥ śakyatē rūḍhērēva prayōjanasiddhēḥ rūḍhyā hi yaugikatvē parihr̥tē tadāśritā
lakṣaṇaiva śrēyasī na yaugikatvam । yatra tu lakṣaṇayāpi prayōjana[ā]siddhiḥ tatra
bhavatyēva yaugikāśrayaṇam kāryapradhānatvānmantrārthasya yatō'yaṁ dhānyaśabdō na yaugikaḥ
tasmāt stutimātramarthavādaḥ, na tu śabdapravr̥ttayē yōgōpasthāpakaḥ ।</p>
<p>nanu ca dhānyaśabdasya taṇḍulapratipādanaparatayā prayōga ityanavagamē kathaṁ
lakṣaṇētyatrāha---<q>na cātra prayōgēṇa prayōjanam</q> । kasmādityatrāha---<q>samavēta-
prakāśanē hi sa iṣyatē</q> । samavētamarthaṁ padaṁ prakāśayatu ityētadarthaṁ prayōga iṣyatē ।
taccānyēnāpi prakārēṇa siddham । mantratātparyāvagamēnāpi pūrvōktarītyā siddhamityatra
prayōgaḥ । <q>yadi lākṣaṇikō'pi mantrēṣu śabdasyārthō gr̥hyatē gauṇamukhyōpa-
cārastarhi mandaprayōjanaḥ syāt</q> । uttaraṁ---<q>na mandaprayōjanaḥ, avagatau
tulyaprayōjanatvāt</q> । gauṇatvamukhyatvāvagatyavasthāyāṁ tulyaṁ prayōjanam । nimittē
viśēṣa ityuktaṁ tr̥tīyē । nimittāvasthāṁyāṁ viśēṣō mukhyasya nirapēkṣaṁ nimittaṁ gauṇasya
1mukhyāvagatisāpēkṣaṁ sādr̥śyamiti gauṇamukhyayōrviśēṣaḥ । imamēva viśēṣaṁ darśayituṁ
gauṇamukhyavicāraḥ । anēna viśēṣēṇa liṅgaviniyōjyē viśēṣō na punargauṇamukhyavicārē-
ṇaitaduktam mukhya ēvāvagatirhēturnānya iti । tasmāllakṣaṇayāpi samavētārthatvaṁ mantrāṇā-
miti siddham ।</p>
<lg><l>।। 13 ।। cōditē tu parārthatvāt vidhivadavikāraḥsyāt ।। 40 ।।</l></lg>
<note>1. R mukhyā ēvā</note>
﻿<pb n="241"/>
<p><q>kathaṁ punariḍōpahūtēti iḍāmupahvayasvēti śrutyā viniyuktasya mantrasya
kāryāntaraṁ yajñapativr̥ddhiprakāśanamāśaṅkyatē</q> । uttaraṁ---<q>viniyōga ēvātra
cintyatē । kiṁ yajñapatiṁ vardhānitīḍōpāhvānē viniyuktaṁ nēti</q> । asyārthaḥ---
pratīkēnāyaṁ śrautō viniyōgaḥ । tatra kiṁ yajñapatiṁ vardhānityapi iḍōpāhvānē viniyōgē
sati cintā ।</p>
<p>tatra pūrvapakṣī liṅgaprakaraṇābhyāṁ viniyōgāntaraṁ manyatē । yajñapatitvēna yajamā-
nasya vr̥ddhiviṣayatvēna yajñapatiṁ vardhāniti tāvat prakaraṇapāṭhāt prakaraṇinō'ṅgam ।
śaknōti cēdaṁ yajñapatiṁ vr̥ddhiviśiṣṭaṁ vak‍tum । asti ca tādr̥śō yajñē । tatprakāśanaṁ
ca kratōrupakārakaṁ prōtsāhajananāt । tēna tatraivāsya viniyōgō bhavati । <q>kathaṁ
punarupakramōpasaṁhārayōrantarnipatitaṁ vākyāntaraṁ kalpayituṁ śakyatē paraspara-
sākāṅkṣatvēna padānāmēkavākyatvāvagamāt</q> ।</p>
<p>uttaraṁ---<q>viniyōgavaśānmantrāṇāṁ yajuṣi kalpanā । vākyatvēna nānya-
padākāṅkṣayā syōnaṁ tē sadanaṁ ithi pradarśitam</q>---asyārthāḥ---yajuṣi yā
mantrāṇāṁ vākyatvēna kalpanē yadēkaṁ vākyamiti sā viniyōgavaśāt yāvatāmēkatra
viniyōgaḥ padānāṁ tāvatāmēkārthatvaṁ ēkārthatvē caikavākyatvaṁ na punaranyapadāpēkṣayā
vākyatvakalpanā । yāvanti parasparāpēkṣaṇīyapadāni tāvantyēkaṁ vākyamiti vākyamiti saiṣā
kalpanā । yathā syōnaṁ tē ityatra satyapi sākāṅkṣatvē viniyōgabhēdādbhinnavākyatvaṁ
tathēhāpi viniyōgavaśāt mantravākyabhēdaḥ tasmādvibhāgaḥ vibhāgāt kāryabhēdaḥ kārya-
bhēdāccōhabhēdaḥ yajamānadvitvē bahutvē cōhō'nyathā cānūhō yajñapatiśabdē pariśiṣṭabhāgē
iḍābhēdē nōhabhēdaḥ ।</p>
<p><q>ēvaṁ prāptē abhidhīyatē---spādētadēvaṁ yadi viniyōgāntaraṁ yajamāna-
vr̥ddhiviṣayaṁ syāt । iha tu kalpyam । na ca kalpyō'rthaḥ siddhasyārthasyā-
vivakṣāyāṁ hēturbhavati</q> । asyārthaḥ---upakramōpasaṁhārābhyāṁ iha tāvat yajñapatiṁ
vardhānityasya padanibandhanaikavākyatā'vagamyatē iḍōpahvānē ca śrutyā upakramōpa-
saṁhārau viniyuktau । tadēkavākyatayā tasyāpi tatraiva viniyōgaḥ pratīyatē ।
yajñapativr̥ddhau tu liṅgēna viniyōgaḥ kalpyaḥ । na ca klr̥ptaḥ kalpyēna bādhituṁ
śakyatē । tasmānmantrata ēva mantramēvālōcya yadēkavākyatvamavagamyatē tadēva
yajuṣa ēkavākyatvē hētuḥ । yatsyōnaṁ ta ityuktaṁ tatra prakaraṇēna viniyōgē sati
﻿<pb n="242"/>
liṅgēnaiva yajuṣō vibhāgō bhēdēna sambandhaḥ । sadanakaraṇē pratiṣṭhāpanē ca liṅgēna
viniyōgaḥ । atō yuktamētat padākāṅkṣānirapēkṣaṁ yajuṣō dvitvaṁ parikalpyatē । iha
punaḥ liṅgaṁ prakaraṇaṁ ca śrauta ēva viniyōga upapadyata iti siddhaṁ pārārthyaṁ iḍōpāhvāna-
paratvaṁ ca । tataścānūhaḥ । kēnāpi yajamānēnōpalakṣaṇasiddhēḥ vidhivat । yajamāna-
sammitaudumbarītyēkēnāpi sammānē kr̥tārthamiti pradarśitaṁ bhāṣyē ।।</p>
<lg><l>।। 14 ।। vikārastatpradhānē syāt ।। 41 ।।</l></lg>
<p><q>nanu sūktavākādhikaraṇē phalamidaṁ āyurāśāsanaṁ āśāsyamānamāyuḥ
phalamityuktam । tēnātra phalabhāgitayā na parārthō yajamāna iti kathamatra
pūrvapakṣaḥkriyatē</q> ।</p>
<p>samādhattē---<q>satyaṁ phalamidaṁ, natu yajamānēna sambadhyamānasyāsya
kaścidviśēṣō vidyatē</q> । phalamapyētadyajamānēna sambadhyamānaṁ na guṇatayā sambadhyatē
tēna ta yajñapatimityanēna na kaścidviśēṣaḥ yasmāt nāvaśyaṁ phalavattvāya yajamānēnā-
yurāśāsanaṁ viśēṣaṇīyaṁ kartr̥tayaiva phalamabhisambadhyatē tathāpi mantrārthōpapattēḥ । na ca
phalavatā phalaṁ prati pradhānabhūtēnāyurāśāsanaṁ viśēṣaṇīyaṁ kēvalaṁ kartr̥tayaivāśāsanānvayē'pi
mantrāvākyasyārthōpapattēḥ । <q>atō yajamānasammitaudumbarīvaditi nānyō yajamānō
nāpi phalavattayētyasamavētaṁ manyatē</q> । yathā yajamānasammitaudumbarī bhavatītyatra
anyō yajamānō na gr̥hyatē । na ca phalitayaiva samyadhyatē, kintu kartr̥tayaiva tathēhāpi ।
<q>tēna samavētasyāpi yajamānasya parārthatvēnābhidhānānna samavētārthatvaṁ
mantrasya</q> । tataścānūhō yajñapatiśabdavat ।</p>
<p><q>atrōcyatē---avaśyamatra 1phalitaivāśāsanahēturiti mantavyam</q> ।
asyārthaḥ---pha़labhāgitaivāśāsanahētuḥ tēna yadyapi āśāsanē kartr̥tvaṁ tathāpi phala-
bhāgitayā prādhānyādapārārthyamityūhārham । <q>kutaḥ phalabhāgitaiva āśāsanahētuḥ ?</q>
uttaraṁ---<q>yatra hi anyataḥ phalāvagamaḥ tatra kartr̥tayāpi mantrārtha upapadyata
ityuktam । iha tu mantrādēva phalakalpanā । sa cēt phalavattayā na sambadhyatē</q>
mantraścēt phalavattāṁ na bōdhayati tatō mantrāt phalakalpanaiva vihanyēta । tadvidhātē ca
<note>1. phalatayaiva</note>
﻿<pb n="243"/>
haratau mantrasyāṅgatvaṁ nōpapadyata ityuktaṁ tr̥tīyē । mantrō hi phalaprakāśanēna karmaṇyaṅgatāṁ
yāti । aphalatvē tu kiṁ bōdhayan aṅgatāmiyāt । tasmādaparārthatvādyajamānasya sama-
vētasya prakāśanaṁ tataścōhasiddhiḥ ।</p>
<lg><l>।। 15 ।। asaṁyōgāttadarthēṣu tadviśiṣṭaṁ pratiyēta ।। 42 ।।</l></lg>
<p>agnēyī subrahmaṇyētyatra cintyatē---kiṁ harivadādayō'pyatrōhitavyā nēti ।
tadarthamidaṁ cintyatē---samavētārthā harivadādayaśśabdāḥ utāsamavētārthāḥ ।</p>
<p><q>kathaṁ punaḥ samavētārthāḥ kathamasamavētārthāḥ?</q> uttaraṁ---<q>yadīndrasya dravyasya
svarūpaṁ prakāśayanti tadā samavētārthāḥ</q> । yadi darbhaistr̥ṇīta haritairitivat guṇābhi-
dhānadvārēṇēndra ēva prakāśyatē tataḥ samavētēndraprakāśakatvāt samavētārthatvam । <q>atha
stutiṁ kurvanti tatō na samavētārthāḥ</q> yadi harivattādikaṁ indraṁ stōtumucyatē tadā-
'samavētārthāḥ ।</p>
<p><q>tatra rāddhāntavādī stutimēva nyāyyāṁ manyatē stutyaiva nigadārthōpa-
pattēḥ</q> । itarathā hi guṇaparatvēna lakṣaṇā syāt । rāddhāntōpakramō vyākhyātaḥ ।</p>
<p><q>pūrvapakṣyāśaṅkā punaḥ arthavādāt tatsvarūpāvagatyarthō nigada iti
buddhirutpadyatē</q> । indrasvarūpapratipattyarthō'yaṁ nigadaḥ । kathaṁ punaḥ harivattādayaḥ indra-
mupalakṣayituṁ kṣamāḥ na hi tēṣāmindrasambandhō'vagataḥ yathā haritasya darbhasambandha iti ।</p>
<p><q>atrōcyatē-arthavādāt guṇasambandhāvagamāt bhavatīndrasvarūpāvagatiḥ</q> ।
kaḥ punarasāvarthavāda ityāha---<q>pūrvāparapakṣāviti darśitam</q> ।</p>
<p><q>rāddhāntastu arthavādō'pi tāvat stutyaivōpapadyatē svarūpaparatvē'rtha-
vādataiva hīyēta</q> । yō'yamarthavādaḥ indrasambandhiharivattādipratipādanaparaḥ sō'pi tāvat
stutyaivānvayē sati arthavādō bhavati । yadi pratīyamānārthasvarūpaparō bhavati tadā artha-
vādataiva hīyatē । yasmāt stutyarthēna vidhīnāmityarthavādatvamuktam । yadi cēdaṁ vastu
yathāpratīyamānamēvāśrīyatē tadā ādimattā syāt kāṇvāyanādyarthapratipādakatvāt
ādimattāprasaṅgaśca vēdasya syāt । tasmādayamarthō yathāśrutō na grāhyaḥ ।</p>
<p>ēvaṁ tāvadindrasyaivaṁrūpatā nāstītyuktamabhyupagamyāha---<q>tasmādyadyapīndraḥ ēvaṁ-
svarūpaḥ tathāpi harivattādayaḥ stutyarthā ēvamu[yu]ktāḥ । śrutistābhyāṁ</q>
﻿<pb n="244"/>
<q>hīdaṁ haratīti cōpapadyatē</q> । indrasya harivattāṁ prati tābhyāṁ hīdaṁ sarvaṁ haratītyupa-
pattiryuktirucyatē । tēna harivattaiva yuktyā pratipādyata iti jñāyatē । ēvaṁ cābhyupa-
gamyavādamātraṁ mūlayuktimāha । yatra punaḥ svarūpēpi pramāṇābhāvaḥ tatra kimanyadataḥ
stutēḥ । yathā ca svarūpapratipattayē nālamarthavādaḥ tathā vyākhyātaṁ bhāṣyē । tasmāt
harivadādīnāṁ nōhō'samavētārthābhidhānāt ।</p>
<p>atra bhāṣyakārēṇānūhaṁ darśiyitvā uktaṁ---<quote>‘‘tattvētanna rōcayantē yājñikāḥ’’</quote>
iti । tadākṣipati---<q>na rōcayantē iti kathanē kiṁ prayōjanaṁ siddhāntānupa-
yōgāt । yājñikānuṣṭhānavirōdhēna ca pratyuta kṣatihētutvāt</q> ।</p>
<p>samādhattē---<q>ēvaṁ bacanārthēṣu vyāmōha upapadyatē</q> । atō vipratipattau
jijñāsēyamityarucipradarśanēna yājñikānāṁ vacanārthēṣu vyāmōhō'stītyucyatē । atō
vipratipattau jijñāsēyaṁ kriyata iti ।</p>
<p>nigadāntaravidhānē tu na dōṣaḥ । athavā yajñikānāmarucipradarśanēna nigadā-
ntaramēva āgnēyī subrahmaṇyētyatrāstīti pradarśayati । tēna na kaściddōṣō nyāyasya ।</p>
<lg><l>।। 16 ।। asaṁyōgāttadarthēṣu tadviśiṣṭaṁ pratīyēta ।। 42 ।।</l></lg>
<p>athēdamanyadudāhriyatē---<q>nanvatra samavētatvēpi guṇānāṁ mantrasya
stutyarthataiva nyāyyā śrutēḥ । na ca stutyarthatvē'dr̥ṣṭārthatvaṁ, prarōcanayā
dr̥ṣṭārthatvōpapattēḥ</q> । sōmavikrayiṇō hyēkahāyanīstutau prarōcanā jāyata ēvēti
dr̥ṣṭārthatvam । svarūpē punarabhidhēyē'ṅgīkriyamāṇē ēkahāyanīmātrasya cōdatatvāt acō-
ditasvarūpābhidhānē'dr̥ṣṭaṁ kalpanīyam । tasmāt pūrvapakṣa ēva nōpapadyatē । pūrvēṇaivādhi-
karaṇēna gatārthatvāt ।</p>
<p><q>atrōcyatē - ayamabhiprāyaḥ pūrvapakṣavādinaḥ sambhavati</q> । ēkāhāyanī-
svarūpāpanhavaḥ śakyatē kalpayitum । nanu adr̥ṣṭārthamēkahāyanīsvarūpaparatvamityatrāha-
<q>yathāpratipannasya ca prayōjanakalpanā</q> । yathābhūtaṁ vastu pratīyatē ya[ta]thābhūtasya
prayōjanaṁ kalpyaṁ na punaḥ prayōjanavaśāt arthapratipattiḥ । tēna yadi dr̥ṣṭaṁ nāsti
bhavatvadr̥ṣṭaṁ, kintvatra dr̥ṣṭamapyastītyāha---<q>bhavati ca svarūpādapi prarōcanētyadr̥ṣṭa-
kalpanāpi parihr̥taiva sutarāṁ svarūpāvagamēva vikrēturbhavati prarōcanēti</q> ।</p>
﻿<pb n="245"/>
<p>atra cōdayati---<q>stutāvapi prarōcanā । svarūpāvagamē punaḥ gauravādaraḥ
kiṁkr̥taḥ?</q> । pariharati---<q>ananyavyāpāratākr̥taḥ</q> । na hi svarūpaparatvē sambhavati
parārthakalpanā ātmānaṁ labhatē । svarūpāvagamapakṣē hi tasyai śr̥tamityādipadānāṁ
svarūpaparatvam । stutau parārthastutiparatvam । na caitanna‍yāyyam । svārthaparatvasambhavāt ।
tasmātpūrvēṇa vaiṣamyam pramāṇānavagamādindrasvarūpasya । iha tu pramāṇāntarēṇa svarūpā-
vagamāt guṇipratipattyarthaṁ hi guṇavacanaṁ ityūha ēva nyāyyaḥ ।</p>
<p><q>rāddhāntastu-nigadaprayōgakālē ēkahāyanīdaśāyāṁ nēdaṁ svarūpamēka-
hāyanyāḥ</q> । tēna stutyarthamēvāsadapyārōpaṇam । <q>bhāvinīṁ pravr̥ttimaṅgīkr̥tyōcyata
iti cēt</q> । dṣayati---<q>na prayōgāṅgatvēna svarūpapratipattirutpāditā</q> syāt
bhāvitvāvasthāyāḥ prayōganaṅgatvāt । aprayōgāṅgatvēpi svarūpapratipattiḥ stutayē
bhaviṣyatīti cēt । dūṣayati---<q>stutyarthatvaṁ pratipannaṁ,</q> tarhi nigadasya siddhamasama-
vētābhidhānam ।</p>
<p>nanu sāṇḍasya nirālambanā stutiriti nōpapadyatē ityāha-<q>upapadyatē ca
sāṇḍasyāpi stutiḥ garbhādhānamukhēna śr̥tādyutpattilakṣaṇaguṇayōgaḥ</q> iha stuti-
rupapannēti hētōravikārō'nūha ityarthaḥ ।</p>
<lg><l>।। 17 ।। liṅgaviśēṣanirdēśātsamānavidhānēṣvaprāptā sarasvatī
s‍trītvāt ।। 45 ।।</l></lg>
<p><q>nanu cātra prātipadikārthasyaiva pradhānatvāt naiva liṅgavacanānurōdhēna
saṅkōca upapadyatē samānavidhānēpi pāśasyēva</q> । yathā pāśasya prādhānyānnōtkarṣō
mantrasya । tasmāt pūrvapakṣa ēvātra jyāyāniti ।</p>
<p><q>atrōcyatē - syādētadēvaṁ yadi liṅgādvacanācca niṣkr̥ṣṭāntaraṁ sarvanāma-
śabdēnābhidhīyatē</q> । asyārthaḥ - sannihitavacanatvāt sarvanāmnāṁ yādr̥śaṁ sannihitaṁ
tādr̥śamēvābhidhīyatē । liṅgavacanayuktaṁ ca sannihitamiti tathābhūtamēva prātipadikē-
nāpyabhidhīyatē iti viśiṣṭaviṣayatvāt prātipadikasyaiva viśiṣṭē viniyōgaḥ । pāśē
punaryuktaṁ pāśamātrābhidhānāt ।</p>
<p><q>nanvatrāpi sarvanāmnā vacanaviniyuktēna vibhaktirahitēna sannihitamātraṁ
saṅkhyāliṅgaviyuktamucyatē yadvastuvr̥ttēna saṅkhyāvalliṅgavacca</q> । ētaduktaṁ bhavati-
﻿<pb n="246"/>
yadyapi sannihitasya vastunaḥ saṅkhyāliṅgē staḥ tathāpi sarvānāmamātrēṇa vibhaktirahitēna
paśutvamēvōcyatē vibhaktyā tu saṅkhyāliṅgayōrabhidhānam । tēna prātipādikēna mēṣyā
api sannihitatvādabhidhānaṁ śakyatē kartum । prātipadikaṁ ca liṅgādvalīyaḥ । tasmāt
prātipadikārtha ēvānēna mantrēṇābhidhīyata iti liṅgavacanānurōdhēna saṅkōcō yuktaḥ ।</p>
<p><q>ēvaṁ prāptē'bhidhīyatē - satyamēvaṁ saṅkhyāvalliṅgavacca yattadēvābhidhīyatē
sarvannāmnā</q> । nanu saṅkhyāliṅgavibhaktibhiśca saṅkhyā'bhidhīyatē ṭābādibhiśca strītvaṁ
tathāpi tvatra[kiṁ]liṅgavaditi cintāyāṁ sannidhānādva‍yaktirēva pratīyatē na punaḥ paśutvam ।
<q>vyaktiścēt sarvanāmnā pratīyatē na liṅgavacanaviyuktā śakyatē pratipattuṁ,
tasyāstadyuktatvāt pāśavat paśutvavacca</q> । yathā pāśatvaṁ pāśaprātipadikēna
saṅkhyāliṅgarahitaṁ vaktuṁ śakyatē ēvaṁ paśutvavacca, yathā paśutvaṁ paśuprātipadikēna
vyaktimātraṁ liṅgasaṅkhyāviyuktaṁ sākṣācchabdēna sannidhāpitaṁ prāsmai paśavē agniṁ bharata
ityēvaṁvidhē vākyē pratyētuṁ śakyatē tathā vyaktirna śakyatē ।</p>
<p><q>nanu vyaktimātraṁ saṅkhyāliṅgayōrāśrayabhūtaṁ pratīyatāṁ tasyāpi sanni-
hitatvāt</q> । pariharati - <q>kēyaṁ vyaktimātratā nāma yā sarvanām‍nōcyatē</q> ।
uttaraṁ---<q>sannidhānāviśēṣāt sannihitavyak‍timātraṁ pratīyatāmiti</q> । yā vyakti-
rliṅgasaṅkhyānvitā tasyāḥ svarūpamapi sannihitaṁ, tēna svarūpasyāpi sannidhānāviśēṣāt
bhavatyēva sarvanāmnā'bhidhānamiti rāddhāntī vadati । <q>sannihitaṁ cētsāmānyaṁ na tat
sarvanāmaprātipadikābhidhēyam sannihitavacanatvāt sarvānāmnām</q> sannihitamātraṁ
yadi sāmānya tadā sarvanāmnā na śakyatē vaktuṁ samānyasya vāstavasannidhānā-
bhāvāt । vyaktirēva hi vāstavēna sannidhānēna sannihitā bhavati । sāmānyaṁ tu
śabdēna sannidhāpyatē । yadītyasaṁśayēpi saṁśayavacanam । tasmāt vibhāgaśaḥ prāti-
padikēnāśrayamātraṁ vibhaktyā saṅkhyā liṅgamiti vibhaktyarthō na śakyatē'navagantuṁ
r̥tē paśuśabdasāmānādhikaraṇyāt । tacca nāsti । ataḥ sakalaprātipadikārthāvagatēḥ
savibhaktikaprātipadikārthāvagatirēva sannidhānōpādhinānvēti । vākyē saliṅgasaṅkhyā
vyaktiḥ sannidhānōpādhinā idaṁśabdēnābhidhīyamanā asya vākyasyārthaḥ । atō na
strīliṅgayuktaṁ dravyamātraṁ vākyārthē'nvitatayā śakyatē pratipattumityanimittamapadārthaḥ
sārasvatī । animittatvē cāpadārthatvē ca tādarthyaṁ mantrasya । tasmādyuktamēva strītvāt
sārasvatī adhriguvacanamaprāptēti । tārtīyapaśvadhikaraṇapūrvapakṣaprayōjanavicārō'yamityuktaṁ
bhāṣyē । tēna prayōjanaṁ na vaktavyam ।</p>
﻿<pb n="247"/>
<lg><l>।। 18 ।। āmnātādanyadadhikārē vacanādvikāraḥ
syāt ।। 50 ।।</l></lg>
<p><q>kēyaṁ vādhacintā aprāpticintā vā ?</q> । anēnāsaṅgatimāśaṅkatē । yadi
irāpadēna girāpadaṁ prāptamēva bādhyatē iti tadā dāśamikī cintā । athērāpada-
viniyōgē sati girāpadasya prāptirēva nāstīti cintyatē tadā prāpticintēyaṁ tr̥tīyē
saṅgatā viniyōgābhāvarūpatvāt । ubhayaṁ caitannōpapadyatē ūhalakṣaṇē । samādhattē---
<q>satyamēvaṁ bādhaprāpticintēhalakṣaṇē na saṅgatēti kāryārthatvē tacchāstraṁ na
prāpta‍yarthaṁ itīhaiva cintōpapadyatē</q> । asyārthaḥ - girāpadakāryē guṇavacana irāpadamanēna
śāstrēṇa vidhīyatē airaṁ kr̥tvōdgēyamiti । na punaḥ sāmni irāpadaprāpta‍yartham । tataśca
yajñāyajñīyē sānni stutirūpaṁ kāryaṁ kartuṁ pravr̥ttē girāpadēna vinā kartumaśaktēḥ girāpadē
ākṣipyamāṇē ēva tatkāryē irāpadaniyamāt tadēvōpādīyatē । tēna kāryavaśēnē-
rāpadayuktasāmaprayōgō vikr̥ta ityūhalakṣaṇa ēvāyaṁ cintōpapadyatē । stutilakṣaṇakāryā-
dēva hi girāpadaṁ prāpnōti nōpadēśāt na girāpadaṁ sāmnyupadiṣṭaṁ tēnērāpadamapi nōpadi-
śyatē । kintu tadapi kāryādēvōhyatē ।</p>
<p><q>nanu sāmōpadēśādr̥gapi upadiṣṭaivētyupadēśādēva prāptiḥ</q> । sāmnaḥ
stutāvupadēśāt r̥cā vinā tadaśaktēḥ sāmāpyupadiṣṭaiva[ṣṭamēva] । pariharati---
<q>narca upadēśassambhavati prādhānyādakṣarāṇām । nahi pradhānaṁ guṇaṁ pratyu-
padiśyatē</q> ।</p>
<p>kathaṁ punaḥ stutinirvr̥ttirityāha---<q>māṇavakavadētadbhaviṣyatīti vakṣyāmaḥ</q> ।
yathā ācāryakaraṇavidhinā upanayamaṅgabhūtaṁ prayuñjānēna māṇavakaḥ prayujyatē tathā r̥gapi
stutyā svasādhanaṁ sāma guṇakarmabhūtamākṣipatyēvēti vakṣyāmaḥ । tasmāt kāryata ēva
prāptiḥ r̥caḥ padānāṁ cētīhaiva cintanīyam ।</p>
<p><q>nanu kāryatō'pi prāptau bādha ēvāyaṁ aprāptirvā</q>, pariharati-<q>aprāptirhi
upadēśaviṣayā । prāptiviṣayaśca bādha iti nōbhayamapyasti</q> । viniyōgō hi
upadēśaviṣayastr̥tīyē cintitaḥ । aprāptasya ca bādhō daśamē । iha tūpadēśō nāsti
nāpi prāptirastīti । kasmādupadēśō nāstītyāha---<q>na cākṣarāṇi stutāvupadi-
śyanta ityuktam</q> ।</p>
﻿<pb n="248"/>
<p>nanvirāpadōpadēśē kathaṁ girāpadasya prāptiriti pūrvapakṣa ityatrāha---<q>atra pūrva-
pakṣō1 na kāryaṁ sāma[mnaḥ]stutēḥ pr̥thagbhūtaṁ [i]ṣṭamastīti</q> । irāpadaṁ hi kāryaṁ-
[ryē]vidhēyaṁ, kāryaṁ ca stutēranyadiha nāsti tatra sāmavidhānānnaiva padōpadēśāvakāśō-
'sti । tēnērāpadasya girāpadasya cōpadēśābhāvāt tulyatvaṁ tulyatvē ca vikalpaḥ ।</p>
<p>kasmāt punastutāvavidhānamityāha---<q>sāmasādhyaṁ hi kāryamucyatē । taccā-
sāmaviruddham</q> । tathāpi kathaṁ vikalpa ityāha---<q>na girāpadasyāpi tadapahartuṁ
śakyata iti vikalpaḥ</q> ।</p>
<p><q>atrōcyatē---satyamēvaṁ sāmnaiva stutiḥ kāryā । tathāpi girāpadaṁ naivātra
bhavitumarhati niyatatvādirāpadasya । kva punarayaṁ niyamaḥ ? stutyabhidhāna
iti brūmaḥ</q> । stutirūpē guṇābhidhānē ayaṁ niyamaḥ irāpadēnaiva guṇābhidhānaṁ kuryāditi ।
<q>nanvētadacōditaṁ stutāvityuktam</q> । asyārthaḥ---yadyakṣaraiḥ guṇābhidhānaṁ kāryamiti
cōdiṁta syāt tadā tatrākṣaraviśēṣaniyama ucyatē । nacaitadasti sāmasādhyatvāt stutē-
rityuktam ।</p>
<p>pariharati---<q>satyamacōditaṁ niyōgānupravēśādādaraṇīyamirāpadavidhau</q> ।
asyārthaḥ---yadyapi sāmnaḥstutāvupadēśaḥ tathāpyārthamakṣarāṇāṁ sādhanatvaṁ na śakyatē'pahnōtum ।
tacca niyamavidhāvādriyatē, tasyāpi niyōgānupravēśāt । atō'rthaprāptasādhanabhāvā-
śrayaṇēna niyamō'yaṁ kriyatē vratavat । yathā payōvrataṁ brāhmaṇasyēti arthaprāptaśarīradhāraṇā-
śrayaṇēna payōniyamastathēhāpi । atō na vikalpaḥ । irāpadasyāṅgatvāt tasyaivōpādānaṁ
tēna vinā stutiviniyōgāsiddhēḥ ।</p>
<p><q>yatyuna</q>ridaṁ bhāṣyakārēṇa kva tarhi sāmānyōpadiṣṭaṁ bhaviṣyatīti cōditaṁ, tathā
sāptadaśyavadvikr̥tiṣu girāpadasyāṅgatvāt tasyaivōpādānaṁ tēna vikr̥tau nivēkṣyata iti
parihr̥tam । <q>tadayuktamiva pratibhāti</q> । kasmādayuktaṁ ? <q>upadēśādvikr̥tāviti ca</q> ।
yasmātsāmānyōpadiṣṭavidhāna upadēśa āśritaḥ sa ca nāstīt‍tuktam tathā vikr̥tāviti
yaduktaṁ tadapyayuktam । kathamayuktatētyāha---(nyāhr̥ta) <q>tatparisāmādiṣu nōpapadyatē</q>
parisāmādīnāṁ vikr̥titvābhāvāt vikr̥tau nivēśau bhaviṣyatītyētattāvat parisāmādyabhi-
prāyaṁ nōpapadyatē tēṣāṁ vikr̥titvābhāvāt । kratvantarē punaḥsōmavikārē kāryataḥ
<note>1. mā. nākāryaṁ</note>
﻿<pb n="249"/>
karaṇōpakārataḥstutēḥ prāptatvāt tatraiva irāpadaniyamādirāpadamēva । tēna nāsti girāpa-
dānupravēśaḥ ।</p>
<p><q>atrōcyatē---sāmāvāntarakāryamaṅgīkr̥tyaitaduktam</q> । sāmnō hi stutiḥ
paramakāryaṁ, avāntarakāryaṁ tu parisāmādikāryamabhiprētya vikr̥tāvarthavadityuktaṁ bhavati ।
bhavati ca stutēḥ parisāmādikāryaṁ kratvantarbhūtaṁ tēnātra vihitamirāpadaṁ parisāmakāryē
na prāpnōti atastatrārthavattā bhaviṣyatīti sūktam ।</p>
<p><q>kathamupadēśaḥ samarthanīya</q> iti cōdyānubhāṣaṇam । sāmata ēva sāmōpadēśēna
ya ākṣēpaḥ sa upadēśō'bhimataḥ । nanvēvamapi parisāmādiṣu vikr̥tiśabdaḥ kathamitya-
trāha-<q>vikr̥tiśabdaścānyatvābhiprāyaḥ</q> । anyatrārthavattā bhaviṣyatītyabhiprāyaḥ ।</p>
<lg><l>।। 17 ।। apragāṇāncabdānyatvē tathābhūtōpadēśaḥ syāt ।। 54 ।।</l></lg>
<p><q>kathaṁ punaratra saṁśayaḥ ? yāvatā apragītasya stutisādhanatvānupapattēḥ
pragāṇēnaiva bhavitavyam</q> । uttaraṁ---<q>taddhitanirdēśādēva</q> । ēvadēva vivr̥ṇēti---
<q>pūrvapakṣavādinō'bhiprāyaḥ avikr̥tādirāpadādayaṁ taddhitaḥ matau chaḥ</q> sūktasāmnōḥ
ityasminnadhikārē vimuktādibhyō'ṇ iti matvarthē sāmaviṣayē'ṇ‌pratyayō'yam । sa
cāvikr̥tādirāpadāt । tasmādavikr̥tamēvēdamirāpadam । yadi hi vikr̥taṁ prayujyatē tadā
vikārānurūpastaddhitaḥ syāt । vikārē sati ā irā itiśabdarūpaṁ, tattu vimuktādiṣu
na paṭhitamiti matau cha iti cha ēva syāt । na cāsāvasti । tasmādavikr̥tamirāpadaṁ
prayōktavyamiti ।</p>
<p><q>kaḥpunaratra taddhitārthaḥ</q> । pr̥cchataścāyamāśaḥ-vikārārtha ēvāyaṁ taddhitaḥ ।
gānarūpaśca vikāraḥ prāpta ēvānūdyata iti । uttaraṁ---<q>irāpadayuktaṁ gānaṁ kartavyaṁ
matvarthē'yama(ya)ṇ‌pratyaya ityarthaḥ । tasya pratipadōktatvāt lakṣaṇapratipadōktayōḥ
pratipadōktasyaiva grahaṇāt ।</p>
<p><q>nanu cāpragītatvādyōga ēva gānayōga ēva na sambhavati</q> । pariharati-
sambhavati tadyōgaḥ, tatkāryakaraṇatvāditi</q> । ayamabhiprāyaḥ-sāmakāryakaraṇatvā-
ttasya bhavati sāmnastatsambandhitvaṁ tasmādapragītōpadēśō'yaṁ taddhitāntōpadēśēna jñātaḥ ।
<q>rāddhāntavādinō'pi taddhitanirdēśādēva svarūpamātrōpadēśānavagatiḥ</q> । asyārthaḥ-
﻿<pb n="250"/>
nāyaṁ vimuk‍tāditvāttaddhitaḥ । kintu tasya vikāra iti । yathā caivaṁ tathā'tra vakṣyāmaḥ ।
vikārataddhitē'smin svarūpamātrōpadēśō nāvagamyatē । gānapratyākhyānēna svarūpamātrō-
padēśō nāvagamyatē । <q>kō'bhiprāya</q> iti pr̥cchatō'yamabhiprāyaḥ---bhavatu vikārataddhitaḥ
tathāpi apragāṇarūpō vikārō vidhāyiṣyata iti ।</p>
<p>uttaraṁ---<q>vikāravidhānē hi svarūpavidhānānupapattiḥ vikārasya svarūpasya
ca vidhānē vākyabhēdaprasaṅgāt</q> । bhavatu tarhi vikāramātravidhānaṁ ityatrāha---
<q>na cāvihitē svarūpē vikāramātravidhānamupapadyatē</q> । nirāśrayasya tasyānupapattēḥ ।
na ca vācyamaupādānikaḥ svarūpavidhirbhaṁviṣyati irāpadavikārō hi asatīrāpadōpadēśē
nōpapadyata iti arthādirāpadākṣēpa ityavaśyāśrayaṇīyaprathamōpanipātisvarūpavidhinaiva
vidhērupapattēḥ vikārasya gītisvarūpasya arthaprāptānuvādasambhavāt । tasmādvikārasyāyamanu-
vādaḥ । svarūpamātraṁ tu vidhīyatē ।</p>
<p><q>kēna punaḥ prāptasyānuvādaḥ ? kāryata ēva</q> । na hyavikr̥taṁ sāmnaḥ kāryakaraṁ
bhavati । kāryaṁ hīrāpadaṁ vihitam । kathaṁ ca tatsāmakāryē bhavati yadi pragītākṣara-
kāryaṁ bhavati । tasmāt kāryata ēva gānaṁ prāptasanūdyatē ।</p>
<p>kasmāt punaḥ avikārataddhitō'yaṁ uktamētat vimuk‍tāditvādayaṁ taddhita
ityatrāha---<q>vacanasaṁyōgācca nārthāntarē taddhita āśaṅkanīyaḥ</q> । na girāgirēti
brūyāt iti prakramāt vacanamuccāraṇamavagamyatē । tēnērāvacanamiti vacanasambandhānna
vimuk‍tāditaddhitō'yam । sām‍ni viṣayē hi sa taddhitaḥ । na cērāpadōccāraṇamātraṁ
sāma, kiṁ tarhi ? sāmāvayavaḥ । yaccōccāraṇaṁ gītātmakaṁ bhavati tacchabdavikārātma-
kamiti vikārataddhita ēvāyam । tasmādvikārānuvāda ēvāyam । yatō'yaṁ
svarūpamātrōpadēśōṁ na gītiprakhyātaṁ ata ēvāvikr̥tāt taddhitōtpattiradōṣaḥ । pratyuta
vikr̥tāttaddhitōtpattirēva dōṣaḥ । vikr̥tasya vikārābhāvāt ।</p>
<p><q>atha viśiṣṭavidhānaṁ kasmānna bhavati</q> apragāṇarūpavikāraviśiṣṭamirāpadaṁ
kasmānna vidhīyatē । uttaraṁ---<q>sakr̥ttaddhitayōrubhayōḥ sambandhāvagatiḥ</q> kriyā-
kārakayōriva kāryē yasya vidhānaṁ tasya kutaścitkāryē vidhānam yathā sōmēna yajētē-
tyadhikāra vidhau । tatra ca parasparānvayāvagamē sati viśiṣṭavidhānaṁ yathā sōmēna
karaṇabhūtēna avacchinnāyā yāgakriyāyāḥ । iha ca stutikāryē irāpadasya vidhānam ।
﻿<pb n="251"/>
na ca vikārō viśēṣaṇam । kintu vikāraṁ prati tasya viśēṣaṇatvam । tēna kr̥ttaddhitēṣu
pratyayārthapradhānēṣu pratyayārthaviśiṣṭaprakr̥tyarthavidhānaṁ nāsti viśēṣaṇaviśiṣṭabhāvānavagamāta ।</p>
<p>kiñca yugapadvidhānamapi kriyākārakavannōpapadyatē prakr̥tiprāptisavyapēkṣā hi
vikārā bhavanti । kāraṇakartr̥nirdēśāśca ṇvulādayaḥ kriyāprāptisavyapēkṣāḥ । prāptāyāṁ
prakr̥tau tatsavyapēkṣasya vikārasya viśēṣaṇatvēna vidhānaṁ nāprāptāyām । tathā kriyāyāṁ
prāptāyāṁ ṇvulādayō'kriyāviśēṣaṇatvēna kartrādīnyapayēyuḥ nānyathā । pratyayārthasyaiva
pradhānatvāditi nāsti viśiṣṭavidhānam । tasmāt prakr̥tividhānamēva nyāyyam na
viśiṣṭavidhānamiti ।</p>
<p>yat‍tu <q>prayōjanaṁ bhāṣyakārēṇōk‍taṁ praprapadaṁ praprīpadaṁ vā prayōk‍tavyaṁ
pūrvapakṣē rāddhāntē ca praprīpadamēvēti । tat pūrvādhikaraṇasyaiva pradarśitamiti
pratibhāti</q> । tattvayuk‍tamihēti bhāvaḥ ।</p>
<p>samarthayatē---<q>yatpunarubhayōrapyadhikaraṇayōḥ iti na dōṣaḥ</q> । kimiti
punarirāpadaṁ parityajya anyatprayōjanamuk‍taṁ tadāha---<q>kathamiti</q> । uttaraṁ---<q>tadgē-
yamityupadēśēna vikalpō nāpragītāśaṅkā</q> । upadiṣṭatvānna vikalpaḥ tadgēyaṁ āī
rācādākṣāsāi gānavidhānācca nāpragītāśaṅkā । praprapadē punaḥ ubhayamidaṁ nirasanīyamiti
tadēvādhikaraṇadvayasya prayōjanam ।</p>
<p><q>iti śrīmahāmahōpādhyāyaśālikanāthamiśrakr̥tau
r̥juvimalāyāṁ pañcikāyāṁ navamādhyāyasya
prathamaḥ pādaḥ</q></p>
﻿<pb n="252"/>
<p><q>।। navamādhyāyasya dvitīyaḥ pādaḥ ।।</q></p>
<lg><l>।। 1 ।। sāmāni mantramēkē smr̥tyupadēśābhyām ।। 1 ।।</l></lg>
<p>atra bhāṣyakārēṇa kiṁ gītiviśiṣṭaṁ mantravākyaṁ sāma uta gītimātramēvēti
vicārya varṇakāntaramārabdham । kiṁ nityānyūhasāmāni utānityānīti । tatra varṇi-
tē'pi kasmādvarṇakāntaramityatrāha---<q>atra dvitīyādhyāyacintayā sahārthāntara-
varṇanaṁ saptamādhyāyēna sahāpaunaruktyakathanārtham । iha punaruttaravivakṣayaiva
parihāraḥ । atra pūrvōttarapakṣāvaparihāryāvēvēti adhikaraṇāntaravarṇanā</q> ।
asyārthaḥ---yasmādiha navamē uttaravivakṣayaiva punaruktiparihāraḥ atrāpi parihārē pūrvōttara-
pakṣaracanā kartuṁ na yuktā । na ca tāva(sā)parihāryāvēvētyadhikaraṇāntaravarṇanaṁ kartuṁ
śakyatē, sūtrakārēṇa sākṣāt kr̥tatvāt tasmādētaddōṣa1parihārāya varṇakāntaraṁ kr̥tam ।</p>
<p>kasmātpunaratrōttaravivakṣayaiva parihārō yāvatā dvitīyēnādhyāyēna sahānyathaiva
paunaruktyaṁ parihr̥tam । dvitīyē hi pragītēpi mantravākyē sāmti mantratrēvidhyaṁ siddha‍yati ।
2tadarthaṁ ca gītiṣu sāmākhyētyuktam । tēna naitēna a(ta)tra prayōjanaṁ gītimātraṁ sāmēti
tatrāha---<q>dvitīyēna saha yadarthāntaravarṇanaṁ tatsaptamādhyāyacintayā saha[ā/?/]
paunaruktyārthaṁ</q>, saptamādhyāyacintayā tu yatpaunaruktyaṁ tasyōttaravivakṣayaiva parihāraḥ ।</p>
<p>nanu nityānityavicārō'yamihāsaṅgata ityatrāha---<q>idaṁ cādhikaraṇamuttara-
cintārthamaupōddhātikamiti</q> । yadi nitya ūhaḥ tataḥ auk‌thikyamūhasāmasvarūpa-
nirṇayaprayōjanaṁ sūtrajātaṁ jaimininā nārabdhavyam । prārabhyamāṇaṁ vā svarūpavarṇanāya yathā-
vasthitasvarūpakathanāya na kāryaupayikatayā kāryabhūtōhōpāyatvēna na prārabdhavyam ।
atha tu kr̥taka ūhastatō yathānyāyaṁ yathāvacanaṁ cōhaḥ kartavya iti tatparamauk‌thi-
kyamārabdhavyam ।</p>
<note>1. R dōṣabhayēna</note>
<note>2. R traividhyasiddha‍yartha</note>
﻿<pb n="253"/>
<p>nanvanityatvēpyavakāśō nāsti tasyāpi paṭhitatvāt ityatrāha---<q>ūhaśca tadanu-
sārēṇa nyāyānusārēṇa</q> paṭhitō'pi tyaktavyō'paṭhitō'pi paṭhanīya iti vyāmōhasyāpi
sambhavādēkāntataḥ pāṭhaparatantrairna bhavitavyamiti1bhāvaḥ ।</p>
<p>tatra svādhyāyavat chandōgānāṁ nityavadupacāraṁ vyapadēśaṁ ca dr̥ṣṭvā cikīrṣita
ūha ityūhōpadēśabhrāntyā anityatāparō'yamupadēśa iti bhrāntyā pūrvaḥ pakṣaḥ । cikīrṣitō
hi kartumiṣṭaḥ iṣṭaśca[ā/?/]nitya ēva bhavati । anityasya nyāyāpētatvē'niṣṭatvasambhavāt ।</p>
<p>rāddhāntastu ēkē tāvadaukthikyaṁ jānantō'pi sāmōhanaṁ pratyālasyāt anyē-
nauktikyavidōhitaṁ sāma paṭhanti । anyē punaḥ aukthikyaśāstrāparijñānāccōhituma-
jānantaḥ paṭhanti । aukthikyaśāstrāparijñānaṁ punarālasyēna । gurusēvāṁ pratyaśakyatā-
ca(ktyā vā)grahaṇadhāraṇaviṣayā । tadidaṁ 2paṭhanaṁ svādhyāyavadupacārasya mūlam ।
nityavatpāṭhānnityabhramō'yaṁ chandōgānāṁ cikīrṣita iti । pratyuta kāryatāmūhasya jñāpaya-
tyupadēśaḥ । kartumiṣṭatvābhidhānāt । yata ēvamanitya ūhaḥ tasmānna‍yāyāpētaṁ nōhita-
vyamityāha । avakāśa3sambhavān‍nyāyaścintyatē ।</p>
<p><q>।। karma vā vidhilakṣaṇam ।।</q></p>
<p>ihākṣēpēṇa pravartata ityucyatē bhāṣyakārēṇa । <q>kaḥ punarasāvākṣēpaḥ ?</q> uttaraṁ-
<q>rathantaramiti dvitīyānirdēśastāvat upanyastaḥ, tatra kō'bhiprāyaḥ ?</q> uttaraṁ
<q>---ākhyātārthavācini</q> nāmni4 dvitīyā śrūyamāṇā na karmākhyasya kārakasya
īpsitatamatvaṁ vihanti karmamukhyadvitīyāntanāmadhēyapradarśanēna kriyāyā ēvēpsitatvāt
yathā ōdanapākaṁ pacatītyasmin vākyē ōdanasyēpsitatamatvāvighātaḥ pāka ēva hi
prādhānyēna nirdiśyatē । ēvamatrāpīti hētau dvitīyōpanyāsaḥ ।</p>
<p>yatpunaridamuktaṁ akarmakālē prayōgāt <q>pradhānakarma sāmēti tadayuktamiti
manyantē । kathaṁ</q>? uttaraṁ---<q>yadi prādhānyamr̥cō bruvatē mīmāṁsakāḥ tarhi arthābhi-
<note>1. R na paṭhitavya</note>
<note>2. R paṭhitaṁ</note>
<note>3. A kāśāsambhava</note>
<note>4. A sām‍ni</note>
﻿<pb n="254"/>
<q>dhānavyāpr̥tāyā ēva r̥cō guṇabhūtaṁ sāmēti bruvatē</q> । asyārthaḥ---akarmakālē
sāmnaḥ prayuktatvāt punaḥ karmaṇi prayōgō na syāditi saṁskārakarmapakṣē dūṣaṇamāpadyatē
taccēdama(ca)dūṣakṣam । yē ca saṁskāratāṁ sāmnō manyantē tēpyarthābhidhānaṁ kurvantyā r̥caḥ
saṁskārakaṁ sāmēcchanti । tatra yadyakarmakālē saṁskr̥tayā1 vā arthābhidhānaṁ kratūpayōgi
kr̥taṁ bhavēt tadā punaḥ kratau kāryābhāvāt r̥caḥ saṁskārō na kriyēta । nacākarmakālē
abhidhānaṁ stutyā smr̥tyā vōpayujyatē । yathā nōpayujyēta tathā''ha---<q>stutistāvatka-
rmakālē ēva cōditā prayājādivat pr̥ṣṭhaiḥ stuvata ityādibhiḥ । smr̥tirapi</q>
karmakālē cārthāt prāpnōti । karmakāla ēva smr̥tērapēkṣitatvāt2 । nahi asmr̥tamanuṣṭhātuṁ
śakyata iti । tēna karmakālē stutayē smr̥tayē vā'rthābhidhānasiddha‍yarthaṁ punaḥ sāmnaḥ
prayōga upapadyatē । yatō'rthābhidhānaviśiṣṭāyā r̥caḥ saṁskārē'ṅgīkriyamāṇē na
kaściddōṣaḥ । ēvaṁ cēnnaiva r̥caḥ prādhānyamicchanti tēpya(sa)dr̥ṣṭasaṁskāraṁ bruvatē yēna
punaḥ kratau prayōgō na syāt । <q>yadyakarmakālamadhyayanaṁ 2stutyā smr̥tyā vā nōpa-
yujyatē tarhi akarmakālasyādhyayanasya kiṁ prayōjanamiti cēt</q> ।</p>
<p>uttaraṁ---<q>bhavatu tasya dr̥ṣṭaṁ adr̥ṣṭaṁ vā prayōjanaṁ</q> kiṁ na ētēna prayōjana-
vicārēṇa । karmakālē tāvat guṇabhūtēti siddhaṁ (karmakālē) dr̥ṣṭārthatvāt abhidhānasya
anabhivyaktasyānabhidhāyakatvāt ।</p>
<p><q>atrōcyatē---aviṣayajñō mātr̥mān asyādhikaraṇasya । kathamaviṣa-
yajñaḥ</q> ? uttaraṁ-<q>atrāpi hi naiva karmārthatāmaṅgīkr̥tya guṇapradhānabhāvaścintyatē
gītērakṣarāṇāṁ ca, kiṁ tarhi prāṭhamātrābhiprāyā ēṣā cintā</q> । asyārthaḥ---na
karmāṅgabhūtāṁ gītiṁ gr̥hītvā kimakṣarāṇāṁ pradhānatvaṁ gītērguṇabhāvō yadi vā viparītaṁ-
mitīyaṁ cintā । kintu svādhyāyōtpannasāmasvarūpamāśritya cintyatē---iyaṁ kiṁ gītē-
rakṣarābhivyaktirūpatvāt savadaivākṣarābhivyaktyarthatā avaghātādīnāmivāvahanyamānārthatā,
athavā sarvatra svapradhānataiva anīpsitakarmayuktānāmiva hiraṇyabharaṇādīnāmiti ।</p>
<p>tatra rāddhāntastāvat akṣaragrahaṇasyāpi kāryōpayōgitayā na śakyatē'nīpsita
tvaṁ vak‍tum iti saṁskāra ēvēdamiti prakrāntaḥ । pūrvapakṣavādī tu ākṣipati---<q>satya</q>-
<note>1. R saṁskr̥tācca</note>
<note>2. ” śrutyā</note>
﻿<pb n="255"/>
<q>manayā yuktyā prāp‍nōti guṇabhāvaḥ sāmnaḥ</q> । kiñca karmakālē yadadhyayanaṁ tatrā-
bhidhānamaprayōjanaṁ stutēḥ smr̥tēśca tadānīmacikīrṣitatvāt1 iti hētōrabhivyaktirūpasya
saṁskārasyānupayōgāt puruṣārthatvaṁ gītēḥ । akṣarārthatvē'ṅgīkriyamāṇē tatsiddha‍yarthamadr̥ṣṭaṁ
kāryaṁ kalpayitavyam । klr̥ptē ca tasmin karmakālēpi sānnō dr̥ṣṭārthataiva । kuta ityāha-
<q>nahi avaghātādīnāmiva guṇapradhānāvagamaḥ śakyatē kalpayitum</q> । anyathā
yadyakṣarēṣu kāryaṁ na kalpyatē tadā'kṣarāṇāṁ pradhānabhāvaḥ sāmnaśca guṇabhāvaḥ kalpayituṁ
na śakyatē yathā'vaghātādīnām । yāvaddhi tēṣāmapi vrīhigataṁ kāryaṁ na kalpyatē
na tāvat guṇabhāvaḥ । tatra kāryē kalpayitavyē bahiḥprayōgē'bhidhānānupayōgādadr̥ṣṭamēva
kāryaṁ kalpayitavyam ।</p>
<p><q>kalpitē ca tasmin antaḥ prayōgē'pi tadēva kāryamavailakṣaṇyāt ।
tathāca sati piṣṭapēṣaṇanyāyāt aprayōgassāmnaḥ</q> । yathā piṣṭasya pēṣaṇaṁ na
śakyatē tathā saṁskr̥tasyāpi saṁskāra iti punaraprayōgaḥ । asti ca r̥cō'sau iti
karmaiva sāmna r̥cō vadāmaḥ ।</p>
<p><q>nanu prādhānyē'pi sāmnaḥ kimiti bahiḥ karmaṇi ca prayōgaḥ</q> । uttara
---<q>adhikārāntarānna dōṣaḥ</q> । bahistāvadadhikārāntarasiddha‍yarthaṁ prayōgaḥ vacanāntarēṇa
prayājādivadaṅgatvāvagamāt śrutōpakārāya karmaṇi prayujyata ityaviruddhamubhayam ।</p>
<p><q>yadi pradhānaṁ sāma kathaṁ tarhi r̥gantarasambandhaḥ kavatīṣu ratha-
ntaramiti । pr̥cchati---kaṁ vā'tra dōṣaṁ manyatē bhavān ? ।</q> uttaraṁ---<q>ayamēva
dōṣō yadr̥gantarasambandhō nāma</q> । kutō'yaṁ dōṣa ityāha---<q>yathōtpannā ēva
hi pratyabhijñāyantē saṁskārāḥ nārthāntarayuktāḥ kr̥ṣṇalēṣviva pākādayaḥ</q> ।
asyārthaḥ---yō'pi pradhānakarma sāmēcchati sō'pi dr̥ṣṭēna rūpēṇa r̥k‌saṁskārakatvaṁ
sāmna icchatyēva । kintu saṁskārārthatā nāstītyucyatē । tataśca r̥gantara-
sambandhēpi pratyabhijñāyā abhāvaḥ yathā kr̥ṣṇalēṣu pākasya yasminnēva dravyē pratītāḥ
saṁskārāḥ tadgatā ēva pratyabhijñāyantē nārthāntaragatāḥ । yadyarthāntarē pratyabhijñā nāsti
<q>kathaṁ tarhi śrapaṇavidhānaṁ kr̥ṣṇalēṣu pradhānapadārthasvarūpābhāvē vidhirapi nōpa-
padyata iti bhāvaḥ</q> । uttaraṁ-<q>idaṁ daśamē vakṣyāmaḥ</q>, yathā vidhānaṁ taṁ saprakāraṁ daśamē
<note>1. R avivakṣitatvāt</note>
﻿<pb n="256"/>
vakṣyāmaḥ । bhavati ca śrapaṇaśabdābhidhēyatā kr̥ṣṇalēṣvapi । śrapaṇasya prākr̥tasya
pākō na bhavati kāryābhāvēnāpratyabhijñānāt । ētaccōdyaṁ pakṣadvayēpi ।</p>
<p><b>atrōcyatē---yuktaṁ tatra pradhānārthasya anabhinirvr̥ttiḥ । iha punaḥ
r̥gantarēṇāpi gītiḥ abhinirvartata ēva</b> । asyārthaḥ---yuktaṁ 1tatra kr̥ṣṇalēṣu
apratyabhijñānaṁ pradhānasyārthasya pākajaguṇasya kr̥ṣṇalēṣvaniṣpattēḥ । kāryābhāvēna 2prākr̥ta-
pākapratyabhijñā nāsti iti manyatē । iha punaḥ r̥gantarēṇāpi gītau nirvartyamānāyāṁ
pratyabhijñā'styēva । tēna saivēyaṁ gītiḥ । gītimātraṁ ca sāmētyadōṣaḥ । r̥gantarasambandhaśca ।
tadidaṁ pākayajñavat3 dravyāntarēpi pratyabhijñā'stītyuktam ।</p>
<p><b>ēvaṁ prāptē'bhidhīyatē-guṇabhūtaṁ sāma; kutaḥ ?</b> yasmādr̥gakṣarāṇāmarthābhi-
dhānaṁ niyōgasiddhāvanaupayikaṁ na śakyatē vaktum । yadi hi arthābhidhānaṁ niyōgasiddhā-
vanaupayikaṁ syāt tadā tadarthamr̥gakṣarasaṁskārō na bhavēt4 aupayikantu tanmātraprāmāṇyā-
bhidhānāt । uktaṁ mantrāṇāmapi prāmāṇyaṁ pramāṇalakṣaṇē । vastusvabhāvēna cākṣarābhi-
vyaktiḥ saṁskārō'kṣarāṇāṁ pratīyatē । idānīmākṣēpahētudūṣaṇāyōpakramatē---<b>yā puna-
rdvitīyā sāmaviniyōgē vā rathantaraṁ pr̥ṣṭhaṁ kuryāt ityēvamādiṣu (a)praiṣē
cālaukikē vaidikē ca candraṁ gāyētyēvamādiṣu dr̥śyatē । tatra yā tāvat
rathantaraṁ pr̥ṣṭhaṁ kuryāditi sā guṇabhūtasāmnyupapadyatē । anyathā hi pr̥ṣṭhasambandhō
na syāditi darśitaṁ bhāṣyē</b> । pr̥ṣṭhaśabdēna stutirūpaḥ kriyāviśēṣaḥ ucyatē । yadi
rathantaraśabdō'pi pradhānakālakarmavacanaḥ syāt tadā pradhānakarmaṇaḥ karmāntarēṇa sādha-
yitumaśakyatvādrathantarādibhiḥ sambandhō na syāt । saṁskārakarmatvē(hi)tu guṇābhi-
dhānasamarthākṣarasaṁskāradvārēṇa vyaktamēva sādhanatvaṁ yathā'bhikramaṇasya prayājahōmē ।</p>
<p>yatpunaścandraṁ gāyēti tadviniyōgavaśādavivakṣitamarthābhidhānaṁ praiṣē hi sāmaprayō-
gārthamēva puruṣaḥ prēṣyatē tēna sāmaprayōgaparatvāt praiṣaviniyōga(para)sya tadvaśādarthābhidhānaṁ
avivakṣitaṁ tēna yuktō dvitīyānirdēśaḥ । <b>kiṇvamavahantītivadvikāraḥ</b> yathā kiṇva-
<note>1. A. adds. na</note>
<note>2. R. prakr̥tā ēva</note>
<note>3. R. vadityuktam</note>
<note>4. R. aupādhika</note>
﻿<pb n="257"/>
mavahantītyatra vidyamānō'pi kiṇvavikārō na vivakṣitaḥ tathēhāpyarthābhidhānaṁ; nacaitāvatā
svabhāvahānaṁ śakyatē vak‍tuṁ pramāṇāntarāvagamyatvādarthasya 1sāmaprādhānyalakṣaṇasya ।</p>
<p>yattu lōkē māṇakē rathantaraṁ gāyētyēvamādi tatra gātr̥tvaparīkṣayā pradhānanirdēśaḥ
gātr̥tvaṁ māṇavakasya paricikīrṣitamityadōṣaḥ । parīkṣamāṇasyaiva praiṣaḥ । tatra cārthābhidhāna-
syāvivakṣitatvāt yukta ēva dvitīyānirdēśaḥ । tasmādasyāpi laukikasya praiṣasyānya-
paratvānna sāmasvabhāvavidhātitā । yatpunarbahiradhyayanaṁ tadanūhyānāṁ sāmnāṁ svādhyāya-
vidhikāritamēva । tasya ca svādhyāyavidhēḥ puruṣārthatvē satyapi nādr̥ṣṭārthatā, dr̥ṣṭō hi
tasyārthaḥ karmāvabōdhanaṁ nāmēti nyāyāt । tatrākṣarāṇāmarthāvabōdhārthamadhyayanaṁ gītēstu
svarūpābhyāsāya । na hyanabhyastaṁ sāma karmaṇi prayōktuṁ śakyatē । <q>ūhyānāṁ punarvacana-
prāptērnyāyaprāptēśca saṅkaṭāvagamādanapētaśiṣyācāryasambandhasyaiva dr̥ṣṭārthasyaivā-
bhyāsasya naivādhikārāntaramastītyadōṣaḥ</q>-asyārthaḥ- ūhyānāṁ tu yadyapyanapētaḥ
1śiṣyācāryasambandhaḥ tathāpyabhyāsō dr̥ṣṭārtha ēva । vacananibandhanā hi yā prāptiḥ
nyāyanibandhanā ca sā saṅkaṭāvagamēti । nyāyavacanavidā ūhitānāṁ sāmnāmabhyāsaḥ ।
atō na tatrāpi karmakālē punaḥ prayōgēpyadhikārāntarakalpanā । tēna guṇakarmatvēna(pi)
yukta ēva bahiḥ prayōgaḥ । tasmādga‍uṇabhūtaṁ sāmēti siddham ।</p>
<p>nanvēvamabhyāsārthēpi saṁskārē kr̥tē punassaṁskārō nōpapadyata ityatrāha---<q>piṣṭapēṣaṇa-
nyāyastu viniyōgāntarādabhyāsācca parihr̥taḥ</q> । karmakālē punaḥ prayōgaḥ karmaṇi
viniyōgāntarasyāvidyamānatvāt bahiśca prayōgābhyāsāya । tadidamuktaṁ tāvatkāla-
manavasthānācchakyatvāccēti । yadi bahiḥ prayōgē(ku)kr̥taḥ saṁskāraḥ karmakālaṁ yāvadava-
tiṣṭhatē tadā punarantaḥkarmaṇi prayōgō na syāt aśakyō vā yadi bhavētsaṁskāraḥ na
caitadubhayamapyasti iti ।</p>
<lg><l>।। 3 ।। tr̥cē syācchrutisaṁyōgāt ।। 14 ।।</l></lg>
<p><q>nanu pradhānabhūtāsu r̥kṣu śrūyamāṇā saṅkhyā kathaṁ sāmasādhanatayā
śakyatē'vagantum । yatō grahē pradhānabhūtē śrūyamāṇā na saṁmārgaṁ prati pradhāna-
bhūtā tathā trisaṅkhyāpi pradhānabhūtāsvr̥kṣu śrūyamāṇā na sāmasādhanatayā
1. A anapēkṣitaḥ
﻿<pb n="258"/>
<q>śaṅkituṁ yuktā</q> । uttaraṁ---<q>anyathā hi vidhānānupapattēḥ</q> yadi hi sāmarnivr̥tau
saṅkhyā sādhanatvēna nōpadiśyatē tadā vidhānamēva na syāt । tēnārthasādhanabhāva-
mr̥cāmāśritya sāmni saṅkhyāvidhānamāśaṅki(śri)tam । tadāha---<q>na hi asādhana-
bhūtāsu r̥kṣu śrūyamāṇā saṅkhyā niyantuṁ śakyatē</q> । nanu kiṁ tayā niyatayētyatrāha
---<q>aniyamyamānā ca kāryē'nanvayinī syāt</q> guṇavacanēna smr̥tau sām‍nāmēvaikā-
samāptipakṣaḥ । nanu grahaikatvavat bhavatu kāryānanvitēti paramatamāśaṅka‍yati---<q>bhavatviti</q> ।
dūṣaṇamāha---<q>pratītāvapyananvitatā prāpnōti</q> । yathaikatvaṁ kāryē'nanvitamapi pratītāva-
nvayi(ya)tathā trisaṁkhyā na syāt bahuṣvapi kriyamāṇassammārgaḥ ēkasminnapi kriyatē ।
sām‍nastu ēkaikark‌samāptipakṣē nāstyēva trisaṅkhyāsambandhaḥ । imamēvābhiprāyaṁ vivarītuṁ
cōdyaṁ tāvadāha-<q>nanu samāsātpratītāvanvayaṁ kō vārayati samāsapadatvādasya
tr̥caśabdasya</q> । triṅkhyāyā r̥k‌sambandhō'vagamyata ēva । grahasya caikatvasaṅkhyayā
samanvayō vibhaktiyōgāt yathā grahaṁ sammārṣṭīti vibhaktiyōgēnaikatvaṁ grahasambandhi
pratīyatē । tathā tritvamapi r̥k‌sambandhi samāsāditi । pariharati---<q>yuktaṁ tatrō-
ddēśyō hi sa na klr̥ptakāryāpēkṣaḥ</q> । asyārthaḥ---na grahamātrasambandhēna pratītyanvayitvaṁ
kiṁ tarhi sammārgasambaddhāvasthāsambandhitvēna । asti ca tatra sammārgasambaddhasyāpi
grahasyaikatvēna sambandhaḥ । sammārgavidhau grahasyōddiśyamānatvāt pratyuddēśyaṁ ca vidhēpa-
sambandhāt । yadi sammārgasya klr̥ptaṁ kāryaṁ syāt anēkagrahavartyēva tadapēkṣō'yamupadēśaḥ1
syāt tadā pratyēkaṁ sammārgasambandhō nāstītyēkatvaṁ pratītāva(ya)nanvitaṁ syāt । na ca
sammārgasyānēkavarti kāryaṁ klr̥ptamapēkṣyāyamupadēśaḥ, <q>ayaṁ punaḥ klr̥ptakāryāpēkṣō
viniyōgaḥ</q></p>
<p>asyārthaḥ---stutiḥ sām‍naḥ kāryamavagataṁ ēkaiva ca r̥k guṇābhidhānalakṣaṇāṁ
stutiṁ karōti nark‌samudāyaḥ । tataścārthāt stutisādhanabhūtasāmarnivr̥ttirēkaikakāryaiva
(ca)tathābhūtark‌sambandhinī ca saṅkhyā samāsāt pratīyatē । na ca klr̥ptamr̥caḥ
kāryamapēkṣyāyaṁ trisaṅkhyāviniyōgaḥ trisaṅkhyāsambandhaḥ tataśca (a)pratītāvapyananvitatvaṁ
tadāha---<q>na cēt kāryēṇa saṅkhyā sambadhyatē kathamasyāsambaddhamanvayaṁ pratīmaḥ</q>
vidhīyamānā hi saṅkhyā kāryānvayinī bhavati । yadyapi r̥ca ēkaikasyāḥ stuti-
sādhanatā tathā ca sati tritvasaṅkhyāviniyōgavaśēna sāmnā stuvītēti sāmaśabdaḥ
sāmāvayavalakṣaṇārthō vijñāyatē । yadi punarēvaṁ nāśrīyatē tadā trisaṅkhyānanvayaḥ ।
<note>1. yamud‌dēśaḥ</note>
﻿<pb n="259"/>
ēvaṁ ca śābdapratyāyyamēkatvamāśrityōktam । <q>tatra punaḥ na vibhaktērvacanamēvaikaṁ
prayōjanamiti nāntarīyakaḥ saṅkhyāsambandhō darśitaḥ</q> । asyārthaḥ---yatparō hi
śabdaḥ sa śabdārthaḥ । grahaṁ sammārṣṭīti naikatvaparā dvitīyā kintu karmatvaparā tēnā-
vivakṣitō nāntarīyaka ēkatvasambandhaḥ । <q>iha tu nirnimittatvādaśabdārthaḥ
prāp‍nōti</q> । iha tu triśabdaprayōgē nimittāntaraṁ nāstīti trisaṅkhyā-
sambandha ēva vivakṣitaḥ । sa cānanvita ityaśabdārtha ēva syāt anvitābhidhāyi-
tvācchabdasya । aśabdārthatvē ca pramādanimittakastriśabdēna1 saha samabhivyāhāraḥ syāt
pramādaśca puruṣāśraya iti pauruṣēyatvāpattēḥ sthitasya prāmāṇyasyōddhāraprasaṅgaḥ । tasmāt
satyapyr̥cāṁ prādhānyē (na) saṅkhyānurōdhēnārthalakṣaṇaḥ sādhanabhāvō varṇanīyaḥ । darśitaṁ ca
pradhānabhūtānāmapi arthaniṣpādakatvaṁ, pradhānamapi grahādi sammārgaṁ sādhayatyēvēti vadatā ।
tadāha---<q>tasmāt saḍkhyāniyamamaparityajatā prādhānyamr̥cāmabhyupagamanīyam</q> ।
ēkēna sām‍nā tisra r̥caḥ saṁskāryā ityabhyupagamanīyam । yata ēvamataḥ sāmāvayavābhi-
vyaṅgyaṁ stutivākyaṁ manvānō rathantaraṁ pr̥ṣṭhaṁ bhavati iti rathantaraśabdēna rathantarāvayava-
lakṣaṇayā aviruddhaṁ manyatē pūrvapakṣavādī । ākhyātasambandhi vidhēyamabhyupagataṁ bhavati
tr̥cē sāma kriyata iti sāmakr̥tāvēva trisaṅkhyōpadēśāt । siddhāntē(hi)tu stutau
saṅkhyōpadēṣṭavyā, sāma kriyata iti sāmaśabdaśca lakṣaṇayā varṇitō bhavati । sāma-
śabdēna hi siddhāntē sāmābhyāsō lakṣaṇīyaḥ । tanna kr̥taṁ bhavati ।</p>
<p><q>ēvaṁ prāptē'bhidhīyatē---naitadupapadyatē sāmanirvr̥ttirēva trisaṅkhyāyāḥ
kāryamiti</q> । kutaḥ ? upadēśapūrvakaṁ hi kāryāvadhāraṇam । bhavatvēvaṁ tathāpi
kimiti sāmaniṣpattiḥ kāryā na bhavatītyatrāha---<q>mukhyaścāyamupadēśō rathantaraṁ pr̥ṣṭhaṁ
bhavati br̥hata pr̥ṣṭhaṁ bhavati iti</q> । mukhyaśabdēna prathamabhāvyuktaṁ stutirhi sāmnaḥ
kāryamavagamyatē paścādēkaṁ sāma tr̥cē kriyata iti varṇanīyaḥ । bhavatu mukhyastathāpi
kimityāha---<q>pratya/?/caṁ stutiḥ parisamāpyatē prāyaśaḥ</q> । prāyēṇaikargguṇābhidhānaṁ
karōti, nark‌sasudāyaḥ । prāyagrahaṇaṁ k‍vacidardhēna k‍vacitpādēna stutiḥ parisamāpyata
iti darśayitum । bhavatvēvaṁ tathāpi kimityāha---<q>ēvaṁ sati stōtrasādhanatvē'vagatē
sām‍na upadēśānnāvayavasya tatkāryamiti śakyatē kalpayitum</q> । asyārthaḥ---
yadi hi prartya/?/caṁ stutiḥ parisamāpyatē vyāsajya ca gānaṁ kriyatē tadā rathantaraṁ pr̥ṣṭhaṁ
<note>1. tr̥caśabdēna A.</note>
﻿<pb n="260"/>
bhavatīti rathantarāvayavō rathantaraśabdēna lakṣayitvā pr̥ṣṭhasaṁjñakē stōtrē viniyōktavyaḥ । na
caitacchakyatē upadēśataḥ sāmakāryatayā stutēḥ avagatatvāt tatpūrvakatvācca trisaṅkhyō-
padēśasya । kathaṁ tatpūrvakatvamityatrāha---<q>kāryāpēkṣaścāyamupadēśaḥ ēkaṁ sāma tr̥cē
kriyata iti</q> । yō'pi sāmanirvr̥ttāvēva tritvasaṅkhyōpadēśamicchati tēnāpi sām‍naḥ
kāryāvagamyō'yaṁ trisaṅkhyōpadēśō vaktavyaḥ 1mānāntarāvagatakāryasya śēṣitvāt ।</p>
<p>nanu ca yadyapyayaṁ tatpūrvakastritvasaṅkhyāniyamaḥ2 tathāpi nirviṣayō'yamiti varaṁ
rathantarāvayavalakṣaṇā । tadāha---<q>nanu ca nirviṣayō'yaṁ niyama ityuk‍taṁ</q> sādhana-
tvēnācōdanādr̥caḥ । yadi r̥k stutiṁ prati sādhanatvēna cōditā syāt3 tadāśrayā
trisaṅkhyā stutau vidhīyēta । na caitadasti । pariharati---</p>
<p><q>atrābhidhīyatē---nanu ca bhavatāpi pūrvapakṣiṇā'rtha ēva sāmaniṣpattā-
vr̥caḥ sādhanabhāvaḥ trisaṅkhyāniyamahēturupanyastaḥ, mamāpi asāvēva
bhaviṣyatīti</q> stutāvapi ēvamastyēva carcaḥ sādhanatvaṁ, yadyēvaṁ kastarhi rāddhāntasya viśēṣaḥ
ityāha---<q>ayaṁ tu viśēṣaḥ upadēśānurōdhinī kāryakalpanā kr̥tā bhavati ।
rathantaraṁ pr̥ṣṭhaṁ bhavatī</q>tyupadēśānurōdhēna sām‍na ēva kr̥ts‍nasya stutiḥ kāryaṁmiti
kalpitaṁ bhavati । stutiniṣpannaścārthasādhanabhāvaḥ siddhāntinōkta iti । pr̥cchati---
<q>k‍va punarasāvārthasādhanabhāvaḥ</q> ? uttaraṁ---<q>stutāviti brūmaḥ</q> । stutau hi sāmaniyamaḥ
stōtraniyamaśca paṭhitaḥ । sāmaniyamō rathantaraṁ pr̥ṣṭhaṁ bhavatītyādiṣu r̥ṅ‌niyamaḥ kavatīṣu
rathantaramiti । stōtraniyamaḥ pañcadaśa ārbhavaḥ pavamāna iti paṭhitaḥ । tatra yathā-
kathañcidaniyamāt stōtrapūraṇē prāptē tadarthamidaṁ niyamavacanamityēkaṁ sāma tr̥cē kriyata
iti pratyr̥caṁ gānamiti siddham ।</p>
<p>nanu sāma kriyata iti sāmaśabdō'bhyāsalakṣaṇārthaḥ syādaśratastutisambandhaśca
triśabdasyētyatrāha---<q>mukhyōpadēśānurōdhēna ca kāryaniyamaniyōgānāṁ svārtha-
siddhērna lakṣaṇā padārthasambandhō vā (na) dōṣaḥ</q> । kāryē yē niyamaniyōgāstēṣāṁ
mukhyōpadēśānuguṇyēnārthō varṇanīya iti pūrvamuktam । tēna lakṣaṇā padāntarasambandhaśca
na dōṣaḥ । <q>sanidarśanaṁ prayōjanamuk‍tam</q> ।</p>
<note>1. R. śāstrāvagata.</note>
<note>2. A. viniōgaḥ</note>
<note>3. tadā'prāptā A.</note>
﻿<pb n="261"/>
<lg><l>।। 4 ।। tadabhyāsaḥ samāsu syāt ।। 21 ।।</l></lg>
<p><q>tr̥cē gānaṁ kartavyamityētāvatsamadhigataṁ, samāsu gēyaṁ viṣamāsu vā
gēyamiti na śās‍traṁ bhavati</q> । viṣamatvēpi trisaṅkhyōpapattēḥ । tasmādaniyamaṁ
pūrvapakṣavādī manyatē ।</p>
<p><q>ēvaṁ prāptē'bhidhīyatē---satyaṁ vacanasyāyamagōcaraḥ samāsvēva gēya-
miti । tathāpi samāsvēva gānaṁ kartavyam</q> । kutaḥ ? uttaraṁ-(viṣamā) <q>asamāsvēva
gānē kriyamāṇē aśrutō vikāraḥ kr̥tō bhavati sāmnaḥ</q> । na ca vacanādr̥tē aśruta-
karaṇaṁ yuktam । yāvānēva śrutasyōtsargē dōṣaḥ tāvānaśrutakalpanāyāmiti samāsvēva gānaṁ
kartavyam । vikārastu bhāṣyakārēṇa pradarśitō laghīyasyāmr̥ci gītēḥ saṁśaraṇam ।
br̥hatyāṁ vilēśa iti । <q>nidarśanamuktam</q> ।</p>
<lg><l>।। 5 ।। naimittikaṁ tūttarātvamānantaryāt pratīyēta ।। 23 ।।</l></lg>
<p><q>nanūttarayōrgāyatītyayamupadēśaḥ kimarthamiha cintyatē ?</q> uttaraṁ---<q>ūha-
siddha‍yarthaṁ cintyatē</q> । ētadēva vivr̥ṇōti-<q>uttarāpaṭhitēṣu r̥gardhapādēṣu uttarayō-
rityanēna gr̥hyamāṇēṣu, prāgādhādikāryaṁ kartavyaṁ yōnyuttarāsu naivaṁ syāt</q> yōnya-
pēkṣayā uttarāṇāṁ vyavahitānāmavyavahitānāṁ vā yathōtpannānāmēva sambhavāt । tasmādaya-
mupadēśō vicārayituṁ yuktaḥ । tatra pūrvapakṣavādī uttarābhidhānamaviśiṣṭaṁ manyatē yathā rūḍhi-
yaugikayōrabhidhānē viśēṣaḥ tathātra na bhavati । ubhayōruttarāśabdasya rūḍhatvāt । satya-
maviśiṣṭaḥ padārthaḥ, 1abhidhēyasyārthāntarāpēkṣitvaṁ tu viśēṣaḥ । yōnyapēkṣamuttarātvaṁ
yōnyavadhikagrahaṇaṁ uttarāsaṁjñikāstu nirapēkṣā iti ।</p>
<p><q>rāddhāntavādī tu manyata</q> iti sambandhaḥ । <q>sāpēkṣanirapēkṣayōśca nirapēkṣaṁ
balīyaḥ</q> śīghrāvagamāt yatastasmāduttarāsvēva gānaṁ kartavyamiti । <q>śēṣamuktam</q> ।</p>
<p><q>ēvaṁ vā</q></p>
<p><q>yadyōnyāṁ taduttarayōrityatrōttarāsaṁjñitā ēva grāhyā iti sthitam ।
tathā samāsu gēyamityapi sthitam । atrēdānīṁ kiṁ samāsu ityētadādaraṇīya-
muta uttarayōriti</q> । anēnākṣēp‍tuṁ saṁśayō'nubhāṣitaḥ । ākṣipati---<q>nanu caitadayuktaṁ
<note>1. R abhidhānasya</note>
﻿<pb n="262"/>
<q>cintayitum । yathāhi---uttarayōrgēyamiti vacanaṁ, samāsviti nyāyaḥ na ca
nyāyō vacanamatikrāmati</q> । aśrutādikalpanaṁ hi nyāyō niruṇaddhi na vacanam । tēna
vacanāt viṣamāsvapyuttarāsu gātavyam । tasmānnātra pūrvapakṣaḥ sambhavatīti ।</p>
<p>samādhattē---<q>astyatra pūrvapakṣāśaṅkā atijagatīṣu stuvata iti vacanaṁ
manyatē pūrvapakṣavādī</q> । kutaḥ ? <q>na hyaprāptānuvādaḥ samkṣavati</q> । yadi hi uttarā-
daraṇaṁ tadā jagatībahutvamaprāptamityanuvādō na ghaṭatē । tēna vacanāni tvapūrvatvāditi
vacanamēvēdam । tathāpi ubhayathā vacanasambhavē kēna viśēṣēṇa samāsvityādriyatē । tatrāha---
<q>sāmānyaṁ ca yadyōnyāṁ taduttarayōriti vacanamatijagatīṣviti viśēṣadarśanam
tēna yadāhavanīyanyāyēna samāsvēva gātavyam</q> । tasmānnirākaraṇīyā pūrvapakṣā-
śaṅkā । rāddhāntamāha---<q>sēya nirākriyatē pūrvapakṣāśaṅkāvacanamidaṁ</q> yadyōnyāṁ
taduttarayōrgāyatīti । uttarāsaṁsthitāśca gr̥hyanta ityuktaṁ tēna tatraiva gēyam । yattvatijaga-
tīṣviti tadāvr̥ttyāpi bahuvacanamavakalpata iti na vacanakalpanāmarhati । ēkaviṁśaḥ
ṣōḍaśī tr̥cē saptakr̥tvō'bhyasyamānē saptadhā atijagatyāmāvartyamānāyāṁ bahuvacanaṁ ghaṭata
ēva । klr̥ptavacanānurōdhēna hyēṣāpi kalpanā nānupapannā । tēna vacanamēva na bhavati
atijagatīṣu stuvata iti ।</p>
<lg><l>।। 6 ।। prāgāthikantu ।। 25 ।।</l></lg>
<p>nanu prāgāthikē nirdēśē sati cintēyamanucitētyāha---<q>kimatra cintyatē ?</q>
uttaraṁ---<q>idamatra cintyatē । kiṁ kakubhāvuttara iti pr̥thak‌tvanivēśitvaṁ
saṅkhyāyā ādaraṇīyam</q> uta prāgāthikamiti nirdēśaḥ iti kakubhāvuttara iti
dvisaṅkhyā pr̥thaktvanivēśinī । tēnōtpattikakubhōrāgamaḥ pratibhāti । prāgāthikanirdēśācca
pragādha iti ।</p>
<p>tatra pūrvapakṣavādī pr̥thaktvanivēśitvaṁ nyāyyam manyatē । tēnōtpattikakubhōrāgamaḥ
nirdēśastu laukikaḥ nirdēśa ēva kēvalō, na vastu vyavasthāpanāyālam ।</p>
<p>rāddhāntastu kakubhāvuttarākāraṁ sāmagānaṁ kartavyamiti kartavyatāmanuṣṭhānamēvāva-
gacchāmaḥ । aparakakubhamēva uttarāṁ kakubhaṁ kr̥tvā gātavyamiti pratīyatē । kakubhāvuttarā-
kāraṁ gānaṁ kartavyamityavyayē yathābhiprētākhyāna iti ṇamul kāryē vidhiḥ । <q>pr̥thaktva-
nivēśitvamupapadyatē</q> । pragāthēna kr̥tē r̥g‌dvayē pr̥thaktvanivēśitvamupapadyatē । <q>uttara-
yōriti vacanāttu uttarāsaṁjñitāḥ śakyantē grahītuṁ ēkatvādasya śāstrasya</q> ।
﻿<pb n="263"/>
<q>uttarayōrgāyatītyēkamidaṁ śāstram । ēkasmiṁśca yathā saṅkhyāvagamaḥ tathōttarāvagamēpi iti
nōbhayāvagamē kāryataivāvagamyatē । ēvaṁ ca prāgāthikamiti nirdēśa upapannō bhavati ।
tasmādēṣa pakṣaḥ śrēyān । sanidarśanaṁ śēṣamuktam ।</p>
<p><q>ēvaṁ vā</q></p>
<p><q>kaḥ punaratra pūrvēṇa viśēṣaḥ ?</q> uttaraṁ---<q>tricchandā āvāpō mādhyandinaḥ
pavamāna iti vacanātikrama manyatē</q> (utpatti br̥hatyōstvā) pūrvapakṣavādī । yadi
yāsau rauravē yaughājayē ca viṣṭāra paṅ‌ktiḥ tāṁ svīkr̥tya prāgāthikaṁ kriyatē । tadā
gāyatrī br̥hatī triṣṭup paṅ‌ktibhiḥ tricchabdastvaṁ śrutamatikramya(tē) utpattibr̥hatyōstvā-
naya panēṅ‌ktiparityāgādupapadyata ēva tricchandastvamiti pūrvapakṣaḥ ।</p>
<p>rāddhāntastu paṅ‌kta‍yā br̥hatīkāraṁ gānaṁ kartavyamiti kāryatvēnāpi br̥hatyāḥ
tricchandastvamupapannaṁ bhavatīti । yadi hi paṅ‌ktirūpatvēnāsau stōtrē vyāpriyatē tatō
bhavēt tricchandastvavirōdhaḥ । nacaitadasti । tāmādāya pragādhēna br̥hatīdvayaṁ sampādya
sāmaprayōgāt । śēṣaṁ pūrvavat । nanu ṣaṣṭistriṣṭubhō mādhyandinaṁ savanamiti liṅgaṁ
pūrvapakṣē'pyupapannaṁ trichandastvavat paṭhitapaṁktiparityāgāt । yadi hi r̥gantarāgamanēna
trichandastvaṁ labdhaṁ tadā nāsti paṅ‌ktipragāṇamityāśaṅkyāha---<q>nāsyāsvānīyamānāsu
prakaraṇapaṭhitāḥ śakyantē'prayōjyatvēna vak‍tuṁ, apragītatvamēva kēvalamāsāṁ
syāt na punaraprayōgaḥ</q> । asyārthaḥ---prakaraṇapaṭhitānāṁ grāhakagr̥hītānāṁ yadyapi
gānaṁ nāsti tathāpi laiṅgikaḥ kvāpi viniyōgō bhavati । tēna nāprayōgaḥ savanagatark
parigaṇanā । na stōtraparigaṇanāni na pūrvapakṣē liṅgānupapattiḥ apragītatvē tricchanda-
sttvōpapattiḥ stōtragatachandōgaṇanā nēyaṁ, tēna kāryāntaraprayōgē'pi trichandastvādhirōdhaḥ
iti upapannaṁ liṅgaṁ pūrvādhikaraṇē'pi tulyam ।</p>
<p><q>ēvaṁ vā</q></p>
<p><q>atrēdānīṁ kō viśēṣaḥ ? uttaraṁ---ayamasti viśēṣaḥ</q> yadyōnyāṁ tadutta-
rayōriti gāyatrībhyāṁ śāstraṁ sampannamiti nānuṣṭup‌kāraṁ gānakartavyatā'vagamyata iti
pūrvapakṣavādī manyatē ।</p>
<p>ēkaṁ sāma tr̥cē kriyata iti yadyōnyāṁ taduttarayōriti ca gāyatrībhyāmēva śāstraṁ
sampannam । kimarthaṁ pragrathanēnānuṣ‍ṭumaṁ kr̥tvā gātavyamiti pūrvaḥ pakṣaḥ ? nanu cānuṣ‍ṭubhē
tr̥cē bhavataḥ ityasya virōdhaḥ ēkayāpyanuṣ‍ṭubhā tasyōpapattēḥ ।</p>
﻿<pb n="264"/>
<p>rādhāntavādī tu manyatē---kāryatvēpi uttarayōriti saṁjñitvaṁ dvitvaṁ cāviruddha-
miti na kāryāvagamaḥ śakyatē bādhitum śyāvāśvāndhīgavē ānuṣ‍ṭubhē tr̥cē bhavata iti
śrutēḥ tisrō'nuṣ‍ṭubhaḥ pratīyantē sambhavastu(su)tāsāṁ pragāthē nāstyēva । na ca kiñcidvi-
ruddha‍yatē । tēnānuṣ‍ṭuṁ kr̥tvā gātavyamiti pratīyatē । tasmādatrāpi prāgāthikaṁ gānam ।
<q>śēṣamuktam</q> ।</p>
<p><q>ēvaṁ vā</q></p>
<p>atrādhikaraṇē kiṁ pragāthaḥ kartavyō nēti cintyatē । na kartavyō gāyatrībhyā-
mēva tr̥ca uttarayōriti cōpapattēḥ iti pūrvaḥ pakṣaḥ ।</p>
<p>ānuṣ‍ṭubhē tr̥cē bhavata iti śrutēḥ tisr̥ṇāmapyanuṣ‍ṭup‍tvāvagamāt kāryaḥ pragādha
iti rāddhāntaḥ । bhāṣyē tu utpattyanuṣ‍ṭuvāgamābhidhānē varamāgamō na tu pragādha iti
pradarśayitum ।</p>
<p><q>ēvaṁ vā</q></p>
<p>nanu cātrāpi catuśśatamaindrābārhatāḥ pragādhā iti cōdanāyāmēva śravaṇāt
pragādhēnaiva bhavitavyam । kathamatra pūrvapakṣāśaṅkā । atrōtyatē - r̥k pragrathanēnāpi
pragādhaśabda upapadyata ēva tr̥ca uttarayōriti ca sarvamupapannaṁ bhavatīti pūrvaḥ pakṣaḥ ।</p>
<p>dva‍yr̥cānāṁ hi taccaturuttaraṁ śataṁ tēnānyasmāt dva‍yr̥cādēkāmr̥camādāya tr̥caṁ
sampādya gānaṁ kariṣyati tēna pragāthaśabdastr̥caśabda uttarayōriti cōpapadyatē ।
kimaparaṁ pādapragrathanēna ।</p>
<p>rāddhāntastu anyā anyā r̥cō bhavanti tadēva sāmētyūhasya ca darśanāt
pādapragrathanēnaiva gānaṁ kartavyam । pragādhatvasiddhayē hi tādr̥śaṁ pragrathanaṁ yuktamāśrayituṁ
yēna darśanavirōdhōna bhavati iti pādapragrathanēnaiva gānaṁ nyāyyam । tr̥ca uttarayōriti ca
kāryēpyārtha upapadyata ēvētyuktam । <q>śēṣamuktam</q> ।</p>
<lg><l>।। 7 ।। arthaikatvādvikalpaḥ syāt ।। 29 ।।</l></lg>
<p>kathaṁ punargītērviniyuktatvādupāyāḥ samuccīyantē ityāśaṅkatē । yadi hi tē'pi
viniyuktā bhavēyuḥ tadā samuccīyanta iti yāvat । na ca tē viniyuktāḥ gītērēva
﻿<pb n="265"/>
viniyuktatvāt । uttaraṁ---<q>na hi upāyānanupādāya gītiḥ śakyatē upādātuṁ
ityupādānataḥ prāptiṁ manvānō gr̥hyamāṇaviśēṣatayā samuccayamāha pūrvapakṣī</q> ।</p>
<p>rāddhāntastu---ayamēva viśēṣaḥ yaduta ēka ēvābhyupāya upāyāntaranirapēkṣō
gītyupādānaṁ nirvartayati । nacōpāyānugrahāya sāmōpādānābhyāsē pramāṇamasti ।
sakr̥dupāttēnāpi sāmnā kāryasiddhēḥ । kāryaṁ ca dharmāṇāṁ prayōjanaṁ nōpāyāḥ । tasmāda-
gr̥hyamāṇaviśēṣatvaṁ vikalpahētuḥ na samuccayē iti siddhō vikalpaḥ ।।</p>
<p><q>ēvaṁ vā</q></p>
<p>nanu cēdamadhikaraṇamanupapannārthamiti vakṣyatē । yadi tāvadidaṁ vacanaṁ tadōpa-
dēśacintēyam nāsmin lakṣaṇē'syāvatāraḥ । atha vikr̥tāvidaṁ vacanaṁ tatō'narthakaṁ prakr̥tau
stutēḥ sāmasādhanatvāvagamāt prakr̥tivadēva sām‍nā stutiḥ prāpnōti । pratyuta
r̥gvidhānārthamēvēdaṁ yuktaṁ sāmnaḥ prāptatvāt r̥cō'prāptatvāt ।</p>
<p>atrōcyatē-prakr̥tau vikr̥tau vā bhavatu parasparanirapēkṣakāryanirvr̥ttyarthamidamadhi-
karaṇaṁ yadi r̥cāmapi stutau viniyōgaḥ syāt tadā sāmanirapēkṣamēva kāryamr̥cāṁ syāt
sāmaviniyōgapakṣē ca r̥ṅ‌nirapēkṣasām‍na ēva kāryamiti yadētadāpyatē tannikaraṇārthamida-
madhikaraṇam ।</p>
<p>nanu ca yadyētadvikr̥tau vacanaṁ tadā'narthakaṁ r̥gvidhānārthaṁ ca syāditi pūrvamuktaṁ
tatrāha---<q>na ca prakr̥tivikr̥tyōrniyamaḥ</q> । asyārthaḥ---vikr̥tāvapi yadi (vikr̥tau)
stutau sāmavidhānārthamētatsyāt tadā prakr̥tigatāsvapi stutiṣu cōdakataḥ sāmaprāpti-
raviruddhā । vikr̥tihiṁ pradhānabhūtātkarmaṇō dharmān gr̥hṇāti prakr̥tyaṅgāpūrvaṁ tu stuti-
viṣayaṁ vaikr̥tastutērdharmagrāhīti na kutaścidviśēṣaḥ । tēna prakr̥tāvapi yatsāmnaḥ stuti-
darśanaṁ tadētadvacanapūrvakamēvēti nānarthakaṁ vacanam । na ca r̥gvidhānārthaṁ vacanam ।
kasmāt prakr̥tivikr̥tyōrniyamō nāstītyāha---<q>yadēva yatrābhyadhikaṁ tadi-
tarēṇākāṅkṣyatē । prakr̥tiliṅgaviśēṣādviśēṣō'vagamyatē । naiva tasyāḥ
prakr̥tirasti</q> । prakr̥tigatasyāpi stōtrāpūrvasya sādhanākāṅkṣā vaikr̥tāpūrvasya sāmasādhanaṁ
vihitam । stutitvaṁ ca cōdanāliṅgam । tēna yuktō'tidēśaḥ । yata ēva paraspara-
nirapēkṣakāryanirvr̥ttyarthamidamadhikaraṇaṁ ata ēvēdamasmin lakṣaṇē cōntyatē upadēśē
viśēṣābhāvāt । pūrvapakṣāvasthāyāṁ hi upadēśatō vikalpō nāsti । śrutitō viśēṣā-
﻿<pb n="266"/>
bhāvāt nāsyāṁ śrutau samuccayē vikalpē vā viśēṣaḥ, arthataśca viśēṣābhāvādubhayōḥ
sādhanabhāvasya samuccayēnāpi ghaṭanāt aruṇaikahāyanīnyāyatō vā dvārabhēdēna samuccayā-
virōdhāt । kāryatastu vikalpa ēva prāpnōti । ēkaikasya viniyōgēnāṅgatvādēkai-
kōpādānē'pi tatsiddhēḥ । tēna kāryē vikalpō'yamiti asmin lakṣaṇē saṅgatiḥ ।
kāryacintārūpatvāt । ūhasiddha‍yarthaṁ hi avāntarakāryacintā prastutēyam ।</p>
<p><q>api ca avāntarakāryacintā tannirākaraṇārthaṁ</q> vikalpanirākaraṇārthaṁ
ihaiva cintanīyam । tatraiva pūrvapakṣavādinā avaśyaṁ nindayaivāsurānvavāyasya nimittabhāva
iti kiṁ padāntarāpēkṣayēti bhavatu vākyabhēdaḥ । tasmāt pūrvapakṣavādī vikalpaṁ manyata
iti sambandhaḥ । yadi nindayaivāsurānvavāyasya vākyārthāvagamē nimittabhāva iti niścayaḥ
syāt tadaikavākyataiva bhavēt । yadi tu anindayā stutyā cōpapadyatē tadā nāstiḥ
padāntarāpēkṣāyāṁ pramāṇamiti vākyabhēdāt r̥cāmapi stutau viniyōgaḥ tathā
sām‍nō'pi । tatra kāryasyaikaikasya sādhyatvādvikalpaḥ । vikr̥tāvapi cōpapannārthamēvēdaṁ
vikalpapakṣē vacanaṁ, r̥cō'prāptāyā ēva vidhānāt । tadvidhānē ca sām‍na ēkāntēna
nivr̥ttirmābhūditi tasyāpi vidhānaṁ yuktaṁ tadāha-<q>r̥gvidhānē hi sāmnā stutirna
prāp‍nōti</q> prakr̥titaḥ prāptērupadēśēna vādhitatvāt । tasmādubhayaṁ vidhātavyam ।</p>
<p><q>rāddhāntastu syādētadēvaṁ yadyaviśiṣṭō nimittabhāvaḥ syāt 1ayaṁ tu
gamyatē viśēṣaḥ । kō'sau ?</q> uttaraṁ---<q>iti vakṣyamāṇaḥ</q> । kaḥ ? padārthāntarēṇa
sāmnā stuvītētyanēna hi sambandhitvēna vikalpēnāsākṣātkr̥tatvādasya tadasaṁbandhitvam ।
r̥cā stuvītēti kalpanā । na cākalpanāyāṁ sambhavantyāṁ kalpanā sambhavatīti hētōḥ
sāmnaiva stutiḥ । <q>yadi sāmamātravidhānamētat vikr̥tāvidānīṁ kiṁ prayōjanamasya
vākyasya ?</q> pūrvapakṣē tu pūrvōktaprakārēṇa vikr̥tāvapyētadvacanamarthavat । uttaraṁ---
<q>nāvaśyaṁ prakr̥tivikārabhāvē niyama ityuktaḥ parihāraḥ</q> pūrvamēva ।</p>
<p><q>ēvaṁ vā</q></p>
<p><q>abhidhānē viśēṣānavagamāt pragītāpragītayōrman‍trayōḥ pratīkēna ca
vidhānāt aviśēṣaṁ manyatē pūrvapakṣavādī</q> । asyārthaḥ---yathā stutau viśēṣaḥ
pragītēnaiva stutēḥ sādhyatvāt 2tasyābhidhānaṁ tu nāpragītēnaivōpasthānātmakatvābhidhānāt
<note>1. idaṁ-mā</note>
<note>2. tasyā abhidhānē pragītē tulyaṁ</note>
﻿<pb n="267"/>
pragītēna cāpragītēna ca tulyam । ayaṁ sahasramānava iti (pragītēna)pratīkēna r̥cō
viniyōgāt tasyāścōbhayāvasthatvādaniyamaḥ । yadi hi ētayēti sarvanāmnā viniyōga-
stadā tasya prakr̥taparatvāt pragītāyāśca sāmavēdē prakr̥tatvāt nāpragītayōpasthātavyamiti
gamyatē । pratīkēna cāyaṁ viniyōgaḥ । ētacchabdastu pratīkōpāttāyā r̥ca ēva
parāmarśakaḥ । yastvatra stutiśabdaḥ sō'bhidhānōpalakṣaṇayaiva, anyathā sāmnaiva syāt
r̥cāṁ stutāvacōditatvāt ।</p>
<p><q>rāddhāntastu ētayēti viśēṣāvagamāt pragītayōpasthātavyamiti yuktam</q> ।
---asyārthaḥ-ētayōpatiṣṭhata iti viniyōgārthaḥ ētacchabdaśca prakr̥taparaḥ sāmavēdē
ca pragītaiva sā prakr̥tā । paścāt kayētyapēkṣāyāṁ ayaṁ sahasramānava iti viśēṣasamarpaṇaṁ
pratīkēnaiva । ēvaṁ vyākhyāyamānē ētayēti pravr̥ttiviśēṣakaraṁ bhavati ।</p>
<p>nanu pratīkagrahaṇāt punarapyaviśēṣa ityatrāha---<q>pratīkagrahaṇaṁ tvaviśiṣṭamēta-
yēti yā prakr̥tā pragītōpasthāpitā tasyā api viniyōgē pratīkagraha-
ṇasyāviśēṣaḥ</q> ।</p>
<p><q>nanu ca sāmavēdē apragītāpi paṭhyata iti । r̥k‌pāṭhacōdanāmu-
panyasyārthatayā pragāṇārthatayā na svarūpagrahaṇārthamr̥k‌pāṭha iti nāpragītā
prakr̥tā,</q> kintu pragītēti । āhavanīyōpasthānē pragītāpragītayōḥ avikalpamuktavān ।
kutaḥ punaḥ apragītāyāḥ pragāṇārthamēvātra pāṭhaḥ ityatrāha---<q>dr̥ṣṭē sambhavatyadr̥ṣṭa-
kalpanānupapattēḥ</q> । pragāṇanirvr̥ttirhi dr̥ṣṭaṁ prayōjanam । na hyagr̥hītānyakṣarāṇi sukhaṁ
pragīyantē । tasmādyuktamanyārthatvam । ataḥ pragītayōpasthātavyamiti sthitam ।</p>
<p><q>ēvaṁ vā</q></p>
<p><q>kaḥpunaḥ gītyupāyaiḥ saha svarāṇāṁ viśēṣaḥ ?</q> uttaraṁ---<q>ayamasti
viśēṣaḥ svarāṇāṁ viniyōgaśēṣatvam</q> । man‍trō viniyujyamānaḥ sasvara ēva viniyujyatē
japē nyūṅghē ca svaraniyamadarśanāt । yēnaiva hi svarēṇa man‍trāḥ paṭhitāḥ tēnaiva svarēṇa
japē nyuṅghē ca prayujyantē । anyathāhi niyamō na syāt । nyūṅkhaśabdēna ca nirantara-
paṭhitāḥ ṣaḍōṅkārā ucyantē । yajñakarmaṇi japanyūṅkhayōraikaśrusyaṁ nāsti yajñakarmaṇyajapa-
nyūṅkhasāmasbiti paryudāsāt ।</p>
﻿<pb n="268"/>
<p>kēna punarviśēṣēṇa japanyūṅkhyōrupādānaṁ yē[na]tānyapi man‍trasvaraviśēṣēṇa
paṭhyantē tēṣāmapi tarhi svaraviśēṣēṇaiva prayōgaḥ syāt । anyathā svarānarthakyāditi
tatrāha---<q>yēṣāṁ tu</q> nānēnaiva prayōgaḥ tēṣāmudāttādayō'rthaniścayāyaiva । tānō yajñakarmaṇi
iti japanyūṅkhātirēkiṇāṁ yēṣāmaikaśrutyēna viniyōgaḥ । tāna aikaśrutyam । tēṣā-
mudāttādayō'rthaniścayāyaiva svādhyāyakālē । ētacca na 1pūrvapakṣavādinā uktam kintu
suhr̥dbhāvēna granthakārēṇa ।</p>
<p><q>nanu viniyōgē sati sutarāṁ nātra pūrvapakṣāśaṅkā aikaikaśyēna vini-
yōgāvagamāt samuccayāśaṅkā mandaiva</q> । pariharati---<q>na cātrā[nā]śaṅkā</q> ।
kintvāśaṅkaiva kāryē'bhidhānalakṣaṇē svarāṇāṁ avaśyaṁ vyāpāradarśanāt । abhidhāna-
mātrāt varṇaviśēṣēṇāvadhānasiddhēḥ । tēnādr̥ṣṭārthatayā samuccaya ēva yuktaḥ । <q>svaratō'-
pyarthanirṇayamabhiyuk‍tā varṇayantīti2 rāddhāntaḥ</q> । asyārthaḥ-yadyapyanabhiyuktā
lōkāḥ svaraviśēṣēṇārthaviśēṣaṁ nāvadhārayanti, tathāpi paṇiniprabhr̥tayō'bhiyuktāḥ svara-
viśēṣēṇārthaviśēṣaṁ varṇayantyēva । arthaviśēṣē svaraviśēṣānuśāsanāt <quote>“padē'padēśē”</quote>
<quote>“nivātē vātatrāṇē”</quote> ityādau । (pā. sū 6-2-7, 8)</p>
<lg><l>।। 8 ।। sāmapradēśē vikārastadapēkṣaḥ syāt śāstrakr̥tatvāt ।। 32 ।।</l></lg>
<p>atrēdānīṁ cintyatē---kiṁ gītivat gītyupāyā akṣarābhivyaktyarthā uta
gītiniṣpattyarthā ēvēti । tatra yadi gītiniṣpattyarthāstadā yathāyōnyuttarayōrapi prayōgaḥ ।
tatra yadi gītiniṣpattyarthā gītyupāyāḥ tadā yasmin gītibhāgē viṣpādakatvēna āī
bhāvaḥ kr̥tō yōnau uttarāyāmapi tasminnēva bhāgē prayōktavya iti yathāyōnyuttarayōḥ
gītyupāyānāṁ prayōgaḥ । athākṣarābhivyaktyarthā gītyupāyāḥ tadā yathābhivyaṅgyaṁ prayōgaḥ
yōnau vr̥ddhaṁ tālavyaṁ āībhāvēnābhivyaktamityuttarayōrapi tadēvābhivyajyatē na yathāyōni
prayōgaḥ ।</p>
<p>ētaduktaṁ bhavati---kiṁ gītibhāgavaśēna gītyupāyānāṁ prayōga uta varṇavaśēnēti ।
tatra pūrvapakṣavādī gītyutpattyarthā upāyā iti manyatē । kutaḥ ? gītērhyakṣarābhivyaktiḥ
<note>1. R. pūrvapakṣakālēnōktam</note>
<note>2. upadiśantīti ।</note>
﻿<pb n="269"/>
prayōjanaṁ nōpāyānām । ētadēva kuta ityatrāha---<q>yadyakṣarābhivyaktyarthā ēvō-
pāyā bhavēyuḥ kēnēdānīṁ gītirniṣpādyatē aniṣpannāyāśca gītēḥ akṣarābhi-
vyaktyarthataiva hīyatē</q> । tēnōpāyā gītiniṣpattyarthāḥ, gītirakṣarābhivyaktyarthā ।
atō gītyarthā ēvōpāyā iti yuktam । tēna gītibhāgavaśēna prayōgaḥ ।</p>
<p><q>atrābhidhīyatē---yadyupāyā akṣarābhivyaktyarthā na bhavanti tadā
gītērakṣarābhivyaktyarthataiva na prāp‍nōti</q> । kuta ityatrāha---<q>na hyakṣarāśritā
upāyā na santi । yadyakṣarāśritā upāyā na bhavēyuḥ tadā[kiṁ]gītiniṣpādi-
tākṣarāṇyabhivyañ‍jyāt</q> । āībhāvādayastu akṣarāśritāḥ । tatra yadyētē abhi-
vyaktyarthā na bhavanti tadā'parō'bhivyañjakō bhaviṣyati ।</p>
<p><q>nanu yadyupāyā akṣarābhivyaktyarthāḥ tadā gītēranutpattiḥ prāp‍nōtī-
tyuk‍tam</q> । pariharati-<q>iyamēvōtpattirasya yadutākṣarāṇāṁ abhivyak‍tiḥ svarāṇāṁ</q>
cānēkōpāyasamāhārātmikā gītiḥ sōpāyairanavayavabhūtairniṣpādyatē । atō'tra dr̥ṣṭē'rthē
sambhavati nādr̥ṣṭārthakalpanā nyāyyētyakṣarābhivyaktirēvōpāyaiḥ । darśitā cākṣarābhi-
vyaktyarthatā āībhāvēna । tālavyamēvāībhāvēna niṣkr̥ṣyābhivyajyatē ityanyēṣvapi bhāga-
vikārēṣu anēkaghā'kṣarābhivyaktyarthatā । <q>kathaṁ tarhi lōpāgamastōbhādiṣu</q> ।
lōpō hi anuccāraṇātmakaḥ sa kathamakṣarābhivyaktyarthaḥ । tathā āgamastōbhāvapyakṣarānta-
rānupravēśātmakatvāt akṣarāṇāmanabhivyañjakau । uttaraṁ---<q>tatrāpyabhidhānātmataivā-
dr̥ṣṭāthaitaiva dr̥ṣṭārthatvē na viśēṣaḥ</q> । asyārthaḥ---yadyapi lōpādayō nābhivyañjakāḥ
tathāpyakṣarābhivyaktyarthā ēva akṣarābhivyañjikāyā gītēḥ viśēṣāpādakatvāt । sa ca
tadāhitō viśēṣō gītēradr̥ṣṭārthaḥ । tadāha---<q>tēṣāmapyabhidhānavyak‍tāvēvādr̥ṣṭārtha-
tvaṁ kalpayitavyam sviṣṭakr̥dādīnāmiva dravyadēvatāgatam</q> । tasmādvarṇavaśēna
gānaṁ kartavyam, na bhāga1 vaśēnēti siddham ।</p>
<lg><l>।। 9 ।। stōbhasyaikē dravyāntarē nivr̥ttimr̥gvat ।। 34 ।।</l></lg>
<p>nanu stōbhasya lakṣaṇamuktvā stōbhapradēśāpradēśacintā yuktētyatrāha---<q>idānīṁ
stōbhaścintyatē---pradiśyantē nēti । asyā ēva cintāyā lakṣaṇasaṅgata-
<note>1. A. gīnivaśēna.</note>
﻿<pb n="270"/>
<q>tvāt</q> । yadyōnyāṁ taduttarayōrgāyatītyanēna vacanēna yōnisādhyastutikāryē uttarayō-
viṁniyōgaḥ । tacca stutyākhyaṁ kāryaṁ sāmasādhyamiti kāryēṇa sāmapradēśaḥ ūhātmaka-
stadviśēṣaśca stōbhapradēśē iti stōbhaprasaṅgēna । stōbhaśabdēna yaducyatē tadupariṣṭā-
dvakṣyāmaḥ ।</p>
<p>tatra pūrvaḥ pakṣaḥ---<q>gītiśabdēna stōbhānāmanabhidhānāt r̥gakṣaraiśca saha
stutāvasambandhāt kāryārthatvāccātidēśavākyasya na pradēśaḥ stōbhānāmiti</q> ।
yadyōnyāṁ taduttarayōriti yadidaṁ atidēśavākyaṁ tatkāryārtham । yōnikāryaṁ stutyākhya-
muttarābhyāmapi kartavyamiti । tatkāryaṁ yōnyāpi gītiyuktayā kr̥tamityuttarayōrapi
tatsiddhayē gītirākṣipyatē । tatra yadi stōbhā gītiśabdābhidhēyā bhavēyuḥ tadā stuti-
sādhanatvēnōpadēśāt stutisiddha‍yarthamākṣipyēran, yadi vā stōbhaiḥ vinā r̥gakṣarāṇi na
stutiṁ kuryuḥ; na caitadubhayamastīti na pradēśaḥstōbhānām ।</p>
<p>atrōcyatē---<q>gītyatidēśādēva stōbhānāmapyatidēśaḥ svarāṇāmiva</q> ।
yathā svarāṇāṁ gītyatidēśē gīti1bāhyānāmatidēśastathā stōbhānāmapi । <q>nanu ca stutya-
rthatvānabhidhānānniṣprayōjanatā stōbhātidēśasya</q> । svarāṇāṁ tvarthapratītāvupayōgāt
saprayōjana ēvātidēśaḥ । uttaraṁ---<q>satyamabhidhānē niṣprayōjanatā gīti-
niṣpattirēva prayōjanaṁ stōbhānāṁ tēnābhidhānē nāsti prayōjanam</q> ।</p>
<p><q>nanu cākṣarābhivyaktirēva gītirityuktam । abhidhānārthaṁ cākṣarāṇya-
bhivyajyantē । na ca taiḥ stutyabhidhānaṁ sādhyata ityuktam । tasmāt niṣpra-
yōjanā gītirapi na niṣpādyā</q> । asyārthaḥ-stōbhā na stutiṁ sādhayanti kintu
r̥gakṣarāṇyēva । gītiścākṣarābhivyaktirūpā stutau viniyuktā । tatra yānyakṣarāṇi stutiṁ
kurvanti tad‌dvārēṇa tasyāḥ stutisādhanatvam । sāca gītiḥ r̥gakṣaraiḥ vyaṅgyaiḥ
sampāditēti stōbhasampādyō gītibhāgaḥ niṣprayōjanō naivōttarayōḥ kartavyaḥ । <q>ucyatē ।
satyamēvaṁ yadi tāvadabhidhānākṣarābhivyaktyaiva sāmnō guṇabhāvaḥ yadyarthābhi-
dhānākṣarābhivyakta‍yātmakasyaiva sām‍nō guṇabhāvaḥsyāt tadā gītibhāgasya
syānniṣprayōjanatā, kintu svādhyāya ēva saṁskārakarmatā sām‍nō vijñātā ।
bhavatvēvaṁ tathāpi kimityāha---<q>atastathābhūtasyaiva karmaṇi viniyuktasya sāmnaḥ</q>
<note>1. R. vācyānā</note>
﻿<pb n="271"/>
<q>saṁskriyamāṇadvārēṇaiva kāryaṁ labdha(mapi)miti</q> karmaṇyapi nādr̥ṣṭakalpanā । yāvati
punarbhāgē dr̥ṣṭaṁ na sambhavati tasya tasminnēvādr̥ṣṭōpakāraḥ kalpayitavyaḥ sviṣṭakr̥dādīnāmiva
dravyadēvatāgata ityuktam । tasmāda(ta)dr̥ṣṭārthatvāt kāryābhāvānna gītyaṁśāvalōpaḥ
śakyatē vak‍tum । anavaluptē ca gītyaṁśē tanniṣpādakatayā stōbhānāmapi pradēśō yuktaḥ ।</p>
<p>nanu yāvataiva bhāgēna kāryaniṣpattiḥ tāvata ēva pradēśō yukta ityatrāha---
<q>pradēśōttarakālaṁ hi kāryaṁ, sām‍ni ca pradiṣṭē sati yāvatō bhāgasya dr̥ṣṭaṁ kāryaṁ
nāsti tāvatō'dr̥ṣṭaṁ kalpyatē</q> ।</p>
<p>nanu stutikāryākṣēpēṇa sāmapradēśa iti yāvata ēva bhāgasya stutikāryatā1
tāvata ēvākṣēpō yukta ityatrāha---<q>prakr̥tyartha ēvāyaṁ pradēśō na kr̥takāryasya
prakr̥tau vikr̥tau</q> । asyārthaḥ---yatraiva karmaṇi sāmōpadiṣṭaṁ tasminnēvāyaṁ kāryēṇākṣēpaḥ ।
tatra yatsāma tasyaivākṣēpō yuktaḥ tathābhūtasyaivōpadiṣṭatvāditi tataḥ stōbhanivr̥ttyabhāvāt
<q>stōbhanirvr̥ttyartha</q>sāmabhāgasyāpyatidēśē ca kāryakalpanētyata upādānaṁ stōbhākṣarāṇāṁ
sāmapadārthasiddha‍yarthaṁ na śakyaṁ vārayitum । tasmāt stōbhapradēśasiddhiḥ । śēṣamuktam ।</p>
<lg><l>।। 11 ।। adhikaṁ ca vivarṇaṁ ca jaiminiḥ stōbha-
śabdatvāt ।। 39 ।।</l></lg>
<p>stōbhapradēśaprasaṅgēnēdaṁ lakṣaṇamucyatē adhikaṁ ca vivarṇaṁ ca jaiminiriti । tēnā-
saṅgatirnāsti । ubhayōpādānaprayōjanaṁ bhāṣyōktamanubhāṣatē---<q>bhavati kiñcidadhikaṁ</q>---
na vivarṇaṁ yathāśvādririti । tasya stōbhatā mābhūditi vivarṇēgrahaṇam । bhavati kiñcit
vivarṇaṁ nābhyadhikaṁ, yathā ōgnāī iti tannivr̥ttyarthamadhikagrahaṇam । idamākṣipāti---
<q>nanu cargakṣarēbhyō'dhikaṁ adhikamityuktam । nacābhyāsasya r̥gakṣarēbhyō'dhi-
katāstīti</q> । tēnādhikamityētāvatyapi kr̥tē'bhyāsasya stōbhatvāprasaktēḥ tannivr̥ttyartha-
tvābhāvāt vivarṇatā kvōpayujyatē ? adhikatvādēva hi tat labhyatē 3yāvadvivarṇagrahaṇēna
sādhyam । atha vivarṇagrahaṇasya hyabhyāsasya stōbhatvaṁ mābhūditi prayōjanam । taccādhika-
grahaṇādēva labhyatē abhyāsasya r̥ganadhikatvāt ।</p>
<note>1. R stutikāritā</note>
<note>2. R yadvivarṇagrahaṇaṁ sādhyaṁ</note>
﻿<pb n="272"/>
<p>nanu bhavatyadhikaṁ śvādriḥśvādririti । naitadadhikam । na hyabhyāsādakṣarādhikyaṁ
bhavati । tēnādhikasya stōbhatvamityētāvatyapyuktē nā/?/styabhyāsasya stōbhatvaprasaktiḥ ।
samādhattē-<q>ēvaṁ tarhyabhidhānādhikyamātramabhiprētaṁ nākṣarādhikyam</q> । abhyāsarahita-
syābhidhāyakatvāt (asyāpi cābhidhānādhikyamasti) abhyāsasyānabhidhānānanupravēśāt ।</p>
<p>nanu kimityabhidhānādhikyamēvāśrīyata ityatrāha---<q>yuktaṁ caidēvaṁ yadabhidhā
nādhikyamiti gr̥hyatē</q> । kasmādyuktamityāha---<q>abhidhānādēvādhikyaṁ śakyatē
vak‍tum nābhidhānanirapēkṣādakṣarāṇāṁ parigaṇanāt</q> । na hi svarūpēṇādhikyamavagantuṁ
śakyatē । abhidhānavaśēna tu abhidhānānupayōginō'dhikatvamiti śakyāvagamam ।</p>
<p><q>nanu chandastōpyādhikyaṁ vijñāyata ēva । satyamēvaṁ, chandaḥparijñāna-
namapyabhidhānādr̥tē na śakyatē vijñātum</q> । arthāvacchēdēna hi varṇān gr̥hītvā
chandaḥparijñānaṁ śakyatē kartuṁ nānyathā । tēnābhidhānavyatirēkēṇa ādhikyajñānaṁ nāsti
abhidhānādhikamēvādhikam । tasmāt suṣṭhūcyatē yadabhidhānākṣarēbhyō'dhikavarṇāstē
stōbhā iti । ēvaṁ cōcyamānē'bhyāsasyāpi stōbhatvaprasaktirastīti tannivr̥ttyarthaṁ
vivarṇagrahaṇam ।</p>
<lg><l>।। 12 ।। dharmasyārthakr̥tatvād dravyaguṇavikāravyatikramapratiṣēdhē
cōdanānubandhaḥ samavāyāt ।। 40 ।।</l></lg>
<p><q>nanu cēdaṁ sthitaṁ kāryāpattyā dharmalābha iti । tēna pūrvapakṣābhāvādanāra-
bhyamidamadhikaraṇam</q> । pariharati---<q>bāḍham</q> । ākṣēptā pr̥cchati---<q>kimarthaṁ
tarhīdamadhikaraṇamārabhyatē</q> ? uttaraṁ---<q>kāryāpattirēva nīvārādīnāmasti nāstīti
cintyatē । nanu kathaṁ punaratra kāryāpattāvēva saṁśayaḥ</q> । uttaraṁ---<q>naivāraścaru-
riti śrūyatē na punaḥ vrīhīṇāṁ 1sthānē nīvārā iti</q> । punarākṣipati---<q>yadi
vrīhīṇāṁ sthānē nīvārā na bhavanti kathaṁ punaranyathā naivāraścarurbhavatīti</q> । yathā
vrīhīṇāṁ taṇḍalanirvr̥ttyarthatā tathā nīvārāṇāmapi taṇḍulaniṣpattidvārēṇaiva nīvārāṇāṁ
carurbhavati । samādhattē---<q>arthāttarhīdamāpadyatē na punaḥ kāryē vidhissambhavati</q>
nānyathā nīvārasambandhaścarōrbhavati ityarthāt vrīhikāryē pātō nīvārāṇāṁ2 na punaḥsākṣā-
<note>1. R anyathā---</note> <note>2. R kāryē āpattiḥ</note>
﻿<pb n="273"/>
cchabdēnaiva tatkāryē vidhānaṁ yathā paridhau paśuṁ niyuñjantīti । rāddhāntasammatyā
vaidharmyadr̥ṣṭāntō'yam । na cārthaprāptaṁ tatkāryamiti śakyatē vak‍tum । anyēnāpi
prakārēṇa carōrnīvārasambandhasambhavāt nīvārakrītavrīhisādhyatvēpi hi tatsambandhasambha-
vāt । yathā paṇasahasrakrītahēmanirmitē kaṭakē sambhavanti vaktāraḥ paṇasahasrasyāyaṁ
kaṭaka iti । tasmāt kāryāpattyasambhavānna taddharmā bhavitumarhantīti pūrvapakṣavādinō
'bhiprāyaḥ ।</p>
<p>nanu madhvaśanaghr̥tāśanē ṣaḍahāṅgamēva na ṣaḍahanivr̥ttau vidhīyētē kathamiyaṁ cintā ?
yadi ṣaḍahapravr̥ttau tayōrvidhānaṁ syāt tadā'tra yuktēyaṁ cintā kiṁ ṣaḍahakāryē vidhirnēti
tayōstu ṣaḍahā[na]ṅgatvēna kathamiyaṁ cintā । pariharati---<q>kimanayā'smākaṁ nirṇītayā
lakṣyāviṣayayā cintayā</q> । lakṣaṇānvākhyānaṁ tvatraiva ṣaḍahanivr̥ttau tayōrvidhānamiti
kr̥tvā cintyatē tēna nāsti dōṣaḥ ।</p>
<p><q>kathaṁ punaratra madhvaśanaghr̥tāśanayōḥ pūrvapakṣaḥ</q> yāvatā ṣaḍahanivr̥ttau tayō-
rvidhānamiti kr̥tvā yadyēṣā cintā tadā tatkārya ēva vidhānaṁ pratibhāti । uttaraṁ---
<q>saṁsthitē ṣaḍahē nivr̥ttē ṣaḍahē madhvaśanaṁ ghr̥tāśanaṁ cēti śrūyatē । natu tatkārya
ityēvam</q> । nakhāvayūtānāmityārthaṁ tuṣakaṇavimōkaṁ kāryē nakhānāṁ manyatē । nacārthātta-
dēva kāryamiti śakyatē vak‍tum । anyēnāpi prakārēṇa nakhānāmavapūtē vyāpārasambhavāt
nakhairgr̥hītvōlūkhalē'vahantuṁ nikṣēpāt । paridhau paśuṁ niyuñjantītyatra kathaṁ pūrvaḥpakṣa ?
sākṣādyūpakāryē vidhānāt । uttaraṁ---<q>atrāpi yanniyōjanaṁ yūpē tatparidhau kartavya-
mityaśravaṇaṁ manyatē</q> । niyōjanāntaramēvēdaṁ kasmānna bhavatītyarthaḥ । airaṁ kr̥tvōdgēyamiti
na girāpadakāryamukhēnēti śrutirasti iti akṣarāntarasthānanipātēnāpyudgānasambandhasaṁmbha-
vānna pāriśēṣyādapi girāpadasthānē nipātaḥ śakyatē'vagantumiti pūrvapakṣaḥ ।</p>
<p><q>rāddhāntastu naivāraścaruriti naivārasambandhē taddhita upapadyatē'nyatra
prakr̥tivikr̥tibhāvāt</q> । asyārthaḥ---vaikr̥tō'yamupadēśaḥ sa carusthānē niyataḥ klr̥pta-
kāryāśrayaḥ1 । klr̥ptaṁ ca prakr̥tau vrīhikāryamiti na punaridaṁ(paraṁ)kāryāntaraṁ, tēna
tatraivāyaṁ nīvārāṇāṁ vidhiriti prakr̥tivikāralakṣaṇa ēvāyaṁ nīvārāṇāṁ carōśca sambandha-
staddhitēnōcyatē । tasmāt vrīhikāryāpattirnīvārāṇāṁ tadāpattau ca taddharmaprāptiḥ । tathā
<note>1. kāryāpēkṣaḥ</note>
﻿<pb n="274"/>
madhvaśanaghr̥tāśanē na1 naimittikatayā saṁsthānasya sambhavatō'nyatrādhikārānvayāt । yāva-
dadhikārānvayitā ṣaḍahasaṁsthānasya sambhavati tāvannaiva nimittatōpapattiradhikāriviśēṣaṇa-
syaiva nimittatvasambhavāt । adhikāraścēha ṣaḍaha(hā)karaṇavataḥ satriṇaḥ tadārabdha-
kāryāntarēpi । viniyōgāntarē [na]viṣayabhēdabhinnaṣaḍahakāryāpattiradhikāraniyōgalakṣaṇa ēva
kāryāpattiḥ । tataśca prayōjanaśūnyānāṁ dharmāṇāṁ paramāpūrvaprayuktānāṁ prāptiḥ । ēvaṁ nakhāva-
pūtēpi kāryāpattiḥ? kuta ityāha---<q>avapūtatā ca phalēna saha sambandhaḥ upapadyatē'-
nyatra kriyākaraṇāt</q> । tasmādatrāpi kr̥ptakāryāśritatvāt vaikr̥tānāmupadēśānāṁ
nakhānāmapi tuṣakaṇavimōka ēva sambandhahēturiti kāryāpattiḥ । paridhau paśuṁ niyuñjantīti
niyōjanasyāvidhānāt kimanyadatō yūpakāryādavagamyatē । yadi niyōjanaṁ vidhīyēta
tadā na syādapi kāryāpattiḥ । na cēha niyōjanaṁ vidhīyatē prakr̥titaḥ prāptatvāt ।
tataśca yūpakāryāpattiriti taddharmaprāptiḥ ।</p>
<p><q>ēvaṁ na girāgirētyanēnaikavākyatvāt giraṇasya cāsambhavāt na
girāpadakāryādr̥tē dvayamupapadyata iti kāryāpattiḥ</q> । asyārthaḥ---na girētyanēna
saha airaṁ kr̥tvētyasyaikavākyatvaṁ pratīyatē । taccaivamupapadyatē yadi girāpadakārya ēvērāpadaṁ
vidhīyatē tadā hi kr̥takāryatayā girāpadanivr̥ttiḥ । sā prāptā satī anūdyatē anyathā
sāpi vidhēyaiva syāditi vākyabhēdaprasaṅgaḥ । tēnaikavākyatvabalēna girāpadakārya ēvērāpadaṁ
kathaṁ nāma pratīyatāmityēvamarthamēva na girāgirēti brūyādityucyatē । na ca śakyamātma-
giraṇalakṣaṇadōṣō'bhidhīyata iti, asambhavāt । yadi ātmaśabdēna śarīramēvātma-
sambandhāllakṣaṇayōcyatē, yadi vā ātmaiva śrutyā ubhayathāpi giraṇāsambhavāt । tasmāt
girāpadakārya ēvērāpadasya vidhānē dvayamidamēkasmin vākyē upapadyatē । na girā girēti
brūyāt airaṁ kr̥tvōdgayamiti kāryāpattēstaddharmalābhaḥ ।</p>
<lg><l>।। 13 ।। tadutpattēstu nivr̥ttistatkr̥tatvāt syāt ।। 41 ।।</l></lg>
<p>paridhau punarākṣēpaḥ anyārthasya sataḥ yatkāryāntarakaraṇaṁ na tat dharmaprāp‍tau hētuḥ ।
yadyapi yūpakāryē paridhērvidhānaṁ tathāpi viniyuktaviniyōgavirōdhāt paridhērniyōjanaṁ prati
aṅgabhāvō nāsti, nāpi niyōjanadvārēṇa paśuyāgāpūrvaṁ prati ।</p>
<note>1. R omits na</note>
﻿<pb n="275"/>
<p>nanu 1purōḍāśakapālanyāyēna kimiti adhiṣṭhānalakṣaṇayā viniyuktāvasthā-
parihārēṇāṅgatvēnaivābhidhānaṁ nāśrīyatē । atha śrutyanugrahāya kārakatāmātrēṇa vidhānaṁ
purōḍāśakapālēpi kimiti na syāt ।</p>
<p>atra prābhākarapravarāḥ pra(tyā)cakṣatē-paridhau paśuṁ niyuñjantīti vikr̥tāvidaṁ
vidhānaṁ nāśrīyatē । atha śrutyanugrahāya klr̥ptē ca kāryē vaikr̥tō vidhiḥ । klr̥ptaṁ pūrvasamba-
ndhyēva niyōjanaṁ kāryamiti tatraiva tathābhūtē sādhanatvamātrēṇāpi paridhērvidhānamupapadyatē ।
tathābhūtē hi tasmin sādhanatā paridhē2rna pramāṇāntarēṇa samadhigamyatē iti tatra vacanaṁ
bhavati pramāṇam । apūrvasya ca prayuktiḥ tēna kārakatvamātrēṇaiva apūrvasambandhi-
niyōjanē paridhērvidhānaṁ(sādhana)viśēṣaṇaviśiṣṭatayā ca niyōjanasya vākyēnaiva pratipādya-
tvāt viśēṣaṇaviśēṣyabhāvēna guṇapradhānabhāvamāśrityaikavākyatōpapattiḥ । adhiṣṭhāna-
lakṣaṇādōṣēṇāṅgatvēna vidhānaṁ nāśrīyatē । purōḍāśakapālavidhānaṁ tu prakr̥tāviti na
klr̥ptakāryāśrayō'sau vyapadēśaḥ, kintu padārthāpēkṣaḥ tatra purōḍāśakapālō yadyapūrvaṁ prati
prathamamēvaidamarthyēnānvayaṁ na yāyāt tadā padārthasvarūpamātrasambandhyēva syāt । tathā ca
vākyasyāprāmāṇyaṁ prayuktyabhāvaśca । na ca tasyaidamarthyaṁ tadīyaidamarthyamantarēṇa pramātuṁ
śakyatē । na ca lakṣaṇāmantarēṇārthāntaraṁ pratyaidamarthyēna viniyōgō ghaṭata iti
balādadhiṣṭhānalakṣaṇā āśrīyatē । tatra tēna siddhaṁ sādhanamātrēṇa vidhānaṁ anaṅgatvaṁ ca
paridhēḥ । yacca tadanaṅgasya sataḥ kāryakaraṇatvaṁ na tat dharmaprayuktau hēturbhavatīti paridhau
punarākṣēpaḥ ।</p>
<p><q>kasmāt ?</q> uttaraṁ---<q>aidamarthyanibandhanaṁ hi dharmajātaṁ</q> prakr̥tāvupalabdham
ya ēva hi niyōgaṁ pratyaidamarthyāpannaḥ tasyaiva dharmasambandhaḥ prakr̥tau dr̥ṣṭa iti vikr̥tāvapi
tathaiva bhavitavyam । <q>tēna nāṅgē yūpakāryāpannē'pi dharmasambandhānupapattiḥ</q> ।</p>
<p>rāddhāntachāyayā cōdayati - <q>nanu caidamarthyamatra kāryārthaṁ naidamarthyārthaṁ---
asyārthaḥ - prakr̥tāvaidamarthyaṁ vinā kāryakāritaiva nāvagamyata iti aidamarthyaṁ dharmasambandhaṁ
pratyāśritam । na punaraidamarthyamēva dharmasambandhanimittam । iha ca kāryakāritāṁ vināpi
aidamarthyamavagamyata iti kimaidamarthyēna । <q>pariharati-satyamēvaṁ tathāpi naidamarthyamanta-
rēṇa kāryasaṁsparśinō dharmā bhavitumarhanti iti niyōgavibhāgānnaidamarthyāpannē</q>
<note>1. purōḍāśakapālēna tuṣānupavapatītivat</note> <note>2. R omits na</note>
﻿<pb n="276"/>
<q>dharmā bhavēyuḥ</q> tadā yaṁ pratyanaidamarthyaṁ tasya(vi)niyōgāntarārthatvāt <q>niyōjanaidamarthyaṁ
vinā paśuniyōjanalakṣaṇakāryasaṁsparśinō dharmā na bhavēyuḥ niyōgaikyanibandha-
naśca dharmaniyama iti siddham</q> । asyārthaḥ---yadi dharmāṇāṁ pradhānānāṁ ca ēka ēva
niyōgaḥ sādhyō bhavēt tadā dharmaniyamō bhavati । anyathā hi aniyōgārthatvē dharmāṇāma-
niyamaḥ syāt । niyōgārthānhi dharmānniyōgaḥ prayuṅktē । yadi ca niyōgasaṁsparśinō
dharmā na bhavēyuḥ tadā tēṣāmaniyōgārthatvē prayuktyabhāvaḥ prasajyēta । yata ēva niyōga-
saṁsparśināṁ dharmāṇāṁ prayuktiniyamaḥ aniyōgārthānāṁ cāprayuktiḥ ata ēva paridhidharma-
viruddhānāṁ yūpadharmāṇāṁ takṣaṇādīnāmanavakāśaḥ । itarathā virōdhinō yūpadharmāḥ paśuyāgēna
kimiti na prayujyantē prayuktau viśēṣābhāvādityanēnābhiprāyēṇāha---<q>anyathā hi
kō'yaṁ virōdhō nāma yūpadharmāṇāmananuṣṭhānahētuḥ । kathaṁ vā paridhyaidama-
rthyasya balīyastvaṁ yēna yūpadharmāṇāṁ bādhaḥ paridharmaiḥ</q> । paridhyarthāḥ paridhērdharmāḥ ।
yūpa/?/dharmāstu paridhau kriyamāṇā api na paridhyaidamarthyāpannā iti paridhidharmāṇāṁ balīya-
stvam taccōbhayēṣāmapi svaniyōgaprayuktatvē sati nōpapadyatē । ēvaṁ ca sati yūpāyājya-
mānāyētyatrōhō na bhavati iti bhāṣyānubhāṣaṇaṁ ākṣēp‍tum ।</p>
<p><q>nanu cēdamayuktam</q> । kathamityāha---<q>ūhaḥ pratipādyatē rāddhāntinā ।
tadabhāvaśca pūrvapakṣiṇō yuktiriti</q> । samādhattē---<q>anyāyya ūhō na bhavatīti
1parihāraḥ । kathamanyāyyatvaṁ</q> । uttaraṁ---<q>sādhanabhāvēna hi abhidhānaṁ
man‍trāṇāṁ pratipāditam । na ca paridhau niyōjanasādhanatā'stīti parihr̥ta-
manyāyyamabhidhānamiti ayuktam</q> । asyārthaḥ---rāddhāntinā tūhamicchatā dharmōha-
vat man‍trōhō'pi vaditavyaḥ । tatra yūpāyājyamānāyēti paridhau mantrē prayujyamānē
yūpābhāvāt yūpaśabdastāvanna prayōjyaḥ । yadi paraṁ paridhiśabdaḥ sa ca prayōk‍tumanucitaḥ
paridhiśabdēna niyōjanasādhanabhūtasyānabhidhānāt । sādhanabhūtaścārthō marntrēṇābhi-
dhīyatē । tadētad‌dūṣaṇaṁ paridhau yūpadharmāṇāmanūhē parihr̥taṁ bhavati ।</p>
<p><q>ēvaṁ prāptē'bhidhīyatē-atrāpyūhēna bhavitavyam niyōgaikyē, niyōgaikyaṁ
hi bhavati sambandhahētuḥ । upadēśēna punaḥ kāryaprayuktatāṁ vārayati niyōga-
bhēdaḥ</q> । asyārthaḥ - upadēśēna hi dharmāṇāṁ niyōgaikyaṁ śēṣiṇō niyōgaidamarthyasiddhau
<note>1. R abhiprāyaḥ</note>
﻿<pb n="277"/>
hētuḥ । atadarthatāpannē hi dharmāḥ sambadhyamānāḥ na niyōgaidamarthyaṁ labhantē, niyōgaida-
marthyāpannēṣu sambadhyamānāstu labhantē । kāryatastu dharmāṇāṁ prāptau niyōgaidamarthyaṁ tāvat
pramitam । pramitē tu tasminnanuṣṭhānāya kēvalamāśrayāpēkṣā sādhyaṁ cāśrayō dharmāṇāmiti
kāryaprayuktatā na śakyatē vārayitum । tatkāryatā ca paridhērupapāditā । tasmānna
dharmāḥ kartavyatayā śakyā vārayitum ।</p>
<p>idaṁ cādhikaraṇaṁ yūpakāryaprayuktā yūpadharmā na yūpōtpattyarthā iti kr̥tvā cintitam ।
yattvanabhidhānō(nāya)mantraḥ iti tatrōcyatē । kāryaprayuktatvē sati sādhanāntarasyāvi-
vakṣitatvāt tathaivābhidhānamiti nōhō virudhyatē,1 tathaivābhidhānasiddhēḥ paridhānasādhanasyā-
vivakṣitatvāt niyōjanasādhanasya vivakṣitatvāt yūpaśabdēna tasyābhidhātuṁ śak‍tēḥ nōhaḥ
kartavyaḥ । <q>yadi paśuniyōgō yūpadharmān prayuṅk‍tē kathaṁ tarhi satvaktvādī-
nāmanugrahaḥ ?</q> uttaraṁ---<q>tathābhūtasya</q> paridhi1bhūtasya <q>yūpakārya upadēśāt</q> na svarūpa-
vighātē tatkāryasamarthamiti tadavirōdhidharmāvēśa iti yuktam ।</p>
<lg><l>।। 14 ।। parārthēna tvarthasāmānyaṁ saṁskārasya tadarthatvāt ।। 44 ।।</l></lg>
<p><q>iha punaḥ kāryacōdanāpi nāstīti1 pūrvapakṣavādī paridhinānyatvaṁ matvā
dharmā na bhavantītyāha</q> । ētadēva vivr̥ṇōti---<q>tatra hi paridhau paśuṁ niyuñ‍jantī-</q>
tyatra paridhēḥkāryaṁ cōditam । iha punaḥ na dadhani caruścōdyatē kiṁ tarhi ubhayaṁ
dadhitaṇḍulē pradātrē । atō na kēvalamaidamarthyamēva nāsti api tu kāryamapi na cōdyata
iti vaiṣamyam paridhānāt । atrōcyatē । kāryaṁ hi dharmāṇāṁ prayōjakaṁ na cōdanā, tadēva
hi kāryaṁ k‍vacit cōdanāt yathā paridhau paśuṁ niyuñjītēti । <q>k‍vacidaidamarthyādyathā</q>
prakaraṇādhītēṣu mantrēṣu liṅgaviniyōjyēṣu śēṣiṇāmaidamarthyaṁ, k‍vacidarthādyathā'traivēti na
kaścit kāryakāritvē viśēṣaḥ । kāryataścātra prāptiruditā nābhidhānaviniyōgābhyāmiti
kāryē'bhidhānaviniyōgābhyāṁ dharmāśrayasya na dharmasambandhaḥ, kintu kāryayōgamātrēṇēti
nātra praṇītādharmaprāptiravaidikīti śakyatē vak‍tum । tasmāt kartavyāḥ praṇītādharmāḥ
dadhipayasōḥ ।</p>
<note>1. R yujyatē</note>
<note>2. R paridhirūpasya</note>
<note>3. nāpyastīti</note>
﻿<pb n="278"/>
<lg><l>।। 15 ।। ēkārthatvādavibhāgaḥ syāt ।। 46 ।।</l></lg>
<p>sthitaṁ kāryaprayuktā dharmā iti । br̥hatpr̥ṣṭhaṁ bhavati rathantaraṁ pr̥ṣṭhaṁ bhavatītyatra
kāryabhēdō'sti nāstīti vicāryatē । tatra pūrvapakṣavādī pr̥ṣṭhaśabdavācyaṁ dvayōrapyēkakāryaṁ
manvāna ubhayatrōbhayavihitadharmāvēśaṁ manyatē vrīhiyavayōriva । yathā vrīhiyavayōrēka-
kāryakatvāt kāryaprayuktatvācca dharmāṇāṁ ēkatrāpi śrutā dharmā ubhayatra bhavanti tathā
atrāpi pr̥ṣṭhaśabdavācyasya dvayōrbr̥hadrathantarayōrēkatvāt tatprayuk‍tairdharmaiḥ ēkaikatra śrutaiḥ
ubhayatra bhavitavyam ।</p>
<p><q>rāddhāntastu upadēśē tāvacchabdabhēdō vidyatē br̥hadrathantaramiti</q> । dharmō-
padēśē br̥hadrantaraśabdōpādānāt śabdabhēdastāvadasti । śabdabhēdācca vyavasthā'vasīyatē
dharmāṇām । <q>kāryamēkamiti cēt</q> । pariharati---<q>dr̥śyatē ca kāryabhēdaḥ anyathā
kavatīṣu stutirgamyatē anyathā br̥hadr̥kṣu</q> । guṇābhidhānalakṣaṇā stutiḥ sā kavatīṣva-
nyēna prakārēṇa । anyēna br̥hadr̥kṣu । tēna vyāpārabhēdastāvadavagamyatē । <q>pr̥ṣṭhaśabdā-
bhidhēyatvamēkamiti cēt</q> । pariharati---<q>nābhidhānatō dharmaprāptirityuktam</q> ।
tēnābhidhānaikyēpi na dharmavyatikaraḥ । kiṁ tarhi ? kāryata ēva dharmaprāptiḥ kāryataścōbhaya-
bhēda upalabhyatē br̥hadrathantarayōrityuktam । karṣaṇachēdanayōriva parvavibhāgaphalayōḥ ।
na ca phalatō dharmā bhavantīti nīvārādiṣu darśitam । kintu kāryataḥ । tasmāta sarva-
kāryabhēdē sambhavati br̥hadrathantarayōḥ lakṣaṇā ayuktā । atō vyavasthayaiva dharmāḥ kartavyāḥ
vrīhiyavayōḥ purōḍāśaniṣpattau na kāryabhēda upapadyatē ubhayōḥ purōḍāśanirvartakatvāt
<q>anyathā yavamayaḥ purōḍāśō'nyathā vrīhimaya iti tatrāpi kāryabhēda iti
cēt</q> । uttaraṁ---<q>na sva/?/bhāvaprayuktā dharmāḥ kintu kāryaprayuktā ityuktam</q> । svabhāva-
ścātra bhidyatē na niṣpattau vyāpāraḥ vyāpāraprayuktā dharmāḥ abhidhānavyāpārānyatvaṁ ca br̥ha-
drathantarayōḥ pradarśitam । anyathā kavatīṣu stutiḥ anyathā br̥hadr̥kṣviti । atō
vrīhiyavābhyāṁ vaiṣamyaṁ br̥hadrathantarayōḥ ।</p>
<lg><l>।। 16 ।। aprākr̥tē tadvirōdhādva‍yavatiṣṭhēran ।। 48 ।।</l></lg>
<p><q>sāmāntarasādhanē vikr̥tiṣu pr̥ṣṭhē cintā । kimēkasya dharmāḥ kāryēṇa
kartavyā utōbhayadharmā iti</q> । kiṁ vikalpēna dharmāḥ kartavyāḥ uta samuccayēnēti
sandēhaḥ । <q>atra pūrvapakṣavādī prakr̥tau kāryabhēdāt ihāpi tadvaditi na prāptibhēdaṁ</q>
﻿<pb n="279"/>
<q>manvānaḥ kāryēṇēcchati</q> । asyārthaḥ---prakr̥tau kāryabhēdāt bhēdēna prāptiṁ manvānaḥ
pūrvapakṣī ihāpi kāryēṇa prāptiṁ tadvati nēcchati । anyathā tadvadbhāva ēva na syāt ।</p>
<p><q>rāddhāntastu---tadvati kāryaṁ prāpyatē nōpāyāḥ</q> । asyārthaḥ---prakr̥ti-
vadvikr̥tirapyupakāravatī na punaḥ padārthavatī upakārasādr̥śyaṁ hyētat tadvaditi । <q>na</q>
padārthasādr̥śyamiti । ētaddaśamādyē darśitam । bhavatvēvaṁ tathāpi kathaṁ samāvēśō dharmā-
ṇāmityata āha---<q>upāyataśca prakr̥tau kāryānyatvamavagatam</q> । r̥gbhēdāt prakr̥tau
stutivyāpāralakṣaṇakāryabhēdō'vagataḥ । na cēhōpāyabhēdō'sti upāyāntaravidhānāt ।
stutau sāmāntaravidhānēna prākr̥tarṅ‌nivr̥ttēḥ r̥gantarāpēkṣatvāt tasya caikatvāt ।
tasmānna kāryānyatvaṁ śakyatē'vagantum । ananyatvē ca kāryaprayuktāḥ kēna vāryantē nakha
ivōlūkhalamusaladharmāḥ anyatra virōdhāt । yadi paraṁ virōdhādēva dharmāṇāmakaraṇam ।
atō'viruddhānāṁ samāvēśa iti sthitam ।</p>
<lg><l>।। 17 ।। ubhayasām‍ni caivamēkārthāpattēḥ ।। 49 ।।</l></lg>
<p><q>atrāpi kaṇvarathantaravat ubhayamubhayatra yōjyata iti pūrvapakṣavādī
manyatē</q> । ētaduktaṁ bhavati---<q>yat prakr̥tāvupāyadvayaṁ vijñātaṁ tasya kāryē
ihōpāyadvayaṁ vidhīyatē</q> । ētadēva vivr̥ṇōti---<q>br̥hatkāryē br̥hadrathantarē,
rathantara kāryēpi br̥hadrathantarē । tasmāt samāvēśō dharmāṇām</q> ।</p>
<p><q>rāddhāntastu upāyasamāvēśaḥ pratyabhijñānāt</q> । asyārthaḥ-yau tau vyāpārau
stutiṁ prati br̥hadrathantarayōravagatau tāvēvēha samāviṣṭau pratyabhijñāyētē । tēnōpāyayō-
rē va samāvēśō na kāryayōḥ । na ca samāvēśaprayuktā dharmāḥ kiṁ tarhi kāryaprayuktā
ityuktam । tēna kāryabhēdāt yathāyathamēva dharmairvyavasthitairbhavitavyam । tadidamuktaṁ
bhāṣyē <quote>“sām‍nāpi dr̥ṣṭamadr̥ṣṭaṁ vā kriyata”</quote> iti । <q>upāyārthasamāptirdr̥ṣṭakāryaṁ</q>
stutirvyāpāraviśēṣalakṣaṇā upāyārthasamāptirdr̥ṣṭaṁ kāryam । samāvēśataḥ kimapyadr̥ṣṭam ।
na ca prākr̥tē kāryasambandhē'vagamyamānē kāryāntarasambandhō dharmāṇāmupapadyata iti
vyavasthaiva nyāyyā ।</p>
<lg><l>।। 18 ।। pārvaṇahōmayōstvaprabr̥ttissamudāyārthasaṁyōgāt
tadabhījyā hi ।। 51 ।।</l></lg>
﻿<pb n="280"/>
<p>atra sūtrē pravr̥ttiśabdaśravaṇādbhrāntaścōdayati । <q>nanu cēyamatidēśacintā ।
kaḥprasaṅgō'syāḥ ?</q> । kimanēna niṣphalēnōktēna । bādhō'yaṁ nātidēśa iti matvā''ha
-<q>astyatra prasaṅgaḥ kāryapradhānatvādatidēśānatidēśayōḥ</q> । ētadēva vivr̥ṇōti-
<q>yadi hi prākr̥tadēvatārthatā hōmayōḥ tadā sauryādiṣvapravr̥ttiḥ । athārādupakāra-
katvaṁ tadā pravr̥ttiḥ</q> । asyārthaḥ - prakr̥tāni yāni karmāṇyāgnēyādīni dēvatābhūtāni
parvaśabdābhidhēyāni tadarthatā tatsmaraṇārthatā pārvaṇahōmayōḥ syād tadā vikr̥tiṣu
apravr̥ttiḥ, athārādupakārakatvaṁ tadā pravr̥ttiḥ prayājādivaditi kāryanibandhanē pravr̥ttya-
pravr̥ttī vicāryētē iti tadarthaṁ hōmayōḥ dvārakāryaṁ cintyatē---<q>kiṁ dēvatāsaṁskāraḥ
kāryaṁ uta karaṇōpakāra ēva prayājādivaditi । iha cādhyāyē dvārakārya-
cintaiva kriyatē tannibandhanatvādūhasyētyasti prasaṅgaḥ</q> । kaścitatvaviccōdayati
-<q>nanvēvaṁ sati bādhacintaivēyaṁ prāp‍nōti kāryābhāvānnivr̥ttiriti । kimiti
bhavān samādhātā'natidēśamāha</q> । pariharati---<q>satyamēvamētat tathāpi kārya-
svarūpamēvātra nirṇīyatē'rthādvādha ityūhāntaḥ pātinyēvēyaṁ cintā</q> । anāsthayā
mayā nirbandhō na kr̥ta iti samādhātā darśayati---<q>sarvathā kāryacintārūpatvāt
saṅgatiḥ । arthādbādhō bhavatu anatidēśō vā iti nāsmākamāsthā</q> ।</p>
<p>atra kēcinmīmāṁsakāḥ tantrē svātantryamicchantaḥ svabuddhilāghavamanākalayantaḥ
bhaṅgamāpādayāṁbabhūvuḥ । nanu karmasaṁskārakatvēpi hōmayōḥ kimiti bādhō yāvatā dēvatā-
ntarēpi paśupurōḍāśavadūhēna pārvaṇahōmau kartavyāvēvēti ।</p>
<p>atra <q>prabhākarapādasēvānirastasamastajāḍyāḥ</q> samarthanamāhuḥ---kāryaprayuktā
dharmā ityuktam । yaccāgnēyādīnāmavāntarakāryaṁ paramāpūrvaniṣpattiṁ prati na tat sauryādī-
nām । ata ēva ca prakr̥tāvāgnēyādīnāṁ nānyōnyadharmasaṅkara iti ।</p>
<p>atra pūrvapakṣavādī kālavacanatvēpi parvaśabdasya kālayōgāt karmaṇi prayōga
upapadyata iti kālavacanatvaṁ manyatē ।</p>
<p><q>rāddhāntastu niyōgaikyaṁ na siddha‍yatīti samudāyavacanataiva nyāyyā</q> ।
karmavacanatvē hi parvaśabdasya tatsaṁskārakatvāddhōmayōḥ tanniyōgaikyaṁ siddha‍yati । itarathā
tu na siddhiḥ । niyōgaikyaṁ ca gamyatē prakr̥tatvāt । śakyatē ca samudāyārthatvēpi karma-
vacanatvēpi kālē prayōgō vak‍tuṁ karmayōgāt । yadi vā parvaśabdō'yaṁ yaugikaḥ pr̥ṇātē
<p></p>
﻿<pb n="281"/>
rdānārthatvāt tatra bhāvasādhanatvē karmavacanatā । adhikaraṇasādhanatvē kālavacanatā । tatra
prakr̥tatvātkarmāṇāmiha karmaṇyēva parvaśabdaḥ prayukta iti niścīyatē । tadāha-<q>yōgādvō-
bhayatra parvaśabdaḥ । vidhyanupravēśastu viśēṣahētuḥ</q> ।</p>
<p>nanu karmavacanatvēpi kimityārādupakārakatvaṁ na bhavatītyāha---<q>prakr̥tatvāccā-
rādupakārakatvanirākr̥tiḥ</q> । prakr̥takarmaṇāṁ saṁskārārhatvāt ārādupakārakatvanirā-
kr̥tiḥ । <q>śēṣamuktam</q> ।</p>
<lg><l>।। 19 ।। ubhayōraviśēṣāt ।। 57 ।।</l></lg>
<p><q>prasaktānuprasaktamidaṁ kāryacintāprasaṅgēna</q> । pūrvādhikaraṇē hōmayōḥ
karmārthatvaṁ prasaktam । tadanuprasaktaṁ cēdaṁ bhēdēna pārvaṇahōmau kartavyāviti ।</p>
<p><q>kaḥpunaḥ pūrvapakṣavādinō'bhiprāyaḥ ?</q> uttaraṁ-<q>prakr̥tārthaṁtvē sati ēkani-
yōgakatvādubhayamubhayatrēti manyatē</q> । ubhayatrādhikāraniyōgaikyāt tadarthatvāccōbhayōḥ
ubhayatrōbhābhyāṁ bhavitavyam ।</p>
<p><q>rāddhāntastu vyavasthāyāmapyēkaniyōgāvirōdhāt na kāryaśūnyasyānu-
ṣṭhānaṁ yuktam</q> । amāvāsyādēvatākasya hi amāvāsyāsaṁskārakatvaṁ pauṇamāsīdēvatā-
kasya tatsaṁskārakatvam । yatraiva tatsaṁskāryaṁ tatraiva saṁskārēṇāpi bhavitavyam ।
nānyatra । tasmādva‍yavasthaiva nyāyyā । na ca dr̥ṣṭē sambhavatyadr̥ṣṭakalpanaiva nyāyyēti
kāryāntaravirōdhaḥ । na hyēkasyaiva kvacid‍dr̥ṣṭārthatvaṁ kvacidadr̥ṣṭārthatvaṁ yuktaṁ, yēnāmāvā-
syāyāṁ dr̥ṣṭārthasya hōmasya paurṇamāsyāmadr̥ṣṭārthaḥ prayōgaḥ syāt । tathētarasyāpī-
taratrēti ।</p>
<lg><l>।। 20 ।। prayājē'pīti cēt ।। 55 ।।</l></lg>
<p><q>nāmadhēyākṣēpamātramidaṁ prakr̥taprasaṅgēna</q> । asyārthaḥ---yathā pārvaṇahōmayōḥ
prakr̥tadēvatārthatvē vikr̥tiṣvapravr̥ttiḥ tathēha prakr̥tārthatvēpi nāsti vikr̥tāvapi kāryasambhavāt ।
tēna nāmadhēyamātramihākṣipyatē prasaṅgēna prakr̥tatvāt । yathā pārvaṇahōmayōḥ karmadēvatā-
rthatvaṁ tathēhāpi samidādīnāṁ dēvatārthatvaṁ saṁskāryatvaṁ ca ।</p>
﻿<pb n="282"/>
<p>rāddhāntastu iha na tathā kalpanāmarhati samidādīnāṁ dēvatārthatvē pramāṇā-
bhāvāt । karmavacanatvēpi dvitīyāyā upapattēḥ man‍travarṇasyāyathārthatvē pramāṇābhāvāt ।
tasmādupādēyaivātra mān‍travarṇikī dēvatēti siddhamārādupakārakatvam ।</p>
<p><q>।। iti śrīmahāmahōpādhyāyaśālikanāthamiśrakr̥tau r̥juvimalāyāṁ
pañ‍jikāyāṁ navamasyādhyāyasya
dvitīyaḥ pādaḥ</q></p>
﻿<pb n="283"/>
<p><q>r̥juvimalāyāṁ</q></p>
<p><q>navamādhyāyē tr̥tīyaḥ pādaḥ</q></p>
<lg><l>।। 1 ।। prakr̥tau yathōtpattivacanamarthānāṁ tathōttarasyāṁ tatau
tatprakr̥titvādarthē cākāryatvāt ।। 1 ।।</l></lg>
<p><q>nanu ca ākr̥tyadhikaraṇē ākr̥tiḥ śabdārtha iti darśitam</q> । rāddhā-
ntitam । <q>tasya caitadēva prayōjanam</q> ।</p>
<p><q>tajjātiviśiṣṭē saṁskārābhidhānaṁ yathā syāditi</q> । saṁskāraścābhidhāna
catajjātiviśiṣṭa ēva yathā syāt । vyaktipakṣē hi sādhanamātravacanatā । prakr̥tau
vikr̥tau ca sādhanabhāvāviśēṣādanūhaḥ tasmādākr̥tivacanatvasyaitadēva prayōjanam-<q>kimatra
pūrvapakṣē'bhyadhikaṁ kriyatē ? vrīhiśabdēna nīvārāṇāmabhidhānāśaktēḥ tacchabda
ēva prayōktavyaḥ ।</p>
<p>nanu caivaṁ sati yadi vrīhiśabdēnāvrīhijātīyasyābhidhānaṁ nāsti
tēṣāmarthēnētyatrāpi pūrvapakṣō na yuktaḥ</q> । yadi vrīhiśabdēnājyasānnāyyayōra-
pyabhidhānaṁ syāt tadā ājyasānnāyyayōrapi auṣadhadharmairbhavitavyamiti pūrvapakṣaḥ sambhā-
vyēta । kēvalam vrīhijātīyābhidhānē tu na sambhavatīti । pariharati---<q>anyadēva hi
tatra nirākr̥taṁ anyastatra pūrvaḥ pakṣaḥ</q> । kiṁ nirākr̥tamityāha---<q>dhātvarthakarma-
vivakṣāyāṁ prayōgāṅgatā na prāp‍nōtītyāśaṅkya tatra nirākr̥tam</q> । vivakṣitē
dhātvarthasyaiva karmaṇi vrīhyādau prayōjanatvēna svīkr̥tē adhikāravidhyarthatā na syādavadhātā-
dīnām । atō dhātvarthakarma na vivakṣitaṁ kintvārādupakārakatvamēvētyāśaṅkya tatra
nirākr̥tam । iha punaḥ na kāryāntaramupalabhāmahē prākr̥tānmantrakāryāt । prakr̥tau hi
haviḥ prakr̥tidravyābhidhānaṁ mantrakāryam । ihāpi tadēva, taccōhamantarēṇāśakyamityūhēna
bhāvyam । na cāsamavētārthatvaṁ yēna mantrārthasya vivakṣitatvēpi asamavētārthatvamagni-
vrīhiśabdayōrgamyēta । tadapi nāsti । yataḥ samabētārthatvaṁ agnivrīhiśabdayōḥ sthita-
mēva । ataḥ vaktavyamatra nirākaraṇīyam ।</p>
<p><q>tadidamabhidhīyatē । satyamākr̥tivacanatvaṁ śabdānāṁ sthitaṁ, tathā-
pyatra sādhanabhāvēnābhidhānāta prakr̥tivikr̥tyōścāviśiṣṭatvāt tadbhāvasya</q>
﻿<pb n="284"/>
sādhanabhāvasya <q>nōhēna bhavitavyam । śabdārthatvē'pyākr̥tistadavasthaiva bhavati
sādhanatvalakṣakatvāt</q> । asyārthaḥ---prakr̥tāvapi vrīhiśabdēna na svarūpaṁ prakāśitaṁ,
kiṁ tarhi sādhanaviśēṣaḥ sa ca vikr̥tāvapyaviśiṣṭaḥ । anyathā hi ūhō'pi na
syāt । tataśca prakr̥tāvapyākr̥tēraprakāśyatvaṁ sādhanalakṣaṇōpalakṣaṇatvāt । vikr̥tāvapi
na nīvārajātiḥ prakāśyēti nōhō yuktaḥ । nanūpalakṣaṇatvē'pi vrīhyākr̥tērvikr̥tau
tadabhāvādupalakṣaṇatvānupapattērupalakṣaṇasamarthanīvārādijātiparyupasthāpanāya jātyantaravacanamēva
nyāyyamiti vaktavyaṁ, yajjātīyaṁ hi cōditaṁ tajjātīyamēvōpalakṣaṇakṣamaṁ vrīhijātiḥ
nīvāravyaktiṁ na lakṣayituṁ kṣamētyanyatprayōktavyam । na vrīhijātivacanaṁ prayōktavyamiti ।</p>
<p>pūrvapakṣī samādhattē---<q>atrōcyatē-syādēvaṁ yadi nāntarīyakasya vivakṣā
syāt svajātyabhidhānēnōpalakṣaṇīyaṁ sādhanamiti</q> । prakr̥tāvidaṁ nāntarīyakaṁ,
prakr̥tau hi tajjātēścōditatvāt sannikr̥ṣṭamupalakṣaṇamiti nāntarīyakabhābaḥ । yadi punaḥ
jātyantaracōdanā syāt na tadōpalakṣaṇaṁ nāntarīyakatayāpi syāt । prakr̥tau hi
vrīhijātīyaṁ cōditaṁ vrīhibhiryajētēti । mantrē'pi tajjātivācaka ēva vrīhiśabdaḥ prayukta
iti sannikr̥ṣṭajātirupalakṣaṇam । yadi punaḥ tatrāpyanyajātīyaṁ cōditaṁ bhavēt mantrē(vā)ca
anyajātivācakaḥ śabdaḥ tadā na sannikr̥ṣṭasyōpalakṣaṇaṁ bhavēditi । tadēvaṁ sampannaṁ
sannikr̥ṣṭasyōpalakṣaṇatvam । na ca tadvivakṣituṁ nyāyyam । tēna sannikr̥ṣṭasyōpalakṣaṇatva-
siddhayē na sbajātivācakaśabdōhō yuktaḥ ।</p>
<p><q>kathaṁ tarhi vrīhiśabdēna nīvārajātīyasyābhidhānaṁ ?</q> uttaraṁ---<q>yathā-
kathaṁcit</q> abhidhānakalpanā aindrīvat । tasmānnāntarīyakamabhidhānamavivakṣitam ।
ataḥ prākr̥tayōrēva śabdayōḥ prakr̥tau prayōgadarśanāt vikr̥tāvapyabhidhānaṁ kalpanīyam
tayōḥ kāryataḥ prāptēḥ । śabdāntarasya na punaḥ kāryataḥ(yā)prāptiḥ nāpi prayōgata
ityanūhaṁ manyatē । samavētārthatvaṁ punaḥ upōdbalakamēvāsya pakṣasya yasmātsādhanaṁ karmaṇi
samavētaṁ vyaktēśca sākṣāt sādhanabhāva iti lakṣaṇārthaiva jātiḥ tēna nāntarīyakatvājjātēḥ
avivakṣitatvānna nīvāraśabdaḥ prayōktavya iti ।</p>
<p>yuktyantaraṁ cānūhē darśayati---<q>viniyōgē'pi ca śabdānāmēvōpadēśaḥ</q> ।
asyārthaḥ-mantrasya viniyōgō varṇaparyavasāyī varṇātiriktasya tasyābhāvāt yathaivāsau
kāryārthatvē'pi prakr̥tau na pīḍitaḥ ēvaṁ vikr̥tāvapyasau na pīḍanīya ēvēti pūrvaḥ pakṣaḥ ।
﻿<pb n="285"/>
prakr̥tāvapi kāryārthamēva mantraḥ prayujyatē । tatra yathā sa ēva śabdaḥ prayujyatē tathā
vikr̥tāvapi sa ēva prayōktavyaḥ aṅgabhūtatvāt ।</p>
<p><q>atrōcyatē---bhavitavyamūhēna । kasmāt ? kāryāntarē śaktyantara-
kalpanāyāmagnyādīnāmaindrīvan‍nyāyō na vidyatē</q> । kāryāntarē abhidhēyāntarē
śaktyantarakalpanāyāṁ agna‍yādiśabdānāṁ nyāyō nāsti yathēndraśabdē । <q>kathaṁ nyāyō
nāsti</q> ? uttaraṁ---<q>prakr̥tāvivātra</q> mantrēṇātra sādhanaprakāśanaṁ kartavyamipi prāptam ।
tadidānīmabhidhānāntarakalpanayā, uta śaktyantarakalpanayēti vicāraṇīyam । <q>tatra
śaktyantarakalpanā na nyāyyā klr̥ptaśaktēḥ śabdasya, prayōgāntarē punaḥ
śaktyantarakalpanā</q> agna‍yādiśabdaḥ klr̥ptaśaktiḥ tasya mantraprayōgāntarē punaḥ śaktya-
ntarakalpanā na yuktā । kutaḥ ? <q>tāvanmātrasyāprayōgāt । yadi tāvat
tāvanmātrasya prayōgō(na)bhavēt tadā balācchaktyantarakalpanā syāta । na ca
tāvanmātrasya prayōgaḥ kintu mantrasya</q> । tathāpi kimityāha---<q>mantrasya puna-
rabhidhānāntaraprakṣēpē'pi na kiñcit dr̥ṣṭādadhikaṁ kalpitaṁ bhavati</q> । nābhidhā-
nāntaraprakṣēpē hi kiñcit kalpitaṁ bhavati । śaktyantarakalpanāpakṣē tu sa ēva dōṣaḥ ।
tasmāt gauravācchaktyantarakalpanāparihārēṇa śabdāntaraprakṣēpa ēva nyāyyaḥ ।</p>
<p><q>nanu ca mantratvamēva hīyatē । ūhapravaranāmadhēyānāmamantratvamuktaṁ yataḥ</q> ।
pariharati-<q>na mantratvaṁ hīyatē । nimittābhiprāyaṁ hi tadamantratvaṁ nābhidhānābhi-
prāyaṁ prakṣēpyasya śabdasya</q> tadamantratvamuktaṁ na punarabhidhāyakasya vākyasya abhidhāyaka-
tvamautpattika ityatrōktam । klr̥ptakāryatayā prāptiḥ kāryavaśēna mantrasyārthavattvamēva yuktaṁ
samudāyāpannasya pratyabhijñāyamānatvāt । yata ēva ca nimittamātranāśē mantranāśō nāsti
<q>ata ēva ca pratinidhērabhāvaḥ</q> sakalamantranāśē hi pratinidhēḥ ātmalābhō na nimitta-
mātravināśē sakalamantravismr̥tēḥ na śakyatē tatsadr̥śō jñātumiti । nimittamātravināśē tu
tattvamēva mantrasya । <q>tasmāt abhidhānāntaraprakṣēpō nyāyyaḥ</q> na śakta‍yantarakalpanā ।
<q>kutaḥ? abhyāsāpēkṣatvāt</q> śakta‍yantarakalpanā abhyāsāpēkṣā । yadi hi agna‍yādipada-
syābhyāsō(na) bhavēt mantrāntargataṁ tāvatprayujyēta tathā kēvalamiti । tathā kēvalavacana-
prayōgē śakta‍yantarakalpanā avaśyaṁ kartavyā । anyathā'bhidhānāśaktēḥ । nacācōditā-
bhyāsaḥ kārayiṁtu śakyatē yatra śabdasyōpadēśa iti । satyaṁ, sa tu kāryārtha ityuktam ।
kāryataścātra prāptirnōpadēśataḥ । <q>tasmādyathākāryamabhidhānam</q> kāryānatikramēṇō/?/bhidhānaṁ
﻿<pb n="286"/>
āśrayaṇīyam । kāryataścātra prāptiḥ, kāryaṁ cātra nīvāraprakāśanam । na ca tacchakta‍ya-
ntarakalpanayā yuktam । anyathāpi tatsiddhērityūha ēva nyāyyaḥ ।</p>
<p><q>yatpunaridaṁ antarāgarbhiṇīvyākhyānaṁ kr̥tvā punarākṣēpō'nyathā ca
vyākhyānaṁ tatra yadyākṣēpaṇīya ēvāyamarthaḥ kimityupanyastaḥ</q> । kimiti
tatparatvēna sūtravyākhyānaṁ kr̥tam ।</p>
<p>uttaraṁ---<q>upanyastastāvat upanyasanīyatvādēva</q> nyāyyatvādēva । yadi
nyāyyaḥ, <q>ākṣēpastarhi kasmāt ? uttarasūtrāsambandhaparihārāya</q> । 1uttarasūtramasambaddhaṁ
syādityētāvatā dōṣēṇākṣēpaḥ na punaranyāyyatayā । <q>yadyasmin vyākhyānē
uttarasūtrasambandhō na syāt asūtritaṁ tarhi pūrvavyākhyānam</q> । pariharati-<q>na
cāsūtritaṁ anēkārthasūcanāt sūtrasya । tasmātkauśalapradarśanamidaṁ ākṣēpadvārēṇa
sūtrakārēṇa (sya)kriyatē</q> । sūtrakārēṇātraivādhikaraṇāntaramapi sūtritamityēkēnaiva
sūtrēṇānēkārthasūcanāt mahatkauśalaṁ sūtrakārasya pradarśyatē । <q>śēṣaṁ saliṅgamuktam</q> ।</p>
<lg><l>।। 3 ।। laukikē dōṣasaṁyōgādapavr̥ktē hi cōdyatē ।। 9 ।।</l></lg>
<p><q>prāsaṅgikamidamadhikaraṇam</q> । yadyēkaṁ yūpamityadi vyavasthārthaṁ vacanamiti
pūrvamuktam । idānīṁ prasaṅgēnēdamadhikaraṇamāyātam । <q>tatrāviśēṣāt</q> yadyēkaṁ yūpamupa-
spr̥śēditi aviśēṣaśravaṇāt । <q>ubhayārthatāṁ manyatē pūrvapakṣavādī</q> । puruṣārthatāṁ
kratvarthatāṁ ca manyatē । asti tvayaṁ viśēṣaḥ laukikē'dhikārāntarakalpanā । 2tasmā-
dvaidika ēvāstu iti pakṣāntaram ।</p>
<p>rāddhāntamāha---<q>klr̥pta ēvātrādhikārō dōṣaśravaṇāt</q> । arthavādābhi-
hitō'pi dōṣaḥ puruṣārthatvē āñjasyēnōpapadyatē । yukta‍yantaraṁ cāha-<q>iṣṭaśabdasaṁyōgācca
iṣṭōttarakālasparśaviṣayamēva prāyaścittaṁ manyatē</q> । ucchrayaṇādayaśca nēṣṭōttarakālāḥ
aparāmapi yuktimāha---<q>aparihāryatvāccōcchrayaṇādērna vināpīti śakyatē kalpa-
yitum</q> । asyārthaḥ---tasmādyūpō nōpaspr̥śya iti pratiṣēdhō'yaṁ puruṣārtha ēvōpapadyatē ।
<note>1. A uttarasūtrasambandhō na syādi ।</note>
<note>2. A alaukikavaidikē</note>
﻿<pb n="287"/>
kratvarthapakṣē vikalpaprasaṅgāt । na ca vikalpō yuktaḥ ucchrayaṇādēḥ aparihāryatvāt ।
puruṣārthaścēt pratiṣēdhaḥ tadatikramaprāyaścittamapi puruṣārthamēva । tasmāllaukika ēva
sparśanē'yaṁ mantraḥ । <q>yattarhīdamuktaṁ praharānēnēti punargaṇya[punardaṇḍa]śabdaḥ saṁbadhyata
iti tatkathaṁ ?</q> uttaraṁ---<q>itthamēva yathā śrūyatē tathaivābhiprāyaḥ ।</p>
<p>praṣṭā vivr̥ṇēti---<q>nanu ca syōnaṁ ta ityatrāpi ēkavākyatāparihāraḥ
prāpnōti</q> । pariharati---<q>bhavatyēva vākyārthāvagamē</q> । arthapratītikālē tadapēkṣaka-
tvāt । prayōgē tu prayōgāvasthāyāṁ tu sa mantrānta(tya)[ram] ।</p>
<lg><l>।। 4 ।। anyāyastvavikārēṇādr̥ṣṭapratighātitvādavi-
śēṣācca tēnāsya ।। 10 ।।</l></lg>
<p>dvitīyatr̥tīyapakṣayōssāmyaṁ manvānō bhēdapradarśanāyāha---<q>pakṣacatuṣṭayamatrō-
panyastam । ādyastvayaṁ pakṣō, bahuvacanānta ēvāvikārēṇa pravartatāṁ</q> ēka-
vacanāntō nivartata ēva । dvitīyastu bahuvacanāntō nivartatē ēkavacanāntaḥ pravartatē ।
sa cōhitavyaḥ । tr̥tīyastūbhayōrapi pravr̥ttiḥ bahuvacanāntasyāvikāraḥ ēkavacanāntō
vikr̥taḥ । caturthastu ubhayōrapi pravr̥ttiḥ vikāraścēti । <q>kā yuktiścatuṣṭayē ?</q> uttaraṁ---
<q>prathamasya tāvat pakṣasyēyaṁ yuktiḥ vikr̥tāva</q>bhidhānākāṅkṣāyāṁ yadyavikr̥tamapi abhi-
dhānaṁ na śaknōtyabhidhātuṁ tadā dhikāraniyōgō niyuṅktē । sambhavati tvavikārēṇaiva bahuvaca-
nāntasyābhidhānaṁ, prakr̥tau pāśamātravivakṣayā bahuvacanāntasya prayōgāt sādhudr̥ṣṭiḥ[ṣṭam]
prakr̥tivacca dvipāśakāyāmapi vikr̥tau tēnaivāvikr̥tēnābhidhānaṁ sambhavati । ēkavacanā-
ntastu ēkasaṅkhyākapāśābhidhāyitvāt vikr̥tāvapi saṅkhyābhidhānāyōhitavyaḥ
prāpnōti । na ca tadyuktaṁ avikr̥tēnaivābhidhānasiddhērna vikāraṁ prayuṅktē ।</p>
<p>dvitīyasyēyaṁ yuktiḥ tāmāha---<q>ūhavādyāha</q>---anūhavādinā nāprāptirēkavaca-
nāntasya śakyatē vak‍tum । pāśamātrasya vivakṣitatvāditi tvayaivōktam । tataśca
prātipadikārtha(ma)sya sambhavāt bhavitavyamēkavacanāntēna mantrēṇa । na ca tasyāvi-
kr̥tasya prayōgassambhavati, anvitasvārthatvāt । prakr̥tau samavētārthatvāt sa cēdēka-
vacanāntō vikr̥taḥ tadā sampannamanvitābhidhānam । ētadēva vivr̥ṇōti---<q>samavēta-
prakāśanamiti hētōḥ kimananvitābhidhānēna</q> । bahuvacanāntēnēti vartatē ।</p>
﻿<pb n="288"/>
<p>tr̥tīyē tviyaṁ yuktiḥ । tāmāha---<q>ayamabhiprāyaḥ । tvayaivōkta
pāśamātrasamavāyānna śakyatē mantrō</q> vinivartayitumiti tēna bahuvacanāntēnāpi
mantrēṇa bhavitavyam । <q>nanu cānanvitābhidhānānna tēna prayōjanamastītyuktam</q> ।
pariharati---<q>nānvitābhidhānanyāyaprāptiḥ</q> anvitārthābhidhāyyayamityanēna rūpēṇa na
prāptiryēna tadabhāvādaprāptiḥ syāt ।</p>
<p><q>kathaṁ</q> tarhi ? <q>samavētābhidhānēna prāptikamityuktam</q> । tulyaścāyamartha-
samavāyaḥ ēkavacanāntaśca bahuvacanāntaśca mantraḥ pratīyatē । na prāptirvārayituṁ
śakyatē । ananvitasya prakr̥tāvivātrāpi sādhutā bhaviṣyati । ēkavacanāntasya punaḥ
<q>svārthēnaikatvēnānvitō yaḥ</q> samavētaḥ pāśaḥ <q>tadabhidhānātta</q>dadhāyakatvāt tathaivātrāpi
<q>sādhutvama</q>bhidhānē sādhutēti hētōrnō(n)haḥ ।</p>
<p><q>rāddhāntastu mantradvayaṁ vikr̥taṁ prayōktavyam । nanu cāsamavētābhidhāyi
bahuvacanāntamantra</q> [ityuktam] । [tasya kathaṁ]sādhutā bhaviṣyatīti bhāvaḥ । pariharati
-<q>satyaṁ śakyata iha dvipāśakē karmaṇi nōktam । nanu ca prakr̥tivatkuryāditi
ihāpi tadvadēva prāp‍nōti</q> । prakr̥tau vivakṣitaṁ samavētārthaṁ syāt । na caitattatra
vivakṣitam । kuta ityāha---<q>satyaṁ śakyata iha dvipāśakē karmaṇi nōktam । nanu
ca prakr̥tivatkuryāditi ihāpi tadvadēva prāp‍nōti</q> । prakr̥tau vivakṣitaṁ samavētārthaṁ
syāt nacaitattatra vivakṣitam । kuta ityāha---<q>tatra hi pāśamantrānvayādēva
pāśārthō vivakṣitaḥ vacanayōgastu prayōgasādhutāsampattyarthaḥ । nābhidhānā-
nvayaḥ । (na ca) yadi ca prayōgō'yaṁ sādhuḥ tadā sādhutvē sati atrāpi
kēna prayōgō vāryatē</q> । pariharati-<q>nātra śakyatē sādhutāṁ vak‍tum</q> । kuta
ityāha---<q>sādhutā hi prayōgādbhavati । aprayuktē'pi lakṣaṇādvā</q> । tatra prayōga-
stāvat bahubacanāntasya pāśayōrnāsti । (pēdikaṁ)[vacana]lakṣaṇāpi chandasi vidyatē supāṁ
supō bhavantīti । nacōhaḥ cchanda ityuktam । tasmādapabhraṁśa ēvātra bahuvacanāntaḥ ।
tēna sādhutvāya dvivacanānta ūhitavyaḥ । atra pūrvaprayōgāt bhinnalakṣaṇamuktamiti
matvā cōdayati---<q>kathamaprayuktasya lakṣaṇamiti</q> । apratyakṣaprayōgasyētyabhiprāyaḥ
yasyāpi prakr̥tau pratyakṣēṇa prayōgō na dr̥śyatē tasyāpi lakṣaṇadarśanāt sādhutvamavagamyata
ityarthaḥ । <q>ataḥ prakr̥tau prayuktasya pāśadvayamātrē vivakṣitē mantrārthē kimiti
vacanārtha ādriyatē</q> । uttaraṁ---<q>sādhutvāyēti</q> brūmaḥ । vibhaktiṁ vinā na kēvalasya
﻿<pb n="289"/>
sādhutvam । tathāpi kimityāha---<q>asādhōḥ pratiṣēdhāt</q> । tathā gatārthānāmapi
sādhutvāya laukikā vacanamādriyamāṇā dr̥śyantē dēvadattayajñadattābhyāmidaṁ kāryaṁ idaṁ
kr̥tamityēvamādiṣu । tasmāt sūktaṁ vikr̥tayōrapi mantrayōḥ prayōga iti ।</p>
<lg><l>।। 5 ।। vipratipattau vikalpaḥ syāt samatvāt guṇē tvanyāyya-
kalpanaikadēśatvāt ।। 1 ।।</l></lg>
<p><q>pāśamantradvayamudāharaṇam</q> । anēna pāśamantrasamākhyāmutkarṣōpayōginīmāha ।
<q>nanu cōdakaprāptaṁ bahuvacanāntapāśamantramāśritya vicāraḥ kr̥taḥ । nanu
prakr̥tāvananupraviṣṭasya kathaṁ cōdakataḥ prāptiḥ</q> । ataḥ kathaṁ punarutkarṣāṁśaṅkētyatrāha-
<q>arthāccēdamadhikaraṇaṁ</q> ādhastyāt pūrvaṁ draṣṭavyam । ētadadhikaraṇasiddhamēvānupravēśaṁ
gr̥hītvā sā cintētyabhiprāyaḥ । sākṣādasaṅgatatvācca pūrvamiyaṁ cintā na kr̥tā । idānīṁ
pūrvādhikaraṇaprasaṅgēna saṅgatiḥ । <q>atra pūrvapakṣavādī sakalavākyānvayābhāvāt
bahuvacanayuktasya mantrasyōtkarṣaṁ manyatē</q> । asyārthaḥ-liṅgaviniyōjyō'yaṁ mantraḥ
tēna yatraiva pāśabahutvānvitaṁ pāśōnmōcanaṁ prakāśyatē tatraiva pāśamantrasamākhyayā
labdhasāmānyasambandhō viniyujyatē iti utkr̥ṣyaḥtava bahuvacanāntaḥ । nanu pāśavi-
muktyarthatvānmantrayōḥ bahuvacanaviniyuk‍tēpi tasyārthasya sambhavē nōtkarṣō nyāyyaḥ ।
<q>pāśavimōkō'yaṁ mantrābhyāṁ prakāśyaḥ । bahuvacanāntēnāpi mantrēṇa śakyata
ēvāsau prakāśayitumiti kathamutkarṣaḥ</q> । pariharati---<q>satyaṁ pāśavimōkārthaḥ
sa bhavati bahuvacanatyāgēna tu</q> saḥprakr̥tigatēna । na cā (vā')nvitārthasya bahuvaca-
nasya tyāgē pramāṇamasti । tasmādyatra karmaṇi sahānvayassamavētārthō'yaṁ mantraḥ tatrānēna
mantrēṇa bhavitavyam । athāpyavāntaravākyāśrayaṇaṁ syāt । na ca mahāvākyē tada-
pāśrayaṇamastīti hētōrutkarṣa ēva nyāyyaḥ ।</p>
<p><q>ēvaṁ prāptē'bhidhīyatē---prātipadikāśritaṁ hyatra bahutvaṁ pratīyatē
vibhaktitō'vagamāt na yathā saṅkhyāśabdādivat svatantram</q> । yathā saṅkhyā-
śabdēna caturō muṣṭīnnirvapatītyēvamādiṣu prātipadikasambandhanirapēkṣā saṅkhyā vidhīyatē
na tathā vibhakti[taḥ]pratīyatē । vibhakti[śrutayaḥ]śrutyā'bhihitaṁ prātipadikāśritamēva
svārthamāhuḥ । <q>tataḥkiṁ ?</q> uttaraṁ---<q>idaṁ tatō bhavati</q> pāśārthāśrayi[yī] bahutvasyānvayaḥ
pratīyatē । tathāpi kimityāha---<q>pāśārthaśca vimōkasambandhitayā pratīya</q>-
﻿<pb n="290"/>
<q>mānō'nēna mantrēṇa nābhidhīyata iti[na]śakyatē vak‍tum । abhidhīyatē cēt
sō'rthaḥ tadā tadarthatvānmantrasya tadabhi(dhāyakatvā)hitō mantrārthaḥ yadi
viniyōgāpēkṣō mantrārthō bhavēt</q> । yadi viniyōgānapēkṣō mantrārthaḥ, prātipadi-
kasthaliṅgasya prathamōpanipātāt prādhānyāt prātipadikārthaviṣayasya vibhaktiliṅgāt
balīyastvāt ēkasminnapi pāśē mantrasya viniyōgāt bahuvacanamavivakṣitārthamantraphala-
miti niścīyatē । viniyōgataśca mantrārthāvagama ityuktam । anyathāhi kāryārthatā
mantrasya syāt । ēvamēva yasya kasyacit anuvādaḥ prāp‍nōti । tataśca sāpēkṣatvaprasa-
ṅgādaprāmāṇyam । viniyōgāyattē tu mantrārthē yāvatyēva viniyōgaḥ tāvadēva prakāśyam ।
arthāntarasyōllāpastu viṣabhakṣaṇavannāntarīyakaḥ ityanēna nyāyēna avivakṣita ēvēti
nāprāmāṇyam । tēna viniyōgāpannamēva mantrārthāvadhāraṇam । yata ēva prātipadikaliṅga-
nyāyēnānutkarṣaḥ <q>ata ēva prakaraṇamabhyuccayavr̥ttitayōpanyastaṁ bhāṣyakārēṇa</q> ।
yadi mūlayuktyantaraṁ na syāt tadā prakaraṇamēva mūlayuktirbhavēt । na ca tasya mūla-
yaktitvasambhavaḥ । śrutiliṅgavākyēbhyaḥ aprabalatvāttasya । vākyabalēnōtkarṣō nyāyyō
yataḥ । kathaṁ punaḥ prakaraṇasyābhyuccayayuktitāpyastītyāha---<q>pratyakṣē hi kartavyatā-
vacanasambandhē'</q>dhikāravidhisambandhē <q>sambhavati nāpratyakṣēṇādhikāravidhinā
sambandhō nyāyya ityabhiprāyaḥ</q> ।</p>
<p>upasaṁharati---<q>ata āśrayavaśādanuguṇavibhaktyarthaḥ pratipattavyaḥ</q>saṅkhyā-
śrayabhūtaikapāśānuguṇō vibhaktyarthō vijñēyaḥ । <q>sa ca karmamātrapratipattiparō bhavati</q> ।
sahaikatvēna ēkasaṅkhyāyā avivakṣitatvāt karmamātrapratītiparō mantraḥ । yadi vā
saṅkhyā vivakṣitā tēnaivaikatvēna saha mantrārthaḥ ।</p>
<p><q>nanu sahapakṣē'rthāntaravacanatāpi kalpitā bhaviṣyati bahuvacanasyai-
katvamapi । bahuvacanasya vācyābhāva iti kalpitam</q> । tataścaikārthatvaprasaṅgō
bahuvacanē'pi sambhavati । tataśca svāyattēpi prayōgē ēkasmin bahuvacanaprasaṅgaḥ । pari-
harati---<q>na svāyattē prayōgē prasaṅgaḥ aniyōgē lōkatō'vagamāt</q> । ēkatvādi-
niyamēnaikavacanatādyavagamāt । tasmān prayōgasādhutaivātrānabhidhānasādhutvam । kathaṁ
tarhi ēkatvāvagatiḥ tatrāha---<q>karmamātravacanatvādapi ēkatvasiddhēḥ</q> karmamātrē'vagatē
nirapēkṣatayā ēkatvamavagamyatē । dvitvādikā hi saṅkhyā apēkṣābuddhinibandhanā । yata
ēkasmin bahuvacanamavācakam ata ēva ca lakṣaṇakārā api ēkasmin bahuvacanamiti
﻿<pb n="291"/>
yat‍nāntaramārabhantē । anyathā hi svabhāvasiddhatvādavācyaṁ syāditi । svabhāvasiddha-
tvānna na vācyatvam । kathaṁ tarhi bahuṣu vacanāprāptau ēkasmin bahuvacanamiti smaraṇaṁ ?
prāp‍tyarthamēva । tasmāt prayōgasādhutaivēti arthē samanvayābhāvāt ।</p>
<lg><l>।। 6 ।। apūrvē tvavikārō'pradēśātpratīyēta ।। 20 ।।</l></lg>
<p>iha punarēkapat‍nīkē prayōgē svārthasambandhasambhavānna dvayōrbahuṣu vā sādhutā
śakyatē vak‍tum । pāśē hyananyagatitayā tathātvāśrayaṇam । iha tu gatirastīti na
prayōgasādhutvāśrayaṇam ।</p>
<p><q>nanu cātrāpi prayōgasādhutvāya bhaviṣyati</q> । pariharati---<q>na ēkasmin
svārthasambhavāt</q> na [svārthē] sambhavati prayōgasādhutā । tasmāt sādhutvāyaiva dvayōḥ
bahuṣu cōhaḥ kartavyaḥ ।</p>
<p><q>atha kasmādēkapat‍nīka ēvāsya prayōgō na bhavati</q> । yathā vrīhipakṣē
syōnaṁ tē iti mantraḥ । tataścōktōhō na yuktaḥ । pariharati---<q>naivamupapadyatē sarvatra
prātipadikārthasambhavāt pāśavat sarvatraiva viniyōgaḥ</q> । tatra hi yavēṣu samavētārtha-
taiva nāsti । iha punaḥ dvayōḥ bahuṣu ca patnīprātipadikasya samavētatvamasti iti na
vacanāntarānurōdhēna niyamaśśakyatē vak‍tum । na ca samavētārthasambhavē prayōgasādhutā
vacanasyēti ūhēna bhavitavyam । atrābhidhīyatē---<q>na tāvadēkavacanakāryē dvitvaṁ
bahutvaṁ vā śrūyatē nīvāravat</q> । yathā nīvārā vrīhīṇāṁ kāryē vidhīyantē tathā
ēkatvakāryē dvitvaṁ bahutvaṁ vā na śrūyatē । <q>tataḥ kim</q> । uttaraṁ-<q>idaṁ tatō bhavati ।
tadvatsamavētārthamiti na śakyatē vak‍tum</q> । yathā prakr̥tau vrīhiśabdaḥ samavētārthaḥ
tathaikavacanamapīti na śakyatē vak‍tuṁ sarvēṣāmēkadvitvabahutvānāṁ samanvitatvāt । <q>nanu
ca prayōgasādhutāpi na śakyatē vak‍tum</q> । pariharati---<q>na śakyata ēva vak‍tuṁ
prātipadikārthamātrasya sannahanayōgāt dvayōḥ bahuṣu ca samavētārthānavagamāt</q> ।
asyārthaḥ---patnīprātipadikamātrasyāpēkṣitasaṅkhyāviśēṣasya mantrēṇa sannahanēna yōgāt ।
dvayōḥ pat‍nyōḥ bahuṣu vā ēkatvābhāvāt ēkavacanasya samavētārthatvānavagamāt ।
aviśēṣēṇaikasminnapi samanvayaśśakyatē vak‍tum ।</p>
<p>ēkatvapratipattyarthamidamēkavacanaṁ na bhavati dvayōḥ bahuṣu ca tadabhāvāt । kintu sarva-
syāpi savyāpāratayā karmatvasambandhārthamiti । ataḥ prayōgasādhutaivātrāpi iti na
﻿<pb n="292"/>
yōpragavirōdhaḥ । <q>nanu caikasmin samanvayō na śakyatē parihartum</q> । pariharati---
<q>na śakyaṁ nāma prayōgaviśēṣāt dvayōḥ bahupu cārthasamanvayāt prayōgasādhu-
taivētyadōṣaḥ</q> ।</p>
<lg><l>।। 7 ।। vikr̥tau cāpi tadvacanāt ।। 21 ।।</l></lg>
<p><q>atra svāyattaṁ prayōgaṁ manvānasya pūrvapakṣaḥ</q> । yathā svāyattē karmaṇi
svāyattaḥ prayōga iti mattvā dvivacanamūhitavyam tathēhāpi vikr̥tau dvipat‍nyāmapi patnī-
śabdē dvicanasyōha ēva yuktaḥ svāyattatvātprayōgasyēti pūrvaḥ pakṣaḥ ।</p>
<p>rāddhāntastu prakr̥tivat sādhutvasambhavāt [na]svāyattē prayōgē pramāṇamastīti ।
yadi vaidikēna prayōgēṇa kāryaṁ na siddha‍yati tatra svāyattaḥ prayōga āśrīyatē । pat‍nī-
śabdaścaikavacanāntō dvitvē bahutvē ca siddhaprayōga iti na svāyattaprayōgāvakāśaḥ ।
pāśē tu dvitvē bahuvacanāntasya prayōgādarśanādasti svāyattaprayōgāvakāśaḥ । yatpunaḥ
bhāṣyē tathaiva ca nāvivakṣā tadvacanēnētyuktam । tadayuktam । pāśādhikaraṇavirōdhāt
avivakṣitēpi vibhaktyarthē yathārthamēva vibhaktiḥ prayōktavyēti । tēnātrāpi dvivacana-
bahuvacanayōrēva prayōgaḥ prāpnōtīti pariharati---<q>yata ēvāyaṁ pakṣō dr̥ṣṭaḥ ata
ēvāthavētyuktvā</q> pakṣāntaramuktam pūrva[ā]paritōṣēṇa । tadva‍yācaṣṭē-<q>tadvadēva sādhutva-
sambhavāt</q> । yathā prakr̥tau dvitvabahutvayōrapi prayōgāt ēkavacanasya sādhutā pat‍nī-
śabdē tathā vikr̥tāvapyanūhaḥ ।</p>
<lg><l>।। 8 ।। adhrigau savanīyēṣu tadvat samānavidhānāścēt ।। 22 ।।</l></lg>
<p><q>samānavidhānamiti kr̥tvā cintēyam । anēna viśēṣēṇa tadvadati-
dēśō'yaṁ na viśēṣāntaraṁ vaktavyam</q> । samānavidhānaprayōjanamētadityarthaḥ ।</p>
<lg><l>।। 9 ।। pratinidhau cāvikārāt ।। 23 ।।</l></lg>
<p><q>pratinidhau vrīhikāryāpattēḥ mukhyē ca vrīhiśabdasya samavētārthatvāta
ūhaṁ manyatē pūrvapakṣavādī</q> । yadi pratinidhiḥ vrīhayaśca svātantryēṇōpadiṣṭā bhavēyuḥ
tadā mantrō na bhavēdēva । vrīhikāryāpannaśya pratinidhiḥ vrīhiśabdaśca samavētārtha
iti yukta ēvōhaḥ ।</p>
﻿<pb n="293"/>
<p><q>rāddhāntastu na vrīhikāryē nīvārā upadiśyantē</q> । kintu vrīhyupadēśōpa-
pattyarthaṁ kiñcidvikalaṁ vrīhyuddēśaṁ sampādayan nīvārāṇāmupādānam । na cōpadēśōpapattau
kāryāpattiḥ tasmā ēvēti tadabhidhāna ēva bhavitumarhatīti । tasmāt pratinidhāvapi
vrīhaya ēvētīha vrīhiśabdēnaivābhidhānaṁ yuktam ।</p>
<p>samyañcamarthaṁ buddha‍yā cōditi (?) tadēvēdamutpatitam । yadi pratipādyamapratipāditaṁ
nirākr̥taṁ ca । <q>adhyāsitatadbhāvō'dhyārōpitatadbhāvō vā gauṇārtha iti</q> ।
adhyāsō bhēdāgrahaṇam । adhyārōpō viparītakhyātiḥ । ubhayaṁ caitadayuktaṁ bhēdēna
nīvārāṇāmavagatērityuktam ।</p>
<p>svābhiprāyaṁ rāddhāntī vivr̥ṇōti---<q>nāyaṁ dōṣaḥ bhūyō'vayavasāmānyēnaiva
vrīhīṇāmēvōpapādanaṁ śaktitaḥ kr̥tamiti</q> tadabhidhānamēva vrīhiśabdēna kriyata iti
[na]śabdāntarāpattiḥ । avayavaparyantatvādākr̥tēḥ sādhanabhāvasya । vrīhyabhāvē'vikalā-
vayavōpasaṁhārābhāvēpi katipayavrīhyavayavasvīkārāya pratinidhērupādānamiti vrīhitayō-
pāttānāṁ vrīhiśabdēnaivābhidhānaṁ yuktam । na cādhyārōpādhyāsau, tatpratyayādavayavāntara-
pratītēḥ । yadi tathaivāvayavō(pāyōḥ)pādānaṁ kimiti tasminnīvārōpādānamiti tatrāha
---<q>tadva‍yatiriktasya vrīhyavayavavyatiriktasyātrōpādānaṁ</q> nāntarīyakam । tairvinā
vrīhīṇāmēvōpādānāśaktēḥ ityadōṣaḥ । tasmānnāyamūhasya viṣayaḥ tatsthānāpattya-
bhāvāditi ।</p>
<p>atra pūrvapakṣavādī brūtē---vrīhyapacārē'vaśyaṁ (a)mukhyē karmaṇi dravyāntarōpādā-
nē'vaśyaṁbhāvini sādr̥śyēna tad‍dravyōpāditsāniyama iti । rāddhāntī tu upadēśēnaiva
kēvalaṁ sampādayituṁ sadr̥śamupādīyata iti ।</p>
<lg><l>।। 10 ।। saṁsargiṣu cārthasyāsthitaparimāṇatvāt ।। 27 ।।</l></lg>
<p>atra bhāṣyakārēṇaivamuktam---"nanu prakr̥tāvapyanyāyanigada ēvāyam । dvayō-
ścakṣuṣōrēkavacanāntō yataḥ tēnōhō na yukta" iti tadākṣipati---<q>yēyaṁ samavētārtha-
paricōdanā naivāsāvanūhāyālam । kathaṁ ?</q>---uttaraṁ---<q>dvayōrēkavacanaṁ dr̥ṣṭaṁ
dvipaśukēṣu karmasu adhiṣṭhānabahutvē asādhutaiva prāp‍nōti pāśānitivat</q> ।
dvayōḥ pāśayōḥ pāśānityasādhu ēkasmin darśanāt । tathā'tra dvayōrdarśanādēkavavacanasya
bahuṣvasādhutā । <q>tasmānniṣprayōjanaivēyaṁ paricōdanā</q> । samādhattē---<q>ayamabhiprāya</q>-
﻿<pb n="294"/>
<q>ścōdakasya । samavētatvē punarūhaḥ kathaṁ syāditi</q> । asyārthaḥ---cōdakasyāya-
māśayaḥ---adhiṣṭhānabhēdēnāsamavētārthatvaṁ mayā cōditaṁ, samavētārthasiddhayē pūrvapakṣavādī
tējasa ēkatvaṁ nāsamavētārthatvamiti parihāraṁ vakṣyati । tathāpi dvipaśuṣvapi tējasa
ēkatvāt samavētārthatvēpi anūhō bhavēditi । ēvaṁ cōdanāṁ samarthya parihārabhāṣyaṁ
vyācaṣṭē---<q>tadidamayuktam । yadbhavatā cōditamanyāyanigadō'yamiti saṁsargi-
tvāttējasaḥ satyapyadhiṣṭhānabhēdē tatsamavētārthatvaṁ manyatē </q>।</p>
<p>parihr̥tē cōdakaḥ svābhiprāyamāha---<q>ayamabhiprāyaḥ---ēṣāmanayōriti vā
kr̥tē mantrē asādhutā na śakyatē vak‍tuṁ pāśānitivat iti</q> । vaidharmyadr̥ṣṭāntō'yam ।
yathā pāśānityasādhutā dvayōḥ tathātrāsādhunā nāsti ēkavacanāntasyāpi mantrasyēti
cōdanā । atra pūrvavādī sambandhibhēdāt paśubhēdāttējasō bhēdaṁ manvānaḥ ūhaṁ vadati ।
tējōdvayē tējōbahutvē ca ēkavacanāntasyāsādhutvādūhō yuktaḥ tējōbhēdaśca paśubhēdāt ।
ēvaṁ pūrvapakṣitē rāddhāntacchāyayā paricōdayati---<q>adhiṣṭhānatō vā kimiti
bhēdō na vivakṣitaḥ</q> yadi sambandhibhēdādbhēdaḥ tadā adhiṣṭhānabhēdādapi bhēdaḥ
syāt । tataśca prakr̥tāvapi kathamēkavacanam । anyasya bhēdēpyanyasya bhēdō nāstītya-
ṣṭhānabhēdō na vivakṣitaḥ । tataśca paśubhēdādapi bhēdō na vivakṣaṇīya iti parihāra-
bhāṣyaṁ vyācaṣṭē---<q>anupādānādhiṣṭhānayōriti parihr̥tam । asyēti punaḥ paśōḥ
rupādānamastīti</q> । asyārthaḥ---adhiṣṭhānanibandhanō bhēdō nāśrīyatē tadavacchēdēna
tējasō'nabhidhānāt asyētyanyēna tu śabdēna paśōrupādānāt paśvavacchēdēna tējasō'
bhidhānāt tannibandhanō yukta ēva bhēdō vivakṣitum । tasmādūhaḥ ।</p>
<p>rāddhāntastu na śabdābhēdādūhō yuktaḥ । cakṣuśśabdasya yō'rthastējōlakṣaṇa-
tasyābhēdādēkatvādūhō na yuktaḥ । bhavatu sambandhinaḥ paśōrbhēdaḥ tathāpi na śabdānta-
rārthasya cakṣurādēḥ bhēdō yuktaḥ । <q>śabdāntarārthasya paśōrbhēdē yadi tējasō
nāsti[bhēdaḥ] kathaṁ tasmin cakṣuḥ</q> [padaprayōgaḥ] uttaraṁ---<q>adhiṣṭhānabhēdē lakṣaṇa-
yaiva</q> । bhinnē'sminnadhiṣṭhānatvamēva vivakṣitvā lōka ēvaṁ prayuṅk‍tē । cakṣuśśabda-
syādhiṣṭhānaparatvāt tatra tadabhidhitsāvagamāt । iha punaḥ sūryamasya cakṣurgamayatāditi
nādhiṣṭhānābhidhitsā'vagamyatē prakr̥tigāmitvādadhiṣṭhānakamēva hi tadvacanam । nādhiṣṭhānasya
sūryaprakr̥titā kintu tējasa iti tatpuna[tpara]ścakṣuśśabda ityanūhaḥ । <q>liṅgamuktam</q> ।</p>
<lg><l>।। 11 ।। ēkadhētyēkasaṁyōgādabhyāsēnābhidhānaṁ syāt ।। 29 ।।</l></lg>
﻿<pb n="295"/>
<p>idānīṁ cintyatē---kiṁ yathā prakr̥tau mantrārthō varṇitaḥ tathaiva vikr̥tāvapi uta
prakārāntarēṇāpi samavētārthānvayōpapattēḥ varṇanīya iti । tatra [yadi]tathaiva vikr̥tāvapi
tadā ēkadhāsya tvacamācchyatāditi prakr̥tau sakr̥ttvābhidhānāt vikr̥tāvapi tadēva kartavyaṁ
ityabhyāsaḥ syāt ēkadhaikadhā iti । anyathāpi yadi mantrārthavarṇanā tataḥ sahāyārtha-
tayā'nūha iti । tatra pūrvapakṣavādī viniyōgāntara[vat] prayōgāntarēpi mantrasyārthāntaraṁ
na dōṣāyēti manvānaḥ prakārāntarēṇāpyanūhamuktavān । <q>nanu ca prakr̥tivadityasyā-
rthāntarakalpanāyāṁ pramāṇaṁ nāsti [śaktyai] vōpapattēḥ upadēśāntarē tu pūrvasyānu-
papattikāraṇamarthāntaravarṇanēna anyatrāpyanūhō [bhavitā] tathā'nūha ēva syāditi ।
pariharati---<q>kō'yamanūhō nāma arthāntaravarṇanahētuḥ ?</q> uttaraṁ---<q>ārṣānugrahaḥ</q> ।
punaḥ pr̥cchati---<q>arṣō nāma kaḥ</q> ? uttaraṁ-<q>svādhyāyakālē yatsvarūpam</q> । rāddhā-
ntyāha---<q>anugr̥hītaṁ svarūpaṁ prakr̥tau vikr̥tau ca gauṇaṁ nāsti kāryatastu
tatprāp‍tyavagamāt yathākāryamēva varṇanaṁ nyāyyam</q> । klr̥ptaṁ ca sakr̥ttvaprati-
pādanaṁ prakr̥tau kāryamiti vikr̥tāvapi tatsiddha‍yartha ūha ēva yuktaḥ । upadēśē tu svarūpata
ēva prāptiriti tadanurūpaṁ kāryam । bhavatu kāryataḥ prāptiḥ tathāpi kimityāha---
<q>kāryē cārthāntaraklr̥ptau pramāṇaṁ nāsti prakr̥tiklr̥p‍tyaivōpapattēḥ</q> । tasmādūha ēvātra
nyāyya iti nyāyavidō manyantē nārthāntarānugraham ।</p>
<lg><l>।। 12 ।। mēdhapatitvaṁ svāmidēvatasya samavāyātsarvatra ca
prayuk‍tatvāt ।। 32 ।।</l></lg>
<p>atrōbhayasya svāmidēvatasya nimittatvōpapattēḥ padārthatvē ubhayaṁ svāmidēvataṁ
mantrārtha iti manvānaḥ pūrvapakṣavādī prakr̥tāvēva bahuṣu dvivacanaika[vacana]darśanāt vikr̥tā-
vapi prayōgasambhavādanūhaṁ manyatē । <q>nanu caikēnaiva padārthēna mēdhapatiśabdasya
nimittabhāvasya caritārthatvāt kathaṁ dva‍yarthatā mantrasya</q> ? yamēva hi padārthaṁ upa-
sthāpayati mēdhapatiśabdaḥ sa ēvaikō mantrārthō yuktaḥ kathaṁ dva‍yarthatā mantrasya gr̥hyamāṇa-
viśēṣatvāt । <q>dvayamapi mēdhapatiśabdēnōpasthāpyatē</q> dviṣṭhānyapi vākyāni bhavantī-
tyabhiprāyaḥ । pakṣāntaraṁ tu satyaṁ dvayamupanyastam । yadi na gr̥hyatē viśēṣaḥ tatrōbhayasya
nimittatvaṁ bhavadbhavēt । gr̥hyatē tu viśēṣaḥ । svāmiparatvē dvivacanaikavacanayōrupapa-
tyā'rthau bhavataḥ । svāminyēkavacanasya dampatyōrdvivacanasyōpapattēḥ । na dēvatāparatvē,
ēkatvāddēvatāyāḥ । tasmāt svāmiparō'yaṁ mantraḥ tadanusārēṇa cōhitavyaḥ । dēvatā-
﻿<pb n="296"/>
paratvaṁ tu rāddhāntī manyatē । ēvaṁ prātipadikārthōṁ na bhūtapūrvavr̥ttyā vyākhyātō bhavati ।
svāminō hi tad‍dēyaṁ pratyāyitam । na ca bhūtapūrvaḥ sambandhaḥ[yuktaḥ] । na ca bhavatyarthē
bhūtapūrvāśrayaṇaṁ yuktam । yatpunaridaṁ gaṇābhiprāyamēkavacanaṁ varṇitaṁ gaṇasyaiva dēvatātva-
miti smāritaṁ ēkavacanāntasyānutkarṣārthaṁ tat pāśabahuvacananyāyēnānutkarṣahētau
sambhavati ēkasya hētōḥ kēna hētunā ayaṁ sambhavati । abhidhānasādhutvē prayōgasādhutaivā
śrayituṁ na yuktam iti । pāśamantrē hi bahuvacanasya prayōgē sādhutā abhidhānasādhu-
tvā[t]sambhavati । agatikā gatiḥ । tēnābhidhānasādhutvapradarśanāt gaṇābhiprāyamēka
vacanaṁ varṇitaṁ, kiṁ prayōjanamityāha---<q>ūhē ca viśēṣōpapattiḥ prayōgasādhu-
tvapradarśanārthatvē bahiṣṭhadēvatāsu prāp‍nōti</q> । gaṇābhiprāyatvē'bhidhānasādhutvē sati
sa nēti ।</p>
<p><q>nanu dva‍yadhiṣṭhānāyā dēvatāyā ēkatvēpi vacanamanupapannaṁ bhavati</q> ।
pariharati---<q>nānupapannaṁ ēkēna hētunā samavētārthatvēna</q> । kutaḥ punassabhavētārthami-
tyāha---<q>dviṣṭhasyāpyadhiṣṭhānagataikyōpapattēḥ</q> ।</p>
<p>nanu ca yadyapyadhiṣṭhānagatadvitvaṁ samavētaṁ tathāpi kārakagaṁ na bhavati tatprakāśanē
mantrasyānarthakyaṁ ityatrāha---<q>samavētārthā</q>bhidhānē ca mantrasyārthavattōktā adhiṣṭhānamapi
smāritaṁ kārakaṁ smārayatyēvēti bhāvaḥ । tasmāddēvatāvaśādūhaḥ dvivacanāntasya adhiṣṭhāna-
bahutvē ēkatvē cōhaḥ ēkabahutvayōriti sthitam ।</p>
<lg><l>।। 13 ।। niyamō vā bahudēvatē vikāraḥ syāt ।। 41 ।।</l></lg>
<p><q>atraikavacanāntamantrasya nivr̥ttiṁ manyatē । ēkavacanāntatayā ūhēna
na tu pravartata ēva । kathaṁ manyatē</q> ? uttaraṁ---<q>dvitvē hi ēkavacanāntasyāyaṁ
prayōga iti bhrāmyatō bahuṣu apabhraṁśaḥ sādhvēkavacanamiti bahuṣvasādhutvā-
dūhō yuktaḥ</q> ।</p>
<p><q>nanu saṁsargidēvagaṇō dēvatētyuktam</q> । tēnātrāpi tadabhidhāyakamupapadyata
ēvaikavacanam । pariharati---<q>syāt dvitva ēva taditi manyatē</q> । asyārthaḥ
-dvitvē prayōgaḥ sthitaḥ saṁsargōktērityuktam । tēnātrāpi dvitvē vā saṁsargē vā tatraika-
vacanam na bahutva iti manyatē । tasmāta bahuṣvapabhraṁśa ēvēti । nivr̥ttiḥ bhramaḥ yathā
pāśāniti dvayōḥ ।</p>
﻿<pb n="297"/>
<p>rāddhāntamāha---<q>pravartēta vā ēkavacanāntamēva</q> । kuta ityaha---<q>saṁsargō hyatra
vivakṣitaḥ (na ca) dvayōḥ bahuṣu vā saḥ</q> saṁsargamātraṁ hyatrāviśiṣṭam । sarvō hi
saṁsarga ēka ēva । tēna tatra yuktamēkavacanam । abhidhānavipratipattau hi
prayōganiyamō bhavati । na punassampratipattāvapi adarśanamātrāt anyābhidhāyinō-
'nyatra punarabhidhānasampratipattiḥ yatraivābhidhāyakatvaṁ tatraiva prayōgaḥ tatra tadvidha ēvānyatra
prayōgadarśanamātrēṇa niyamaḥ । kuta ityaha---<q>adya jātāyāṁ gavi gōśabdasyā-
sādhutāprasaṅgāt</q> । na cāsādhutā tasmāt prakr̥tivadatrāpyēkavacanaṁ sādhu ।</p>
<lg><l>।। 14 ।। arthāntarē vikāraḥ syāddēvatāpr̥thaktvāt ēkābhi-
samavāyāt syāt ।। 43 ।।</l></lg>
<p>atra saṁsargamātrāviśēṣāt sādhutvaṁ manyatē pūrvapakṣavādī । adhiṣṭhānasaṁsargō vā
bhavatu, dēvatāsaṁsargō vā । sarvathā tāvat saṁsargasyaikatvādēkavacanaṁ sādhu iti ।</p>
<p><q>rāddhāntastu dēvatāsaṁsargaḥ [mantrārthaḥ] na saṁsargamātram</q> । aṅgatvāddēva-
tāgatasaṁsargō mantrārthaḥ na saṁsargamātram । tasyānaṅgatvāt । nanu anaṅgasyāpi samavēta-
tvādabhidhānaṁ yuktamityatrāha---<q>aṅgē hi samavētārthābhidhānaṁ mantrāṇāmuktam</q> । na
sambhavamātrēṇa । aṅgē hīti <quote>‘nimittātkarmayōgē’</quote> iti saptamī । tēnāyamarthaḥ-aṅgārtha-
maṅgaṁ pratyāyayituṁ samavētārthābhidhānaṁ mantraiḥ kriyatē । na punassambhavanmātrasaṁsargaḥ yāga-
bhēdāt bhinnēṣu yāgēṣu yā dēvatāḥ tāsāṁ saṁsargō na kvacit aṅgam । aṅgabhūtadēvatārūpa-
prakāśakaścaikavacanāntō mantraḥ । tasmāddēvatābahutvādasādhvēkavacanam । ata ūha
ēvēti siddham ।</p>
<p><q>nanu caivaṁ sati ākr̥tyadhikaraṇākṣēpaḥ prāp‍nōti । kriyāviśēṣāṇāṁ
cābhidhānadarśanāt na tāvanmantrārthatā siddha‍yati</q> । asyārthaḥ---tathā kriyā-
viśēṣaṇatayaivābhidhānaṁ darśitam । ēvaṁ ca darśayatā akr̥tyadhikaraṇamākṣiptaṁ bhavati ।
ākr̥tēḥ kriyāviśēṣaṇatvāsambhavāt anabhidhānaprasaṅgāt । samādhattē---<q>astyatra
viśēṣaḥ dēvatābhidhānatvē prātipadikasya siddha ēva ca nōpapattyarthaṁ saṁsargasya
dēvatātvāśrayaṇam</q> । tēna bhinnānāṁ yāgānāṁ yā ēva dēvatāḥ tāsāṁ saṁsargō na
﻿<pb n="298"/>
dēvatēti[na]man‍trasyābhidhēyaḥ । tadabhidhānē man‍trasyā[na]nvayaprasaṅgāt । tatra punarā-
kr̥tipratipattirēvānvayahētuḥ sāmānyarūpēṇānvayāvagamāditi tatraiva prapañcēnōktam ।
tasmānnāgr̥hītaviśēṣaṇēti vā itō vā ākr̥tyā samānāvēvānvitā kriyāyāṁ na saṁsarga
iti siddhaṁ dēvatābhidhānamasaṁsargābhidhānam । tasmānnākṣēpa ākr̥tyadhikaraṇasya ।</p>
<p><b>iti mahōpādhyāyaśālikanāthamiśrakr̥tāyāṁ
r̥juvimalāyāṁ pañ‍jikāyāṁ navamasya
tr̥tīyaḥ pādaḥ</b></p>
﻿<pb n="299"/>
<p><q>r̥juvimalāyāṁ</q></p>
<p><q>navamasyādhyāyasya caturthaḥ pādaḥ</q></p>
<lg><l>।। 1 ।। ṣaḍviṁśatirabhyāsēna paśugaṇē tatprakr̥titvādguṇasya pravibhakta-
tvādavikārē hi tāsāmakārts‍nyēnābhisambandhō vikārānna
samāsaḥ syādasaṁyōgācca sarvābhiḥ ।। 1 ।।</l></lg>
<p>atra pañcapakṣā upanyasyantē । pañcadhā mantrārthapratibhānāt । tatra paśupradhānō
mantrārtha ityēkaḥ pakṣaḥ । saṅkhyāpradhāna iti dvitīyaḥ । vaṅkrīpradhāna iti tr̥tīyaḥ ।
avivakṣita ēvētyaparaḥ, ṣaḍviṁśatisambandhitāparaḥ pañcamaḥ । asmiṁśca pañcamē pakṣē
ēvaṁ sati sambandhitōktā bhavati ṣaḍviṁśatiṣṣaḍviṁśatiranayōrēṣāṁ vaṅkraya iti ṣaḍviṁśati-
padē'bhyastē paśubhyāṁ paśubhi[rvā]pratyēkaṁ sambandhitā pratipāditā bhavati । vīpsā tu
vyāp‍tumicchā tēna dvirvacanadarśanāt ṣaḍviṁśatisaṅkhyaiva paśusambandhitayā pratipādayitu-
miṣṭēti gamyatē । yathā <quote>“puruṣaḥ puruṣō nidhanamupaiti”</quote> iti puruṣē ēkavacanōhaḥ
sthita iti pratīkānuvādō'yam ।</p>
<p>ṣaḍviṁśataya iti vacanōhēna saṅkhyāsvarūpasya gaṇanāvagamāt । saṅkhyā-
prādhānyē1 pratītikaraṇatvēnāviniyōgādavivakṣaiva prāp‍nōti mantrārthasyēti [a]vikārēṇaiva
prayōgaḥ । yēna hi mantrēṇa smr̥taṁ kriyatē[sa karaṇamantra] nayanakālatvādadhriguvacanasya
tēnākaraṇatvādarthasmaraṇē'viniyōgādavivakṣitārthamuccāraṇamadr̥ṣṭārthamityanūhaḥ । vaṅkrīprādhānyē
samasya vacanam । samasya vacanē hi vaṅkrīgaṇanā pratīyatē । tēna tāsāṁ prādhānyāvagatiḥ ।</p>
<p><q>kathaṁ punarviniyōgavaśāt svīkr̥tē mantrārthē pañcadhā pratibhāyāt</q> ।
yāvatā yatraiva viniyōgassa ēva mantrārthō yuktaḥ । uttaraṁ-<q>prakaraṇamātrēṇa viniyōga
mamanvānasya pañcadhā pratibhāti mantrārthaḥ</q> । prakaraṇamātrēṇaiva mantrasya viniyōgaḥ ।
na ca śrutyā, nāpi vākyēna, samākhyayā, sthānēna vā ।</p>
<p><q>nanu caitadayuktam---prakaraṇaviniyōjyatvē pañcadhā pratibhānaṁ uccāraṇa-
mātrēṇaivāṅgatāsiddhēravivakṣaiva nyāyyā । kvōpayujyantē'rthavikalpāḥ ?</q> pariharati
<note>1. nya-mā</note>
﻿<pb n="300"/>
---<q>satyamāha bhavān ācāryavānasi ! yadyapi prakaraṇaviniyōjyatā tathā
pyarthālōcanaṁ yuktamēva</q> । kadācidālōkyamānē mantrārthē kasmiṁścidarthē dr̥ṣṭārthatā
bhavatīti na liṁṅgaṁ prakaraṇēna viruddha‍yatē । prakaraṇasya sāmānyasambandhāpādakatvāt । 
liṅgasya ca viśēṣasambandhāpādakatvāt । liṅgēna ca dr̥ṣṭārthē sambhavati nādr̥ṣṭārthaṁ
[pra]tyarthi(nī)bhavitumarhati mantrapadārthālōcanēna liṅgāt kvacilliṅgaviniyōgō labhyō na
viniyōgādityanēkadhā mantrārthālōcanā, tatra paśuprādhānyē saṅkhyāprādhānyasambandhini
ca prādhānyē'nyānuṣṭhānē kiñcidadr̥ṣṭēnōpakr̥tam । yadi paśavaḥ pradhānaṁ yadi vā saṅkhyā
svarūpēṇa paśuviśiṣṭatayā vā pratipadyamānā pradhānaṁ tatprakāśanasyānupayōgitvāt
(a)dr̥ṣṭōpakāritā mantrārthasya na bhavatīti vaṅkrīyapradhānataivōpakāriṇī । <quote>‘tā anuṣṭhyō
cyāvayatāt’</quote> iti sakalōddhāraṇāvagamāt vaṅkrīḥ anuṣṭhya prayat‍nēna śamitāra ucyāvaya-
tēti । anēna sakalōddharaṇaṁ vaṅkrīṇāṁ pra(ā)tipadyatē । <q>anaṣṭhānaṁ</q> anuṣṭhayā
prayatnaḥ parasyāstr̥tīyāyā bhāvaḥ atassamasyamēva vacanaṁ nyāyyam । ētāvatīrvaṅkrī-
ruddharatēti pratipādayitum ।</p>
<p>nanu atrāpi yugapaduddharaṇāśaktēśca bahudhā vā'nupaklr̥ptamēva samasyavacanam ।
yadi hi tāḥ samasya yugapaduddhriyēran tadā samasyavacanamupa(vr̥ta)padyata iti sūktaṁ
samasyavacanamēva kāryamiti ।</p>
<lg><l>।। 2 ।। aśvasya catus‍triṁśat tasya vacanādvaiśēṣikam ।। 17 ।।</l></lg>
<p><q>atra pūrvapakṣaśaṅkā-kēvalapadapratiṣēdhabalēna । [na]catustriṁśaditi brūyāditi
kēvalaṁ catustriṁśatpadaṁ pratiṣidhyatē । <q>na vaiśēṣikamēvāsya vacanaṁ kartavyam ।
kathaṁ punarasmin pakṣē na vākyabhēdaḥ ? catustriṁśatpadapratiṣēdhāt ṣaḍviṁśati-
padavidhānācca vākyabhēdaḥ prāp‍nōti</q> । r̥k‌pratiṣēdhē tu cōdakaprāptamantrānu-
vādō'yam ṣaḍviṁśatirityēva brūyāditi । tēna[na]vākyabhēdaḥ । uttaraṁ---<q>irāpadava-
dbhaviṣyati ityabhiprāyaḥ</q> । asyārthaḥ-yathaivērāpadē vidhīyamānē vākyabhēdō na bhavati
tathā'trāpi nāsti ṣaḍviṁśatipadavidhānē prāpta ēva catustriṁśatpadābhāvō'nūdyatē ।</p>
<p><q>rāddhāntastu na kēvala[pada]pratiṣēdhō'yam । kutaḥ ? brūyāditi
śravaṇāt</q> । asyārthaḥ---prasaktasya hi pratiṣēdhō bhavati r̥caśca vacanaṁ prasaktam ।
na tu padamātrasya tasyārthapratipādakatvābhāvāt । tadāha - <q>na kēvalaṁ padavacanē</q>
﻿<pb n="301"/>
<q>arthapratipādanē vyāpriyētē</q> । vākyaṁ hi vacaḥ kāraṇamityuktam । tēna prasakta ēva
niṣidhyatē natu padamātram ।</p>
<p><q>nanu cērāpadavadbhaviṣyati padasyāpi pratiṣēdhaḥ</q> । pariharati-[na]<q>tathā'tra
sambhavaḥ</q> । kasmādityāha---<q>ṣaḍviṁśatirityēva pratīyāt ityuktē na catus‍triṁśatpada-
pratiṣēdhaṁ pratīmaḥ</q> । asyārthaḥ-na girāgirēti brūyādityanuvādō'yam । anuvādaśca
pramāṇāntarēṇa varṇyamānō na dōṣamāvahati । tēna yuktaṁ tatra padamātrōccāraṇānuvādaḥ ।
iha ṣaḍviṁśatipadē vihitēpi na catustriṁśatpadanivr̥ttiḥ prāptā tulyakāryatvābhāvāt---
<q>tatrāpi udgānapadasamabhivyāhārāt</q> । tatkāryānupravēśēna airaṁ kr̥tvōdgēyamiti udgānēna
gānāvayavēnērāpa[dasya]sambandhaḥ । tēnōdgānakārakaṁ girāpadaṁ nivartatē । iha punaḥ
vākyabhēdādr̥tē naikakāryāvagatiriti vaiṣamyam । tēna pratiṣēdhō yaktaḥ nānuvādaḥ ।
padapratiṣēdhō nāvagamyatē ।</p>
<p>yuktyantarāṇyāha---<q>vākyabhēdaścāyuktaḥ</q> ityuttarābhidhāyi । vaṅ‍‌kri(vi)<q>prati-
pattēścādr̥ṣṭārthatvaprasaṅgaḥ</q> । yāvatyaśca vaṅkrayaḥ tāvatīḥ anuṣṭhyāditi ṣaḍviṁśatiśabdō
na śaknōti । tasmādr̥ca ēva pratiṣēdha iti sthitam ।</p>
<lg><l>।। 3 ।। vaniṣṭhusannidhānādurūkēṇa vapābhidhānam ।। 22 ।।</l></lg>
<p><q>atrāpi viśēṣaviniyōgābhāvāt mantrārtha ēva dōṣō labhyata iti
tadarthō vikalpatē</q> । saiva dr̥ṣṭārthatvāśrayaṇa<q>hētuḥ gr̥ddhraṁ vapāṁ manyamānā vaniṣṭhuṁ
mārāviṣṭētyucyamānē'dr̥ṣṭārthatā mantrasya</q> । ulūkavacanē hi adr̥ṣṭārthatā । vapōddharaṇa-
kālē viruddhatā ca vaniṣṭhōḥ lipitulyatvāt । yadyulūkaṁ dhyātvā vaniṣṭhurlēvitavyētyu-
cyatē tadā'dr̥ṣṭārthatā । atha ulūkasadr̥śō vaniṣ‍ṭhurna lavitavya ityucyatē tadā
viruddhārthatvādvaniṣṭhōḥ lavitavyatvāt । tasmātpadabhēdamātra ēva nyāyaḥ । urupadaṁ vistīrṇa-
vacanaṁ kapadaṁ ca samudāyalakṣaṇayā bhēdōvacanaṁ kaśaśabdōpasthāpanamukhēna bhēdasvivapā-
lakṣaṇā । padabhēdē ca samāsō bhavatu mā vā na kaścitprayōjanē viśēṣa iti । nirṇaya-
hētvabhāvādanirṇaya iti । yadi punaḥ svarādibhiḥ kaścidviśēṣārthō'virōdhēna sa āśraya-
ṇīya ēva । tadabhāvē punaḥna kiñcidvaiyarthyam । icchātō niyamaḥ । tathā cōbhayaṁ pradarśitaṁ
bhāṣyakārēṇa ।</p>
<lg><l>।। 4 ।। praśasāsyabhidhānam ।। 23 ।।</l></lg>
﻿<pb n="302"/>
<p><q>atrāpi saiva vārtā mantrālōcanēna nirṇīyata iti</q> । pūrvasmin yā vārtā
saivātrāpi prayōgakalpikā bhavatu 1prayōgakalpanābhayāttu pūrvōtthitā nirasyatē । asivā-
cakatvē hi asinā bāhūddhāraṇaprayōgaḥ kalpayitavyaḥ nānyathā samavētārthaprakāśana-
mupapadyatē । na ca prayōgāntaraṁ kalpayiṁtu śakyatē svadhitisādhanasya prayōgasya klr̥ptatvāt ।
nanu ca prāśastyē bāhvōrvākyēnābhidhīyamānē sūktabhāktvēna tayōḥ dēvatātvaṁ prāpnōti ।
atrāha <q>prāśastyaṁ na punarbāhvōrdēvatātvaṁ prakalpayati । kr̥tsnōddharaṇatayāpyupapattēḥ</q>
kr̥tsna ud‌dhriyatē na sakr̥t svōddhāraṇō mantraḥ tasya bhāvastattā । yadyapi mantrārthōpapa-
ttērna dēvatāpādakatvaṁ sambhavācca kr̥tsnayōrbāhvōḥ praśastatāyāḥ ayamēvārthatō nyāyaḥ । kathaṁ
punarasyabhidhānapakṣē ūhō bhāṣyakārēṇōcyatē । ucyatē । māntravarṇikādupapannam । māntra-
varṇikō'siḥ । tēnaikasmin‍nasau praśasētyēkavacanāntaṁ dvayōḥ bahuṣu ca dvivacanāntaṁ bahu-
vacanāntaṁ ca ।</p>
<lg><l>।। 5 ।। śyēnaśalākaśyapakavaṣasrēkaparṇēṣvākr̥tivacanaṁ
prasiddhasannidhānāt ।। 25 ।।</l></lg>
<p>atrāpi dr̥ṣṭārthē sambhavati nādr̥ṣṭārthaṁkalpanā pratyarthinī yuktēti kr̥ts‍nōddhāraṇa-
taiva2nyā[yyā]śyēnākr̥tiḥ 1asya vakṣō yathā bhavati tathā kurutēti mantrārthō bhavēt ।
kr̥ts‍nōddharaṇārthatayā dr̥ṣṭārthatā bhavati । kr̥ts‍nōddhāraṇē hi tathārūpatā vakṣasaḥ । nanu
kr̥ts‍nōddhāraṇē kathaṁ dr̥ṣṭārthatētyata āha---<q>anyatra nyūnāvadānaprāptēḥ</q> । hōmārthaṁ hi
yadavadānaṁ kr̥ts‍nōddhāraṇē sati anyūnēbhyō bhavati । nanu[mā]bhūdanyūnāvadānākāṅkṣē-
tyatrāha---<q>atrābhidhānācca2 avadānaśrutēḥ śyēnādiśabdānāmubhayatra[prayōgō]
na sambhavati</q> । ākāramātrōpalakṣaṇamitarasmin pakṣē yataḥ । <q><quote>“pakṣōktaṁ
prayōjanaṁ”</quote> ityuktaṁ bhāṣyē । viśasanē ca tatprayōjanaṁ kathitaṁ, nōhē</q> ।
ūhē ca kathayitumucitam, anyathā lakṣaṇāsaṅgatēriti paricōdanā । parihārastu
<q>ayamabhiprāyaḥ īdr̥śārthē yathābhidhānamupapadyatē</q> । tathā (tā)ēvaṁ cōditānyū-
nākārēṇādhrigurupavarṇitō bhavati sarvasyādhrigumantrasyāvaiguṇyaṁ bhavati kr̥ts‍nōddhāraṇa-
paratvāt ।</p>
<note>1. prayōgakalpikāmavatu-mā</note>
<note>2. nyāyāditi ।</note>
﻿<pb n="303"/>
<lg><l>।। 6 ।। prāsaṅgikē prāyaścittaṁ na vidyatē parārthatvāt
tadarthē hi vidhīyatē ।। 28 ।।</l></lg>
<p><q>nanu cēyamadhikāracintā । tasyāḥ kaḥ prasaṅga ūhalakṣaṇē ?</q> pariharati
---<q>kāryatastvadhikāranirṇayō nōpadēśa[ta]itīhaiva cintyatē</q> । yadā jyōti-
ṣmatyā agnirēva kāryaṁ tadā agnihōtrārthamuddha‍r̥tāgnyudvānavata ēvādhikāraḥ । yadā tu
naimittikamidaṁ karmānuṣṭhānaṁ tadā prāsaṅgikō'gnyudvānavatō'pyadhikāraḥ । tēna kāryata
ēvādhikāranirṇayō nōpadēśāditi kāryacintāyāmūhacintā । <q>pūrvapakṣavādī ārtya-
dhikaraṇanyāyaṁ manvāna aidamarthyamuddharaṇēna vivakṣitamiti pūrvapakṣitavān</q> ।
yathā ārtyadhikaraṇa ubhayatvamavivakṣitaṁ tathēhāpyaidamarthyamudvānasyāvivakṣitam । tēna
prāsaṅgikōdvānēpi naimittikamēvēti pūrvapakṣitam ।</p>
<p><q>rāddhāntastu kāryayōgō'nyathā'gnihōtrē na syāta yadyaidamarthyaṁ
nādriyatē</q> । asyārthaḥ-udvātāgninirmittaṁ nōdvānamātraṁ udvātāgnēśca puruṣasyāgnisamā-
dhānamēva kāryam । tatra yadi prāsaṅgikēpi agnāvudvātē prāyaścittaṁ syāt tadā tasyāgni-
hōtrāsambandhātagnihōtrasambandhō jyōtiṣmatyā na syāt tasmādagnihōtrārthamuddha‍r̥tāgnyudvāna
ēva ca tatra naimittikamiti ।</p>
<p>nanvadhikāriṇō viśēṣaṇamavivakṣitamityuktamārtyadhikaraṇē ityata āha---
<q>viśēṣaṇāvivakṣā ca upadēśa uktō na kāryē</q> । tasmādvaiṣamyamārtyadhikaraṇēna ।
vākyabhēdādavivakṣitatōktā । kāryataścātrānupravēśaḥ । atō vākyabhēdō nāsti । atō'-
nyārthē(vyābhā)prāyaścittam । nanvagnērudvānaṁ nimittaṁ nōdvānavānityatrāha-<q>agniviśiṣṭō-
dvānanimittatā</q> yathānirastā tathā pradarśitaṁ bhāṣyē yasyāgnirudvāta iti śravaṇādagnirēva-
nimittamiti । tasmādudvānaparītō'gnirnimittamiti sthitē yuktō rāddhānta iti sthitam ।</p>
<lg><l>।। 7 ।। dhāraṇē ca parārthatvāt ।। 29 ।।</l></lg>
<p>pūrvōktaṁ sarvamupapadyatē nimittatayā[prō]ktam । tādr̥śaṁ nāsti । kuta ityāha---
<q>kr̥tārthasya hyatra</q> dhāraṇaṁ <q>akr̥tārthaṁ ca nimittamityuktam</q> । akr̥tārthasya samādhāna-
mapēkṣitam apēkṣitārthasamādhānārthamidam । (a)kr̥tārthaścāgniratra yadarthamasau uddha‍r̥taḥ
dhāryatē tadanuṣṭhitamēva । ataḥ parārthavadatrāstu । parisamūhanaparihārastūktaḥ prayōgā-
ṅgatvēna । prayōgaḥ parisamūhanādīnāmaṅgatvāt ।</p>
﻿<pb n="304"/>
<lg><l>।। 8 ।। na tūtpannē cōdanā'prāptakālatvāt ।। 31 ।।</l></lg>
<p><q>kālō'ṅgaṁ, na cāṅgābhāvē pradhānaśās‍trārthānyatvaṁ tasmānnāṅgāntara-
nivr̥ttiḥ</q> । asyārthaḥ - yadyapi darśārthōddharaṇē agnihōtrārthōddharaṇakālō na labhyatē
tathāpi mantraḥ prayōktumucita ēva । aṅgābhāvēpi pradhānānuṣṭhānadarśanāt āgnēyavat
yathā vrīhyabhāvēpi āgnēyaśāstrārthō na vidyata[lupyata]iti tadanuṣṭhānaṁ tathēhāpi yuktam ।</p>
<p><q>rāddhāntastu satyamaṅga(ka)lōpastathāpi nimittēna tulyam</q> । kuta
ityāha---<q>kālē hi sati karma cōdyatē na punaḥ karmaṇi sati kālaḥ</q> upādānā-
śaktēḥ । tēna tadabhāvē adhikārābhāvānnēdamagnihōtrārthamēva ।</p>
<lg><l>।। 9 ।। pradānadarśanaṁ śrapaṇē taddharmabhōjanārthatvāt saṁsargācca
madhūdakavat ।। 32 ।।</l></lg>
<p><q>payō na pākārthamiti</q> । atra punarbhēdē[rvēdē]śabdapramāṇakā vayaṁ śabdataśca
vākyārthatāṁ payasō vidmaḥ na dhātvarthatām । carurāditya iti ādityasambandhaścarōra-
vagamyatē na payasaḥ, tasya ca pākārthataiva yuktā । na ca pakvā āmāśśakyatē
vak‍tuṁ yēna śabdō vihanyēta । bhōjanārthasyāpi(stā)pākasādhakatvasya lōkē darśanāt ।
athāpi nāntarīyakyapi pākāsiddhirna syāt sāmānyatō dr̥ṣṭaṁ ca vēdē na kramata iti tatra
tatrōktaṁ niyōgārthastvananyaḥ ।</p>
<lg><l>।। 10 ।। abhyudayē dōhāpanayaḥ svadharmā syāt pravr̥ttatvāt ।। 41 ।।</l></lg>
<lg><l>।। 11 ।। apanayō vā'rthāntarē vidhānāccarupayōvat ।। 46 ।।</l></lg>
<p>śr̥taśabdaśravaṇāt prāyaṇīyēna vaiṣamyam śrutisāmānyatvaṁ manyatē pūrvapakṣavādī ।
śrapaṇaṁ hi havissaṁskāraḥ pratipannaḥ taddarśanāt । payasō haviṣṭvaṁ manyamānaḥ prāyaṇīya-
payasā vaiṣamyaṁ manyatē pūrvapakṣavādī । abhyudayēṣṭitulyatvācca vākyānām ।</p>
<p>rāddhāntastu nāsati pradēyārthatvē saptamyarthō'pahnōtuṁ śakyatē iti yathāśrata ēva
vākyārthaḥ abhyudayēṣṭau pūrvāvagatatvāt pradēyatāyāssaptamyarthāpahnavaḥ kr̥taḥ । iha tu tada-
bhāvānna yuktaḥ । [śr̥ta] śabdō'pi lakṣaṇayāpyanvita ēva saptamyarthaḥ payōmātra-
lakṣaṇataḥ śabda sa hi payasi haviḥ śravaṇānna[bha]vati । vr̥tta ityarthaḥ ।</p>
﻿<pb n="305"/>
<lg><l>।। 12 ।। śrayaṇānāṁ tvapūrvatvāt pradānārthē vidhānaṁ syāt ।। 45 ।।</l></lg>
<p>payasā maitrāvaruṇaṁ śrīṇātīti dr̥ṣṭārthālābhēna pūrvapakṣavādī pradēyārthatāṁ
payaśśabdasya manyatē । avarudhyaḥ tr̥tīyāntasyāpi dēvatāsambandhaḥ । saptamyantasyēva
payasaḥ prāyaṇīyē ।</p>
<p>rāddhānastu na brūmastr̥tīyayā dēvatātvasyāvaruddhatayā dēyatvēna na sambadhyata
iti । kintu nityadēyasambaddhēna sōmēna saṁyōgaśravaṇāt tadarthataivāvasīyatē । maitrā-
varuṇaṁ gr̥hṇātītyētaccōdanānusārēṇa sōmamātrasyaiva dēvatāsambandhaḥ pratīyatē । sa pratīta-
dēvatāsambaddhaḥ sōmaḥ śrayaṇārthamihānūdyatē tēna sōmārthaṁ payō na pradānārtham । kutaḥ ?
śrutyantarē hi dēyadravyōpalakṣaṇāyaiva dēvatārītirvidhīyēta । yō vā dīyatē vidhēyāntarasya
saṁyōgāt ta[sya] vidhānē cāvaśyōpalakṣaṇīyatvāt । dvi....śē hi śēṣisamarpakaṁ
maitrāvaruṇapadam । tasmāt sōmasya dvitīyāsaṁyōgāt sōmārthataiva payasa iti nyāyyam ।
<q>śēṣamuk‍tam</q> ।</p>
<lg><l>।। 13 ।। paryagnikr̥tānāmutsargē tādarthyamupadhānavat ।। 51 ।।</l></lg>
<p><q>kathaṁ punaratra pūrvapakṣō dēvatāśravaṇē śakyatē vak‍tum</q> । īśānāya parasvata
ālabhata iti dēvatāśravaṇādyāgaḥ vidhinaivādhigamyatē । kathaṁ pūrvapakṣāśaṅkā ?
<q>dēvatāśravaṇasya ca samādhilēśaṁ kaṁ punarasau</q> [manyatē ?] uttaraṁ --- <q>tyāgādr̥tē
nānyadvidhātuṁ śakyata iti । rāddhāntē rāddhāntasthāpanamadhyē bhāṣyakārēṇa
śaṅkitavyō vikalpō draṣṭavyaḥ</q> । asyārthaḥ - tān paryagnikr̥tānutsr̥jatītyatra tyāga
ēva vidhēyaḥ paryagnikaraṇaviśiṣṭaḥ vidhēyāntarasyāsambhavāt । yadi hi īśānāya para-
svata ālabhata ityanēna yāgō vidhīyatē tān paryagnikr̥tānutsr̥jatītyatra na kiñcidvidhēyaṁ
gamyatē । paryagnikaraṇasya cōdakaprāptatvāditi bhāṣyakārēṇōktam । tasmādīśānāyēti
śabdamuccāryālambhaḥ kartavya iti vidhīyatē । tadāha---<q>dēvatāśravaṇaṁ punaḥ svarūpā-
nvayi bhaviṣyati mantravadityabhiprāyaḥ ।</p>
<p><q>ēvaṁ prāptē'bhidhīyatē---yāgavidhirēvāyam । kutaḥ ? na hi arthānvayē
sambhavati svarūpānvayaśśakyatē vak‍tum</q> । nanu ca śabdē kāryasyāsambhavāt arthē
sampratyayō yuktaḥ । tatrārthē kāryaṁ vijñāyatē । iha tu śabdō'stīti tatraiva kāryaṁ
bhavituṁ yuktam ।</p>
﻿<pb n="306"/>
<p>rāddhāntavādī vadati-kēna vōktaṁ yatra śabdē sampratyayō'sti tatra na yuktamiti
kintviha śabda ēva sampratyayō nāsti । na hyarthāvivakṣāyāṁ pramāṇaṁ śakyatē'vagantum ।
yatrōtsargamr̥tē vidhānaṁ na sambhavati tatra tatra darśitaḥ sambhavaḥ tadantāṅgarītividhānēna ।
<q>śēṣaṁ sanidarśanamuktam</q> ।</p>
<lg><l>।। 14 ।। ājyasaṁsthāpratinidhiḥ syāt dravyōtsargāt ।। 56 ।।</l></lg>
<p>spaṣṭē'pi tadanēnōtsargavidhānē śēṣasaṁsthāpanaśabdāt bhrāntirupajāyatē tadantaṁ
karma na bhavatīti । tataśca pakṣadvayasambhavāt tasyā bhrāntērapanayāyēdamadhikaraṇamārabhyatē ।
na caivamapi sandēha ēva yuktaḥ । kathaṁ pūrvapakṣādhyavasānamityatrāha---<q>pūrvapakṣō hi
śēṣasaṁsthāna [śravaṇāt]</q> ētadvalēna tadantāṅgarītividhānamēva na sambhavati iti
kalpanīyā ।</p>
<p>rāddhāntastu parisamāpanīyamēvaitadityuktvā punastacchēṣābhidhānaṁ viruddha‍yatē ।
tēna śēṣābhidhānē gauṇasamanvayaḥ । na ca parisamāptiḥ asamāptāvapi śakyatē
vak‍tum । śabdābhidhēyasya pakṣāntarē'pyavyāghātāt । pūrvapakṣyāha---<q>yuktaṁ saṁsthānaṁ
karmāntarapakṣē । śēṣaśabdastu kathaṁ ?</q> rāddhāntyāha---<q>nanu sādr̥śyādēvētyuktaṁ
bhāṣyē śēṣavacchēṣa ityarthēna</q> । pūrvapakṣyāha---<q>satyamuktaṁ bhāṣyē tadayuktamabhi-
hitam । śēṣaśabdaśrutibhānāt</q> । ēkagranthēnāha---<q>utsargē vā kaḥ pakṣapātaḥ</q> ।
sa ēva kimityanyathā varṇitaḥ iti bhāvaḥ । rāddhāntī uttaramāha---<q>ayamasti pakṣa-
pātaḥ pūrvōktāpēkṣōnyaḥ śēṣaśabdaḥ</q> । na punaḥ pūrvōktaṁ śēṣamapēkṣatē । śēṣō hyavayavaḥ
pūrvamavayavinamapēkṣatē na punaḥ pūrvōktaṁ śēṣam । tasmānnirapēkṣatvāt utsargaḥ śrautaḥ ।
tadapēkṣayā tu śēṣaśabdō gauṇa iti nyāyyam । <q>sanidarśanaṁ śēṣamuktam</q> ।</p>
<p><q>।। iti mahōpādhyāyaśālikanāthamiśrakr̥tau
pañ‍cikāyāṁ navamasya caturthaḥ pādaḥ ।।</q></p>
﻿<pb n="307"/>
<p><q>r̥juvimalāyāṁ</q></p>
<p><q>daśamādhyāyasya prathamaḥ pādaḥ</q></p>
<lg><l>।। 1 ।। vidhēḥ prakaraṇāntarē'tidēśātsarvakarma syāt ।। 1 ।।</l></lg>
<p><q>nanu ca bādhē satyūhēna bhavitavyam</q> । anēna bhāṣyōktamūhabādhalakṣaṇayō-
rhētuhētumadbhāvamākṣipati । yadi hi ūhē sati bādhaḥ syāt tarhi ūhasya bādhaṁ prati
hētutā syāt viparītaṁ tu vidyatē bādhē satyūhēna bhavitavyam ।</p>
<p>pr̥cchati---<q>ka ēvamāha</q> - uttaraṁ---<q>ēvaṁ hyupalabhyatē । nivr̥ttē'gniśabdē
sūryapadaprakṣēpaḥ</q> । agnipadasthānē sūryapadaprakṣēpō yaḥ sō'gniśabdasyānivr̥ttau nōpapadyatē ।
tasmādagniśabdabādhē satyūhō bhavatītyupalabhyatē । samādhātā āha-<q>upalabdhiścēt
sāmni saṁskārē vā kimupalabhyatē kasya nivr̥ttau kasya prakṣēpaḥ</q> ? sāmni
saṁskārē ca kasyacidvādhō na dr̥śyatē । tēna sāmasaṁskārōhastāvata bādhahētukō na
bhavati । atō bibhīṣikāmātramēva bādhapūrvaka ūha iti ।</p>
<p>ākṣēptāramāśaṅkyati---<q>mantrē kathamiti cēt</q> । parihāramāha---<q>tatrāpi
prakr̥tivadabhidhānaṁ kuryāt ityanēna hētunā yaḥ sūryapadaprakṣēpaḥ sō'gniśabdasya
nivr̥ttiṁ nāpēkṣatē</q> । kasmādityāha---<q>abhidhānasampattyarthō hi[sūryapada]prakṣēpaḥ
nāgniśabdābhāvanimittakaḥ</q> । asyārthaḥ-yathā prakr̥tau mantrēṇābhidhānaṁ kr̥taṁ vikr̥tāvapi
tathaiva kartavyamityēvamarthaṁ sūryapadaprakṣēpaḥ । nahi sūryapadamantarēṇa prakr̥tivadabhidhānaṁ
sampadyatē । prakr̥tau pradhānadēvatābhidhānaṁ mantrēṇa kr̥tam । vikr̥tau sūryaḥ pradhānadēvatā,
nāsau sūryapadamantarēṇa śakyatē bōdhayituṁ ityēvaṁ sūryapadaprakṣēpō mantrē na punaragniśabdā-
bhāvanimittakaḥ tasya prakṣēpaḥ । yadi hi agniśabdābhavanimittakaḥ syāt tadā bādha-
hētuka ūhō bhavēt na caitadēvam । tasmānna viparītō hētuhētumadbhāvaḥ । <q>yadyēvaṁ
bādhō'pi tarhi nōhanimittakaḥ tathābhidhāna1nirvr̥ttyarthaḥ 2prakṣēpaḥ । tathā
sauryē karmaṇyag‍nēranabhidhēyatvādagniśabdasya nivr̥ttiḥ na punarūhahētukō bādhaḥ</q>
<note<1. R sampattyarthaḥ</note>
<note>2. A prakṣēpāt</note>
﻿<pb n="308"/>
uttaraṁ---<q>mā bhūdūhapūrvakō bādhaḥ kā nō bādhā?</q> na kiñcidasmākaṁ bādhyata ityabhi-
prāyaḥ । ākṣēptā---<q>kastarhi lakṣaṇasambandhaḥ yadi hētuhētumadbhāvō nāsti</q> ।
samādhātā āha---<q>kāryēṇōhaḥ prāptaḥ kāryaśūnyamabhidhānaṁ kimanuṣṭhātavyaṁ nēti
bhavati sambandhaḥ</q> ।</p>
<p>asyārthaḥ---yatprakr̥tau padārthānāṁ kāryaṁ vikr̥tāvapi tadēva kāryamiti kāryēṇa
haviḥ prakr̥tidravyēṇa saṁskāryēṇa haviḥ prakr̥tibhūtēṣu kr̥ṣṇalēṣvēvāvaghātasyōhaprayōjanaḥ
prāptaḥ । idānīṁ kr̥ṣṇalasaṁskāratvēnāvaghātasya prayōgē niścitē kartavyō'vaghātaḥ kārya-
haviśśūnyō bhavati । tuṣavimōcanakāryābhāvat ataścintā bhavati kiṁ kāryaśūnyasyā-
vaghātasyānuṣṭhānaṁ kriyatāṁ nēti । tatra dvārābhāvat ananuṣṭhānamavaghātasyēti bādhō
bhavati । ēṣa ūhalakṣaṇabādhalakṣaṇayōḥ sambandhaḥ । ētaduktaṁ bhavati - dvāralōpanibandhanō
bādhaḥ tēna sākṣādūhasya hētubhāvō nāsti, kintu kr̥ṣṇalasāṁkaratvēnāvaghātasya prayōgaḥ
kartavya ityūhē niścitē sati kr̥ṣṇalē tuṣakaṇavimōcanakāryābhāvādavaghātasya dvāralōpa-
niścayaḥ । tataśca bādha iti bādhahētubhūtadvāralōpaniścayahētutvādastyūhasya bādhaṁ prati
hētubhāva iti । tathā ca svayamēva sūtrakāraḥ āgrayaṇē prākr̥tānvāhāryasthānapatitayō-
rvāsōvatsayōḥ anvāhāryadharmōhaṁ darśayitvā dvārābhāvēna pākasya bādhaṁ darśayiṣyati ।
<q>bhavanti cātra ś‍lōkāḥ</q> ।</p>
<lg><l>vikr̥tyapūrvatādarthyē kratuśēṣatvasīmani ।</l>
<l>prākr̥tānāṁ padārthānāmatidēśātmakē sthitē ।।</l></lg>
<lg><l>prākr̥tasthānapatitavastvantaracikīrṣayā ।</l>
<l>prayōgē viditē dvāralōpaḥ śakyaviściyaḥ ।।</l></lg>
<lg><l>dvāralōpanimittaśca bādhō'tō hētusiddhayē ।</l>
<l>ūhāpēkṣēti sambandhō vyakta ēvōhabādhōḥ ।।</l></lg>
<p>bādhō nāmēti bhāṣyamarthatō'nubhāṣya ākṣipati---<q>bādhō nāmētyuktvā yanni-
ś‍citaṁ kāryavijñānaṁ tasya kāraṇāntarēṇa</q> mithyābhāvō bādha iti bādhasvarūpamupa-
varṇitam । taccēdaṁ vipratiṣiddhaṁ pramāṇavidō manyantē । na hi niścitajñānaṁ mithyā
bhavati । mithyābhāvō'pi jñānasyārthaśūnyatvam । na ca yadvijñānaṁ niścitaṁ tadartha-
śūnyaṁ bhavati । vijñānasya svamahimnaivārthōpasthāpakatvāt । viśēṣēṇa tu mīmāṁsakānāṁ
﻿<pb n="309"/>
matē na hi vijñānaṁ mithyā bhavati yēṣāmagrahaṇanibandhanamēva mithyātvam । mīmāṁsakā
hi bhēdāgrahaṇarūpatayā vijñānasya mithyābhāvaṁ vadanti, na jñānarūpatayā । vivēkā-
grahaṇāddhi smr̥tijñānaṁ pratyakṣavyavahārapravartakatayā puruṣaṁ vyavahārē visaṁvādamāpādayat
vijñānaṁ mithyābhūtamityucyatē । tēnāgrahaṇanibandhanamēva mithyātvam ।</p>
<p>yēṣāmapi mīmāṁsakaikadēśināṁ khyātirēva viparītā jñānamēvāyathābhūtaṁ tē'pi naiva
niścitatvaṁ viparītatvē hēturiti bruvatē । tēṣāmapi śuktikāsvarūpaniścayō na rajatatva-
grahaṇē hētuḥ kintu śuktikāsvarūpāniścaya ēva । tadētadāha---<q>tēṣāmapi ajñāna-
vāsanā viparītatvē hētuḥ</q> । ajñānēna vāsanā saṁskārō'jñānavāsanā । śuktikā-
svarūpājñānēna saṁskr̥tasya rajatavijñānaṁ bhavati ।</p>
<p>yuktaṁ 1cājñānasyaiva mithyātvaṁ, tasyaiva jñānēnāpanīyamānasya bādhyatvāt । jñānaṁ
tu na jñānēnāpanētuṁ 2śakyatē । tēna bādhakābhāvānna jñānaṁ mithyēti yuktam । tadāha
---<q>jñānēna cā'jñānaṁ vivartyata iti ajñānasyaiva yuktō mithyābhāvaḥ । atō
niścitaṁ jñānaṁ mithyēti vipratiṣiddham</q> । kiñca prāmāṇyē ca suparitiścitatvamēva
hētutvēna pramāṇalakṣaṇē svayamuditam । <quote>“jāgratō buddhiḥ supariniścitā kathaṁ viparya-
siṣyatī”</quote>ti । <q>tēna yadvijñānaṁ niś‍citaṁ tanmithyētyabhidhīyamānē svavacana</q>-
virōdhaḥ । tasmāt kathamidamēvaṁsvabhāvaṁ bādhaṁ vadatō bhāṣyamunnēyamityāpa, saṁhāraḥ ।</p>
<p>samādhātā āha---<q>atrōcyatē । kathamidaṁ pramāṇavidō manyantē ।
niś‍citaṁ mithyā cēti vipratiṣiddhamiti</q> । nēdaṁ vipratiṣiddhamiti bhāvaḥ । kutaḥ
ityāha---<q>śabdō'pi naḥ pramāṇamityuktam</q> । tathāpi kimityāha---<q>tasya ca
śabdasya prāmāṇyaṁ yairmīṁmāṁsakaiḥ viditaṁ na tē'nyathā vadanti</q> । yasmācchabdēna
niścitasyaivēdaṁ mithyātvam । tēna niścitaṁ mithyētyēva yuktam । <q>kathaṁ śabdēna
niś‍citaṁ</q> ? uttaraṁ---<q>prakr̥tau hi kathaṁ kartavyamityasyāmākāṅkṣāyāṁ itthaṁ
kartavyamityupadēśēna itikartavyatā samarpitā । yathā'nayā bhavati tathēttha-
miti kalpyatē</q> । asyārthaḥ---prakr̥tau niyōgē kāryabhūtē pratītē kathaṁ kartavyamiti
karaṇōpakārākāṅkṣāyāṁ upadēśēnētikartavyatā padārthasya saṁhatiḥ samarpitā । tataśca tāṁ
<note>1. R caiva</note>
<note>2. R apahnō tuṁ</note>
﻿<pb n="310"/>
gr̥hītvaivamupakāraḥ kalpyatē - yathā yēna prakārēṇa anayā padārthasaṁhatyōpakārōbhavati ।
tathā tēna dvārēṇētthamiti kalpyatē । klr̥ptē 1cētthaṁbhāvē karaṇōpakārē tadvaditi vikr̥tā-
vatidēśaḥ prakr̥tivadvikr̥tiḥ kartavyēti karaṇōpakārasya padārthasaṁhatēścātidēśaḥ । tathāpi
kimityāha---<q>na cāprāptau tadvaditi śakyatē vak‍tum</q> । yadyupakārasya padārthasaṁhatēśca
vikr̥tyapūrvaṁ pratyaidamarthyēnāprāptiḥ syāt tadā prakr̥tivadvikr̥tiḥ kartavyēti vaktuṁ na
śakyatē । tasmāt vikr̥tyapūrvaṁ prati prāptirasti sōpakārāyāḥ padārthasaṁhatēḥ ।
tasmāt prākr̥taṁ padārthajātaṁ vikr̥tyapūrvē prāptamaṅgatvēna sambaddhamityarthaḥ । yacca prāptaṁ
tanniścitam । tēna niścitatvaṁ prasiddham । aniścitatvaṁ prasādhya mithyātvamidānīmāha
---<q>yasya tu tathā yēna prakārēṇa prākr̥tēna dvāraviśēṣēṇētthaṁbhāvaḥ karaṇōpakārō
na sambhavati tad‍dvārābhāvēnākartavyatayā mithyētyavagamyatē</q> । kathaṁ dvārābhāvē
karaṇōpakārāsambhava ityātrāha---<q>prakr̥tāvapi ca dvāranibandhana ēva itthaṁbhāvaḥ na
tādarthyataḥ</q> । caśabdō yasmādarthē । yasmāt prakr̥tāvapi dvāranibandhana ēva karaṇōpa-
kāraḥ na tu tādarthyamātranibandhanaḥ prakr̥tivacca vikr̥tāvapyupakāraḥ tasmāt dvārabādhē
karaṇōpakārāsambhavaḥ । karaṇōpakārāsambhavē cākiñcitkaratvādananuṣṭhānam । yadi
dvārabādhēna karaṇōpakāraṁ na janayati kathaṁ tarhi vikr̥tau tasya niścaya ityāha---
<q>tādarthyē(nā)cāyaṁ niścayaḥ</q> uktaḥ <q>yāvaduktaṁ tāvati śabdasya prāmāṇyāt</q> ।</p>
<p>asyārthaḥ---yadyapi 2dvārabādhēna karaṇōpakāraṁ na janayati tathāpi vikr̥tyapūrvaṁ
prati tasyaidamarthyaṁ śēṣatvaṁ niścitam । tēna śābdō niścayō'sti । aidamarthyamātrē
śabdasya prāmāṇyāt । dvāraṁ punaḥ pramāṇāntarasiddhamēva tuṣakaṇavimōcanādikamavaghātā-
dīnām । śābda ca pramāṇamaṅgīkr̥tyāyaṁ niścaya uktaḥ । yatō dvāraṁ pramāṇāntaravēdyamata
idamuktaṁ kāraṇāntarēṇa mithyēti kalpyata iti । kāraṇāntaraśabdaṁ vivr̥ṇōti---<q>pramāṇā-
ntarabaśēnētyarthaḥ</q> । ayamāśayaḥ---śābdēna pramāṇāntarēṇa tādarthyaṁ niścitaṁ pramāṇā-
ntarēṇadvārābhāvēna karaṇōpakārajanakatayā mithyēti parikalpyatē । anupakārakasyā-
tādarthyāt iti niścitaṁ mithyēti parika(lpitaṁ)lpyata iti siddham । kathaṁ punaḥ
pramāṇāntaravaśēna śābdasya tādarthyasya mithyātvaṁ? śābdajñānēna gr̥hītaṁ tādarthyaṁ satya-
bhūtamēva na tasya mithyātvaṁ śakyatē vak‍tum । yadyapi tadānīmupakāraṁ dvārābhāvēna sa
<note>1. R kalpitē</note>
<note>2. A dvārābhāvēna</note>
﻿<pb n="311"/>
padārthō na janayati, tathāpi prākr̥tatvādupakārasya bhavatyēvāsau tajjanyaḥ, prakr̥tau tēna
tasya janyamānatvāt । tēnā(ā)tajjanyōpakārasambandhō vikr̥tyapūrvasya । tasmātprākr̥tasya
padārthasya luptadvārasyāpi avihatamēva tādarthyam । <q>kathaṁ punaḥ pramāṇantaravaśēna
śābdasya mithyātvaṁ ?</q> uttaraṁ-<q>yata ēva mithyātvaṁ nāsti ata ēva kāraṇā-
ntarēṇa mithyātvaṁ na svata ityuktam ।</q> kāraṇāntarēṇa dvāra(ā)niścayāt ।
tadabhāvē tadānīṁ karaṇōpakārājanakatvāt tādarthē satyapi atādarthyasādhāraṇīṁ karaṇōpa-
kārājanakatāṁ pratiyatō'nyatra dr̥ṣṭyā tādarthyasmaraṇamupajāyatē tēna luptadvāraṁ atadartha-
miti manyatē । tēna pramāṇāntarēṇa dvārasya grāhyatvāt tadabhāvē'tādarthyajñānamiva bhavati
na punaḥ śābdēnaiva jñānēnātādarthyamavagamyatē tadēva spaṣṭayati---<q>parōpādhikaṁ
mithyātvaṁ svatastu niścayaḥkēna vāryatē draṣṭr̥tvamivātmanaḥ</q> । dr̥ṣṭāntaṁ vivr̥ṇōti
---<q>nōpadhānādr̥tē na paśyatīti na draṣṭr̥tvaṁ hīyatē</q> । upadhānādindriyādi-
vyāpārādvinā suṣup‍tyādau viṣayaṁ na paśyatītyētāvatā ātmanō draṣṭr̥tvaṁ dr̥k‌śaktiyōgitvaṁ
na hīyatē । astyēva dr̥k‌śaktiḥ svābhāvikī apaśyatō'pi । tathā kāryamupakurva-
tō'pi upakārajananaśaktirastyēva luptadvārasyāpi prakr̥tau darśanāt jāgraddaśāyāmivātmanō
viṣayadarśanāt । tataśca tāvanmātramēva bādha iti ।</p>
<p>yadyēvaṁ tadēva vaktavyaṁ dvārābhāvādbādha iti tadāha---<q>atha kasmādēvamēva nōktaṁ
dvārābhāvō bādha iti</q> । uttaraṁ---<q>naivaṁ, pramāṇasya bādha ityuktaṁ bhavati । nanu
ca naiva pramāṇasya svatō bādha ityuktam</q> । tēna pramāṇasya bādhābhāvāt pramāṇabādhō
vak‍tumēva na yuktaḥ । tēna tasyānabhidhānaṁ na dōṣa ityarthaḥ । pariharati---<q>upā-
dhitō'pi bādhō bādha ēva sugandhitēva kāminīnām</q> । asyārthaḥ---dvārā-
bhāvāvagamē tādarthyē satyapi yadidamatādarthyasmaraṇamupādhiḥ tatō'pi yōbādhaḥ sō'pi bādha
ēva । yathā kāminīnāṁ sugandhidravyāṅgarāgavatīnāṁ śarīrasamavāyigandhāgrahaṇē smaryatē
yathā aṅgarāgagatagandhagrahaṇē ca sugandhitēva bhavati । yadi sugandhitēva kāminīnāṁ
pramāṇasya bādhaḥ upacārastarhi ? upacārastu na pāramārthika iti tattvē jñānēna2
pāramārthikō bādhō na bhavati । anyadīyamatādarthyaṁ smaryatē yathā'ṅgarāgagataṁ saugandhya-
manubhūyatē । tadēva tu saṁyuktasamavāyāt kāminīṣviva bhāsatē ।</p>
1. R. uktō
2. A. tatvē jñānē
﻿<pb n="312"/>
<p>pariharati---<q>na kāryē upakāraḥ śakyatē vak‍tum</q> । bādhakāryē upacārō
nāsti । bādhakāryaṁ pāramārthikamananuṣṭhānātmakam । tatparamārthatō bhavatyēva dvārābhāvē'nu-
pakārakasyānanuṣṭhānāt । atō'pāramārthikēpi bādhē kāryaṁ pāramārthikamēva । yathā
saurabhē kāminīnāmapāramārthikēpi saurabhakāryaṁ kāmukaprītirūpaṁ pāramārthikamēva ।</p>
<p>1nanvēvamapi bādhakāryamēva pāramārthikaṁ na bādha iti pramāṇasya mithyābhāvō bādha
iti na vaktavyamityatrāha---<q>kāryārthaṁ ca svarūpavarṇanam</q> । yadidaṁ bādhasvarūpavarṇanaṁ tat
bādhakāryānanuṣṭhānasiddha‍yarthaṁ tadbādhakāryaṁ pramāṇasya mithyābhāvē darśitē satīti tadarthamau-
pādhikō'pi pramāṇasya bādha uktaḥ । <q>tasmātsuṣṭhūcyatē niścitaṁ mithyēti ca
kāryē vibhāgādarśanāt</q> bādhakāryē'nanuṣṭhānē <q>vibhāgō</q> viśēṣō na dr̥śyatē । pāra-
mārthikaupādhikabādhayōryataḥ । tatō niścitaṁ mithyēti ca sūṣṭhūktam2 ।</p>
<p><q>nanvaṅgabhūtē3'nanuṣṭhitē kimiti vaiguṇyaṁ na bhavati ? bādhakāryasyāpi
śābdatvāt</q> । upakārakaṁ kartavyamiti bōdhayatā śāstrēṇaivānupakārakamakartavyamiti
kāryata uktaṁ yataḥ । tadayamatra saṅkṣēpārthaḥ---prākr̥tasyāpi padārthajātasya vikr̥tyapūrvaṁ
prati tādarthyē niścitē'pi yadidamaupādhikamapāramārthikamapi atādarthyajñānamutpadyatē
tatphalatō bādhakaṁ, tādarthyajñānaṁ phalatō bādhyaṁ anuṣṭhānābhāvāditi ।</p>
<p>bhāṣyanubhāṣatē---<q><quote>“tathābhyuccayaḥ yadidamiha bhavatīti vijñānē'paramapi
bhavatīti vijñānaṁ”</quote></q> iti । ākṣipati---<q>yata idamiha bhavatīti vijñāna iti ।</q>
kutaḥ ? uttaraṁ--- prathamaṁ prākr̥tānāmēvōpakārasambandhō'tidēśataḥ । aparamapi bhavatī-
tyupadēśatau vaikr̥tānām । ētacca vikr̥tiṣu । prakr̥tau punaḥ naivāyaṁ vibhāgaḥsambhavati,
agr̥hyamāṇaviśēṣatvāt aupadēśikasya sambandhasya । sarvēṣāmēvaupadēśikānāmaṅgānāṁ
yugapadēvōpakārasambandhāt ।</p>
<p><q>nanu yadi prathamamātidēśikaṁ tadā ātidēśikēna nirākāṅkṣāyāṁ
vikr̥tau kathaṁ paśvādaupadēśikāṅgasambandhō bhavati</q> । yāsau vikr̥tyapūrvasyōpakāra-
janakapadārthākāṅkṣā sāpyatidēśalabdhaiḥ prākr̥tairēvāṅgaiḥ pūritēti nirākāṅkṣatayā sākṣā-
dupadiṣṭāṅgasambandha upakārē na syādityarthaḥ ।</p>
<note>1. R nanu caivamapi</note>
<note>2. R suṣṭhūcyatē</note>
<note>3. aṅgāntarē A</note>
﻿<pb n="313"/>
<p>pariharati---<q>prakr̥tau vā kathamaupadēśikāṅgasambandhaḥ</q> । ēkagranthēnāha---
<q>nākāṅkṣāta ēva kēvalāyāḥ sambandhaḥ śakyatē vak‍tum</q> । sa kuta ityāha---
<q>niyōgaikyaṁ hi tatrāṅgasambandhahētuḥ</q> । pradhānaniyōgaparigr̥hītatvaṁ aṅgasambandhahētuḥ ।
ākāṅkṣātō hi sambandhē kriyadbhirapyākāṅkṣā pūritēti sarvasambandhō na syāt । <q>iha
ca vikr̥tau tanniyōgaikyamaviśiṣṭam yataḥ</q> । ataḥ <q>kāryē</q> kāryadaśāyāṁ niyōgaikya-
darśanāt dvayaṁ prākr̥taṁ vaikr̥taṁ <q>cāviruddham</q> । ētacca vikr̥tāvityatrābhyuccayādhikaraṇē
vakṣyāmaḥ । tadidamucyatē---<q>anyadapi bhavatīti</q> ।</p>
<p><q>idānīṁ lakṣaṇārthō bādhaścintyatē kiṁ luptakāryamapi prākr̥taṁ vikr̥tau
kartavyaṁ uta nivartata iti । nanu ca kāryaprayuktā dharmā ityūhaṁ varṇayatā
sthāpitaṁ</q> kathaṁ tadabhāvē kartavyatā śaṅkyatē । uttaraṁ---<q>satyamēvaṁ kāryaprayuktā dharmā
iti । atidēśavākyasyārthabhēdaṁ manvānasya bhavati saṁśayaḥ</q> । ayamāśayaḥ
---kāryasadbhāva ēva saṁśayaḥ । yadi prākr̥tamēva dvāraṁ tadā kāryabādhaḥ । atha dvārāntaraṁ
tadā kāryasadbhāvaḥ dvārasaṁśayaśca atidēśavākyasyārthabhēdāt ।</p>
<p>kiṁ punastadatidēśavākyaṁ kaśca tasyārthabhēda ityatrāha---<q>tadvaditi । kimaṅgā-
pēkṣaṁ sādr̥śyaṁ utānuṣṭhānāpēkṣamiti</q> । prakr̥tivadvikr̥tiḥ kartavyētyatidēśavākyaṁ
vākhyātr̥̄ṇām । tēna ca prakr̥tisādr̥śyaṁ vikr̥tīnāmucyatē । tatsādr̥śyaṁ kimaṅgāpēkṣamuta
karaṇōpakārāpēkṣamiti ।</p>
<p>ētaduktaṁ bhavati---kiṁ padārthavattayā sādr̥śyaṁ uta karaṇōpakarāvattayēti । tatra
yadi padārthavattayā sādr̥śyaṁ tadā kāryānapēkṣāḥ prākr̥tāḥ padārthā ēva vikr̥tāvati-
diśyantē tadā tēṣu karaṇōpakārāntaraṁ kalpyam । tajjananārthaṁ ca padārthānāṁ dvāramā-
śrayaṇīyam । tatra yasya dr̥ṣṭaṁ dvāraṁ na sambhavati tasyādr̥ṣṭaṁ kalpyatē । tataśca kāryābhāvō
na śakyatē vaditum । atha tu karaṇōpakāra ēva prathamamatidiśyatē paścāttajjana-
kākāṅkṣāyāṁ padārthā atidiśyantē tadā yēnaiva dvārēṇaṁ tēṣāṁ prakr̥tāvupakārasambandhaḥ
vikr̥tāvapi tēnaiva dvārēṇa । tadabhāvātkāryābhāvaḥ । tataśca bādha iti । tatra ca
pūrvapakṣavādī aṅgāpēkṣaṁ sādr̥śyamiti manyatē ।</p>
<p><q>kō'bhiprāyaḥ</q> ? abhiprāyaṁ pr̥cchataścāyamāśayaḥ---apūrvaṁ hi vaikr̥taṁ karaṇō-
pakāramēva prathamamākāṅkṣati na kēvalān padārthān । tataścōpakāramēva tadvadbhāvēna
gr̥hlātīti yuktam । uttaraṁ---<q>nahyaṅgāvamarśādr̥tē tadanuṣṭhānāvamarśa upapadyata iti</q>
﻿<pb n="314"/>
<q>nāgr̥hītaviśēṣaṇānyāyēna pūrvapakṣitam</q> । asyārthaḥ ---satyaṁ prathamamupakārāpēkṣā,
kintu prakr̥tāvapi upakārasya kalpyatvāt yaḥ prayājādibhirupakārō bhavati sō'trōpa-
kāra iti padārthapurassara ēvōpakārāvamarśaḥ vikr̥tāvapyupakārākāṅkṣāyāṁ padārthapurassarasya
tasyaiva buddhau sannidhānam । tatra prathamōpanipātinaḥ padārthānēva vidhiḥ gr̥hṇāti ।
yathā ākr̥tiviśiṣṭapadārthābhidhānāśrayaṇapakṣē prathamōpanipatitāmākr̥timēva śabdō
'bhidadhāti । nāgr̥hītaviśēṣaṇā viśēṣyē buddhiriti ākr̥tēḥ prathamāvagamāditi ।
ēvaṁ cēt padārthānēva cēdvidhirgr̥hṇāti tadā'prākr̥takāryasyāpyanuṣṭhānaṁ pūrvāktayā nītyā
kāryaṁ kalpyaṁ kr̥ṣṇalēṣviva pākasyēti ।</p>
<p><q>ēvaṁ prāptē'bhidhīyatē ....nāṅgāpēkṣō'yamatidēśaḥ tadvadbhāvēna vikr̥tau
nāṅgānyatidiśyantē, kintūpakāra ēva । paścāt‍tu tajjanakākāṅkṣāyāṁ aṅgā-
nāmatidēśaḥ</q> । kutastadvadbhāvēna nāṅgānāmatidēśa ityatrāha---<q>prakr̥tāvapyanuṣṭhānā-
pēkṣa ēvāṅgaiḥ sambandhaḥ । anyathā sambandha ēva na syāt</q> । asyārthaḥ ---
sādhyabhūtasya vidhyarthānuṣṭhānāpēkṣaiva prathamamupajāyatē na punastadanapēkṣayā'ṅgānāmapēkṣā ।
tataśca yadyapyaṅgāni prathamamavamr̥śyantē tathāpi tēṣāṁ tadānīmanapēkṣitatvādupēkṣaṇamēva ।
paścādupasthitamapi anuṣṭhānamēva svīkaraṇīyam । tasmin svīkr̥tē paścāt tajjanakā-
kāṅkṣāyāṁ anuṣṭhānajanakatayā prakr̥tau pratipannasambandhānāṁ anuṣṭhānēnaivōpasthāpitānāṁ
padārthānāṁ svīkaraṇam na kēvalaṁ vikr̥tau, prakr̥tāvapyanuṣṭhānāpēkṣa ēvāṅgaiḥ sambandhaḥ ।
yadyapi niyōgaṁ prati prathamamanapēkṣitānuṣṭhānā ēva padārthā aidamarthyamātrēṇa sambaddhāḥ
tathāpi tēṣāṁ pratipannō'pyasau sambandhaḥ upakārākāṅkṣayā vinā nāvakalpētētya-
pratītāvēva sambandhapratītiriti kalpyatē, niyōgaikyāvagamādvā sarvasya karaṇabhāvaḥ1 ।
karaṇōpakārākāṅkṣāṁ vinā niyōgaikyēna sambandhaḥ kalpyamānaḥ karaṇabhāvēnaiva syāt ।
karaṇōpakāralakṣaṇakāryāpēkṣatvē tu vidhyarthasya tajjanakatayaiva sambandhānnāyamasambandha-
lakṣaṇō dōṣaḥ । yadi prakr̥tāvapyupakārākāṅkṣayaivāṅgaiḥ sambandhaḥ kastarhi prakr̥ti-
vikr̥tyōrviśēṣa ityāha - <q>iyāṁstu viśēṣaḥ । tādarthyamātrēṇānvitābhidhānāt</q>
prathamaṁ padārthasambandhē sati prakr̥tau paścāt karaṇōpakāralakṣaṇakāryaviśēṣāvagamaḥ ।
vikr̥tau tasyōpakāraviśēṣasyāvagamādaṅgānāṁ sambandhaḥ । upasaṁharati---<q>atastadva-
dbhāvē gamyamānē pūrvāvagatamapyaṅgajātaṁ apūrvasambandhē svahētuṁ karaṇōpakāra</q>-
<note>1. R ṇābhāvaḥ</note>
﻿<pb n="315"/>
<q>mapēkṣata iti svahētvapēkṣa ēvāyamarthō grahītavyaḥ । yō'sau karaṇōpakāra-
lakṣaṇō'ṅgasambandhahētuḥ tadapēkṣa ēvāyaṁ prakr̥tivadvikr̥tiḥ kartavyētyayamarthō
grahītavyaḥ ।</q> upakārasādr̥śyamēva tadvadbhāvēnōcyata1 ityarthaḥ । <q>padārthāpēkṣitatvē punaḥ
padārthāntarāṇāmapi anavasthaivētikartavyatākāṅkṣāyāḥ</q> ।</p>
<p>asyārthaḥ ---yadi padārthā ēvākāṅkṣyantē tadā kāryasya akāryasya cāviśēṣē-
ṇākāṅkṣēti sarvapadārthānāṁ padārthāntarāpēkṣāyāṁ anavasthaivētikartavyatāṅkṣāyāḥ । yadā tu
karaṇōpakāra ākāṅkṣyatē tadā kāryasyaivākaṅkṣā nānyasyēti yuktā vyavasthā ।
tadāha---<q>na kāryāt karaṇōpakārādr̥tē vyavasthāpapadyatē</q> । tasminnapēkṣyamāṇē
vyavasthōpapadyata ityarthaḥ ।</p>
<p>kiñca vikr̥tiṣu cōdapadēśābhāvāt sambandhānavagatiḥ । yadi tu karaṇōpakārā-
kāṅkṣā nāsti kathaṁ vikr̥tiṣu prākr̥tānāṁ padārthānāṁ sambandhaḥ pūrvapakṣēpi hi karaṇōpa-
kārāpēkṣāyāmēva padārthāḥ karaṇōpakāraviśēṣaṇatvēnāvatiṣṭhantē । tadabhāvē tu tēṣāmupa-
sthānamēva nāstīti kathaṁ sambandhaḥ ? tasmādvikr̥tiṣu sambandhaḥ prākr̥tānāṁ padārthānāṁ
na syādityatrāha---<q>prakr̥tau hi niyōgaikyanibandhanaḥ padārthānāmupadēśa iti
saptamādyē sthitē</q> adhikārabhēdādvikr̥tiṣu durlabhaḥ sambandha iti । tasmādvikr̥tyapūrvāṇāṁ
upakārākāṅkṣā āśrayaṇīyā । tasyāṁ cāśritāyāṁ upakāra ēva prathamaṁ sambadhyatē ।
ataḥ upakāralakṣaṇakāryānusāryēva vikr̥tiṣu padārthānāṁ sambandhaḥ । tasmāt tadvadbhāvō-
'pyanuṣṭhānāpēkṣa iti siddham । sarvatra karaṇōpakāranibandhanamēva <q>tādarthyamiti
darśayitumāha---yatrāpi śrutiliṅgavākyāni padārthānvayahētavaḥ santi
tatrāpyanapēkṣē śabdē kāryalakṣaṇa ēva sambandhaḥ kiṁ punaḥ prakaraṇādīnām yēṣāṁ
kāryanibandhana ēvātmalābhaḥ</q> । asyārthaḥ---yatrāpi padārthānvayarūpō yaḥ sambandhaḥ
tasya hētavaḥ pratipādakāni śrutiliṅgāvākyāni santi tatrāpyupakāralakṣaṇa ēva padārthā-
nāmaidamarthyēna sambandhaḥ ।</p>
<p>kathaṁ punaḥ padārthānvayavyatiriktaḥ kāryalakṣaṇō'paraḥ sambandhō'bhyupagamyata iti ?
atrōcyatē---anapēkṣaḥ śabda iti yadyapi pramāṇāntarānna pramīyatē tathāpi śabdēnāva-
gamyata ēva । yēṣāṁ punaḥ prakaraṇasthānasamākhyānāṁ kāryanibandhana ēvātmalābhaḥ
<note>1. R nāvagamyatē</note>
﻿<pb n="316"/>
tēṣāṁ sutarāṁ kāryanibandhana ēva sambandhaḥ । karaṇōpakāranibandhana ēva padārthānvayō'pi
prakaraṇādiṣu padārthānvaya1 ēva śrutyādīnāṁ vyavahāra iti tr̥tīyē darśitam ।</p>
<p>tasmānna kāryaśūnyaṁ prayōktavyamiti nivr̥ttistasyēti bādhavidaḥ । kr̥ṣṇalēṣu tu
upadēśādvaiṣamyam । upadēśabalēnādr̥ṣṭārthō'pi kr̥ṣṇalēṣu pākaḥ kriyata iti ।</p>
<p>atra cāyaṁ saṁkṣēpārthaḥ---ākāṅkṣāsannidhiyōgyatā anvitābhidhānahētavaḥ ।
tatra prathamaṁ kathamiti vidhēḥ karaṇōpakārākāṅkṣā । prākr̥taścōpakāraḥ pratyakṣavacanēna
nāmnā cōdanāliṅgēna ca sannidhāpyatē । yōgyaścāsāviti tadanvitō vidhyarthaḥ
svaśabdēnābhidhīyatē । sā cēyamupakāraprāptiratidēśō'nyadīyasyānyatra sambandhāt ।
aupadēśikī ca upadēśapramēyatvāt । yacca sākṣācchabdēna vidhyarthaṁ pratyupādīyatē
yacca vidhyarthēna vākyapramēyēna2 tatsarvamaupadēśikamēva । upakāraśca vidhyarthēnōpasthāpanīya
ēva prakr̥tivat । prakr̥tau vidhyartha ēvōpakāraṁ kalpayitvōpasthāpayati । vikr̥tau tu
prakr̥tiklr̥ptamēva paraṁ vidhyarthānvitōpakāraṁ vidhyarthaḥ sannidhāpayatīti । viśēṣaniyamē
cōdanāliṅgādīnāṁ vyāpāraḥ ।</p>
<p>kiñca pratyakṣavacanōpanēyō nām‍nōpanēyaśca sutarāmaupadēśikaḥ, paṭyamānākṣara-
samarpitatvāt । cōdanāliṅgōpanēyaḥ satyāṁ vidhērākāṅkṣāyāṁ buddhisthō bhavati nānyathēti
sō'pi vidhyarthōpanēya iti । ēvaṁ cōpadiṣṭatvamatidiṣṭatvaṁ ca viruddham upadēśapramēyatayō-
padiṣṭatvaṁ, anyadīyasyānyatra sambandhādatidiṣṭatvam । punaśca vidharupakārē labdhē
tajjanakākāṅkṣāyāṁ prakr̥tāviva padārthāstēnaivōpakārēṇa tajjanyēnōpasthāpitā anvayaṁ
gacchanti ākāṅkṣāsannidhiyōgyatānāmanvayahētūnāṁ vidyamānatvāt । anvayaśca
guṇapradhānabhāvamantarēṇa na sambhavatīti vidhyarthaḥ pradhānabhūtaḥ padārthāśca guṇabhūtāḥ
pratīyantē । tēna guṇabhūtaprākr̥tapadārthānvitō vidhyarthaḥ svaśabdēnābhidhīyatē । tathā ca
sati padārthānāmapyatidēśaḥ siddhō bhavati ।</p>
<p>yadi hi padārthānāmapi vikr̥tyapūrvasambandhō na bhavēt tadā tēṣāṁ prakr̥tēranyatra
sambandhābhāvāt atidēśō na syāt । darśitastēṣāmapi vikr̥tyapūrvaṁ prati aidamarthyalakṣaṇaḥ
sambandhaḥ । yastu tēṣāṁ vikr̥tāvaṅgatāṁ nēcchati tasya dvādaśāhikavidhyantagrāhiṣu satrēṣu
<note>1. R nvayē ca</note>
<note>2. R vākyamayēna</note>
﻿<pb n="317"/>
jyautiṣṭōmikāṅgaprāptirna syāt । dvādaśāhē tēṣāmanaṅgatvāt anaṅgasya bādhānavagamāt ।
anaṅgasya ca ādhānapavamānēṣṭigōdōhanādēriva prāp‍tyabhāvāt । na ca pradhānacōdanayā
prākr̥tānāṁ prāptirasti । kintvanuṣṭhānajñāpanamātramēva । taccāviśēṣēṇaupadēśikānāṁ
prākr̥tānāṁ ca । tataśca prākr̥tēbhyaḥ paratō vaikr̥tānāmanuṣṭhānaṁ na syāt । yadi
pradhānacōdanāyā paṭhitā ēva prākr̥tā bhavēyuḥ tadā pradhānānantaraṁ tēṣāmanuṣṭhānaṁ (a)pāṭhataḥ
syāt । tathā prasajyapratiṣēdhābhyupagamēna yaḥ prākr̥tēna saha vikr̥tau vidhīyatē sa na
syāt । yadi hi aṅgaṁ prākr̥taḥ padārthaḥ syāt tadā tulyabalatvādvikalpō bhavēt ।
anaṅgatvē tu anr̥tavadanapratiṣēdhavat ēkāntataḥ pratiṣēdha ēva syāt pratiṣēdhasyāṅgatvēna
śīghraprayuktēḥ । aṅgē hyāśuprayuktiḥ । anaṅgē tu aṅgaprayuktidvārēṇa vilambitēti । granthaśca
sarvatra padārthātidēśamanabhyupagacchatō viruddha‍yata1 ityalamatiprasaṅgēna ।</p>
<p>na ca vācyaṁ kathamanyadīyāḥ padārthā anyatra sambadhyantē viniyuktaviniyōga-
virōdhāditi ca, yatō viniyuktaviniyōgē hi pratītivirōdhaḥ । yadi tulyavat
vikr̥tāvapi sambandhō'bhyupagataḥ syāt tadā syāt pratītivirōdhaḥ । yathā yad-
dēvadattīyaṁ tadyajñadattīyamiti । yadā tu tadvadbhāvēnōpakārasambandhaḥ paścāt tajjanaka-
tvāt padārthāḥ sambadhyantē tadā na kaściddōṣaḥ । yathā upakārē tadvadbhāvēna sambadhya-
mānē na pratītivirōdhaḥ anyathā hyupakārō'pi kathamanyadīyō'nyatra sambadhyēta ।
na ca vācyamupakāraḥ prakr̥tāvaṅgabhūta ēva na bhavatīti, asambandhaprasaṅgāt । na hyanyathā
tasyāpūrvasambandhō ghaṭatē । asati ca sambandhō'nyadīyasyānyatra sambandha ityētadēva
na syāt । yaścāyaṁ padārthātidēśaḥ sa kāryapramāṇakō nōpadēśapramēyaḥ । pāṭhēna vā
vidhyarthēna vā'nupasthāpitatvāt । na hi vidhyarthēna padārthā upasthāpyantē kintu kāryēṇa
upakārākhyēna upadēśakāryapramāṇakēna adhyāyaṣaṭkēṇa । yathōktaṁ aupadēśikī
pratītirvicāritā, idānīṁ kāryatō'dhigatiścintyata iti kāryaṁ ca karaṇōpakārādi-
kamabhiprētaṁ, na niyōgaḥ । 2niyōgakāryē gr̥hyamāṇē caturthādhyāyacintāpi dvitīyaṣaṭkē
syāditi ।</p>
<p>nanūpakārasyaupadēśikatvāttadupanēyāḥ padārthāḥ api kimityaupadēśikā na
bhavanti । ucyatē । upadēśō hi vidhyarthapratipādakō granthasandarbhaḥ na vidhyarthasāpēkṣaḥ
bhavanti । ucyatē । upadēśō hi vidhyarthapratipādakō granthasandarbhaḥ na vidhyarthasāpēkṣaḥ
<note>1. virudhyata</note>
<note>2. R niyōgēkāryē</note>
﻿<pb n="318"/>
upadēśō bhavati । tēna vidhyarthasāpēkṣācchabdādyadēvāvagamyatē tadēvaupadēśikam ।
yacca kāryēṇāvagamyatē yaccōpadēśēna tadubhayamapi śābdamēva । śābdatvē tvayaṁ vibhāgaḥ-
kiñciccaupadēśikaṁ, kiñjicca kāryagamyamiti kr̥tamatibahunā ।</p>
<p><q>kiṁ bhavati prayōjanaṁ kathaṁ vā vaikr̥tamudāhriyata iti kō'bhiprāyaḥ ?</q>
ēkagranthēnāha---<q>luptakāryaṁ nivartata iti prayōjanamuditaṁ, tēna prayōjanaṁ tāba-
tsiddham । sarvāsu ca vikr̥tiṣu kāryābhāvānnivr̥ttiriti</q> । udāharaṇamapi
(na)spaṣṭam । ataḥ kēnābhiprāyēṇa prayōjanōdāharaṇapraśnaḥ । uttaraṁ---<q>ayamabhiprāyaḥ
yatra tāvatsvatantraṁ kāryōddēśēna vā anyasya vidhānaṁ tata ēva tatra nivr̥ttiḥ
sāmānyasya kō viṣaya iti</q> । asyārthaḥ---yatra na vidhānaṁ yathā ṣōḍaśinaṁ na
gr̥hṇātīti, tathā kāryōddēśēnānyasya vidhānaṁ yathā śaramayaṁ barhirbhavatīti tatra tata ēva
nivr̥ttiḥ, na tatkāryābhāvēna । yā punariyaṁ kāryābhāvēna sāmānyēna nivr̥ttiḥ tasyāḥ
kō viṣaya iti । viṣayājñānāduktāmapi nivr̥ttiṁ aviṣayajñatayā prayōjanatvēna amanya-
mānō dvayaṁ 1tatra pr̥ṣṭavān । ēvaṁ pr̥ṣṭē ayaṁ viṣaya iti pradarśitam viṣaya-
prayōjanadvayam ।</p>
<p><q>ēvaṁ vā</q></p>
<p><q>kēna punarviśēṣēṇēdamadhikaraṇamārabhyatē ?</q> uttaraṁ---<q>ēvaṁ tāvat sāmā-
nyaviṣayaṁ sūtramupavarṇitam । idānīṁ tu viśēṣēṇa varṇyatē</q> । sāmānyaviśēṣa-
viṣayatayā'paunaruktyamiti bhāvaḥ । ākṣipati---<q>nanu sāmānyēnaiva cintitam ।
atō'bhimatasarvaviśēṣā udāharaṇaṁ bhavanti kiṁ viśēṣacintayā</q> ? samādhattē
<q>astyasmin viṣayē viśēṣaḥ । kiṁ punarasau</q> ?---<q>pākavadaprākr̥takāryamapi
bhavatyēvāvaghātādi kō'bhiprāyaḥ ?</q> uttaraṁ---<q>caruśabdaśravaṇāt pākasyaivā-
trāpi prāptiṁ manyat pūrvapakṣavādī</q> । asyārthaḥ---acarau caruśabdaprayōgō'yaṁ
carudharmāḥ kāryānapēkṣāḥ kathaṁ syuriti । kāryaṁ hi āgnēyasya labdhamēva । tadarthaḥ
caruśabdō bhavati । kintu kāryānapēkṣō'carau carudharmātidēśārthaḥ । tataśca pākō'pi
caruśabdaśravaṇādēva । pākavaccāvaghātādayō'pi bhavitumarhanti । yēnābhiprāyēṇāpūrvaṁ
<note>1. adds barhirbhavatīti</note>
﻿<pb n="319"/>
pr̥ṣṭavān idānīṁ rāddhāntī tamabhiprāyamāha---<q>nanu ca ghr̥tē śrapayatīti vacanādēva
pākaprāptiḥ</q> । pariharati---<q>ghr̥tārthaṁ tadvacataṁ na pākavidhānārthamiti manyatē
pūrvapakṣavādī</q> । tasmāccaruśabdanibandhanaivātrāpi prāptiriti pūrvaḥ pakṣaḥ ।</p>
<p>rāddhāntī pr̥cchati---<q>kiṁ caruśabdaḥ kāryaprayuktatāṁ karaṇōpakāra-
prayuktatāṁ vihanti dharmāṇām</q> । kāryaprayuktatvāvidhātē hi kāryamēva prayōjakamiti
bhāvaḥ । pūrvapakṣyāha---<q>vihanti kāryaprayuktatāmasmin‍nudāharaṇē । kathaṁ vihanti</q> ?
uttaraṁ---<q>caruśabdō'yaṁ viśadasiddhaudanē prayuktaḥ, na cātra kr̥ṣṇalēṣu viklr̥tti-
phalaḥ pacērarthaḥ pākō'sti</q> kr̥ṣṇalēṣu । tēna viśadasiddhamadanīyamētaddhavirbhavati ।
tasmādacarau caruśabdō'yaṁ caruvadityēvaṁ gauṇō draṣṭavyaḥ । tataḥ caruśabdēnaitaduktaṁ
bhavati - acarau carudharmāḥ kartavyā iti । dharmanibandhanaṁ sādr̥śyam । kasmātpunargōṇa
ityatrāha---<q>anāñ‍jasatvācchrapaṇasya</q> । tēna viśadasiddhirnāstīti paraśabdaḥ paratra
prayujyamānō gauṇaḥ । vācanika ēva kimiti na bhavatītyāha---<q>na vacanaśatēnāpi
śabdasya śaktyantarakalpanā bhavatīti tatra tatra darśitam</q> । tēna tatra
mukhyō na bhavati pravr̥ttiviśēṣakaratayā dharmasādr̥śyādanuṣṭhānaparō'yaṁ caruśabdō'gnihōtra-
vaditi ।</p>
<p><q>rāddhāntabādī tu havissāmānyādapi caruśabdōpapattēḥ śravaṇayōgādvā
yāvadvacanaṁ vācanikamiti manyatē</q> । asyārthaḥ---siddhasādr̥śyēnāpi caruśabdō-
papattiḥ । siddhaṁ ca sādr̥śyaṁ haviṣṭēvana śrapyamāṇatvēna ca । pravr̥ttiviśēṣakaratā ca
prayōjanamātram । agnihōtrādiṣu tūpakārāpēkṣāyāṁ apēkṣitasamarpakatayā kāryasādr̥śyā-
śrayaṇam । iha tūpakārākāṅkṣā pūritaiva1 pratyutānapēkṣitā'vadhātādiṣu anuṣṭhānārtha-
tvēnānapēkṣitavidhitvam । tasmāt ya ēva sākṣātpākō vihitō vacanēna sa ēva kartavyō
nāvaghātādi ।</p>
<p><q>nanu vacanamēvēdaṁ śrapaṇavidhānāya nōpapadyatē । viklr̥ttērabhāvāt ।
tasya pacyarthatvāditi</q> cōdyamātram । uttaraṁ---<q>yathōpapadyatē vacanaṁ tathōpariṣṭā-
dvakṣyāmaḥ</q> ।</p>
<note>1. A tvaritaiva</note>
﻿<pb n="320"/>
<p>ēvaṁ vā ।</p>
<p><q>atra kō viśēṣaḥ</p> ? uttaraṁ---<p>aniś‍citē bādhapramāṇāsambhavaḥ</q> ।
asyārthaḥ---kāryābhāvē hi (hya)niścitē bādhaḥ pramāṇavān । yatra tu kāryābhāvaḥ
sandigdhaḥ tatra niṣpramāṇakō bādhaḥ । ākṣipati---<q>anuṣṭhānaṁ vā</q> kathaṁ ? yathā
kāryābhāvāniścayādbādhō nōpapadyatē tathā <q>kāryasadbhāvāniścayādanuṣṭhānamapi । kathaṁ</q> ?
uttaraṁ---<q>nātidēśō niścayamapēkṣatē prayōgasya</q> । asyārthaḥ---yadyapi prayōgō na
niścitaḥ pratipattitvādurukramējyāyāḥ । pratipattirhi dravyaṁ na prayuṅktē । kintu
dravyēṇaiva prayujyatē । kādācitkaṁ ca dravyaṁ yat sph‌yāśliṣṭaṁ avamr̥ditaṁ ca । tēnā-
niścitaprayōgēyaṁ pratipattiḥ । tathāpi cāsyāṁ prākr̥tānāmaṅgānāmatidēśō niścita ēva ।
tatra yadi viṣṇōrāvāhanaṁ kriyatē tadā yadyupanipatēt urukramējyā tadā saguṇā bhavati ।
anyathā hyupanipatitā satī viguṇā syāt ।</p>
<p>atha nōpanipatēt tadā kr̥tēpi āvāhanē na kācit kṣatirityarthaḥ । sandēhē-
pyāvāhanaṁ kartavyam । ārthasandēhō'pi pravr̥ttyaṅgam । yadyatidēśaḥ prayōganiścayaṁ
nāpēkṣatē kiṁ tarhyapēkṣata ityatrāha---<q>śāstraniścayānusārī hi saḥ niś‍citañca
<quote>“yadadhō'vamr̥dyēt”</quote></q> iti śāstram । tēna śāstrānusārēṇa tāvadidamēkaṁ karma niścitam
tatra cātidēśō'pi niścitaḥ । tasmātprayōgāniścayō nātidēśaṁ bādhituṁ kṣamatē,
atidiṣṭaṁ cāṅgamiti kartavyamēvāvāhanam । na cātra rājāmātyāmantraṇādivat dr̥ṣṭaṁ
kiñjidviruddha‍yata ityapratipakṣō'yamatidēśaḥ ।</p>
<p>ēvaṁ prāptē'bhidhīyatē---<q>satyamāha bhavān yadyatra śāstrārthādhikārō'pi
niścitaḥ syāt । yathāśāstraṁ niś‍citaṁ naimittikasvarūpaṁ śāstrārthaḥ pratipādya-
dravyanimittakō'yaṁ pratipattāvadhikāraḥ aniścitaṁ caitannimittaṁ pratipādyadravyaṁ
tadanusāri ca śāstraṁ tathaiva</q> । yadyapi svarūpataḥ śāstraṁ niścitaṁ, (na)tathāpi
kratvadhikārapratipādakatayā tvaniścitamityuktam । <q>tasmādvādhavadatidēśō'pi na
niścayādr̥tē śakyatē vak‍tum</q> । yathā bādhaḥ 1kāryāvilōpaniścayaṁ vinā na śakyatē
vak‍tuṁ tathā'tidēśō'pi adhikāraniścayaṁ vinā na śakyatē । tasmādananuṣṭhānamēvātra
jyāyaḥ tadidamuktam---<q>na cānārabdhē prayōgē'ṅgaṁ kr̥tamupakārakaṁ bhavatīti</q> ।
<note>1. R kāryābhāva</note>
﻿<pb n="321"/>
prayōgānārambhēṇānadhikāraṁ darśayati---<q>anadhikārē cānatidēśaḥ tataścānaṅgasyānu-
pakārakatvam</q> ।</p>
<p>nanu nātra niścitasya bādhaḥ, aniścitamēvēdaṁ śāstramityuktaṁ tvayā । tataśca
niścitamithyātvalakṣaṇō'tra pratijñātō bādhō na śakyatē vak‍tum । ucyatē । na ।
śāstraṁ niścitē, kāraṇāntarēṇānicaya uktō mithyābhāva ēva । yadyapyētatsvarūpataḥ śāstraṁ
niścitaṁ tathāpi nimittāniścayādaniścitaṁ kāraṇāntaravaśēna । nimittasya pramāṇāntara-
vēdyatvāt dvāravat । yathā dvāraṁ pramāṇāntaravēdyaṁ tadabhā(vō)vē mithyātvaṁ tathā nimittamapi
pramāṇāntaravēdyaṁ tadaniścayē śāstrasyāpi adhikārahētutayā'niścitatvam ।</p>
<p><q>nanu mithyābhāvō bādha ityuktam nāniścayaḥ</q> tataśca pratijñātabādha-
svarūpabāhyatvādihāsaṅgatiriti bhāvaḥ । uttaraṁ---<q>aniścayō'pi mithyābhāva</q>
ēva । kuta ityāha---<q>adhyavasāyahētuḥ pramāṇaṁ tadabhāvō mithyātvaṁ, abhāvē ca
kāryāniścayē ca tulyamanadhyavasānamiti mithyātvāviśēṣādbādha ēva । na
cāniścitē'nuṣṭhānaṁ sambhavati iti</q> । asyārthaḥ---yadēva niścitaṁ sannānuṣṭhīyēta
tadananuṣṭhānē vaiguṇyaṁ pramāṇāyattatvāt viguṇabhāvasya । aniścitē cānanuṣṭhīyamānē
vaiguṇyaṁ nāstīti ananuṣṭhānamēvātrāvāhanasya yuktam । tasmānniścita ēva śāstrārthaḥ
svarūpataḥ । upādhinibandhana ēvātrāpi mithyābhāva iti nimittānutpattēranārambhaḥ
urukramējyāyāḥ na punaraniścayācchāstrārthasya । tataḥ kimityāha---<q>ārambhaprayuktaṁ
cāṅgānāmanuṣṭhānam</q> । tasmānniścitamēvāṅgānuṣṭhānam pradhānārambhēṇāṅgānāma-
nuṣṭhānam । pradhānaṁ cādhikārābhāvānnārabdham । atō'ṅgānuṣṭhānē prayōjakō nāstīti
ananuṣṭhānamēvāvāhanasyēti hētōḥ sūktam---<quote>“na cānārabdhē prayōgē aṅgakr̥tamupakārakaṁ
bhavati”</quote> iti ।</p>
<lg><l>।। 2 ।। iṣṭirārambhasaṁyōgādaṅgabhūtatvānnivartētārambhasya pradhāna-
saṁyōgāt ।। 4 ।।</l></lg>
<p><q>atrātmārambhāparityāgēna dīkṣaṇīyādēraṅgatvamiti pūrvaḥ pakṣaḥ</q> ।
yadyapi jyōtiṣṭōmāṅgabhūtā dīkṣaṇīyādayaḥ tathāpi tēṣāmārambhō'styēvēti ārambhā-
vaiguṇyāya ārambhaṇīyā kartavyā ।</p>
﻿<pb n="322"/>
<p>rāddhāntastu prayōgāntaracōdanaivēyam । yēyaṁ jyōtiṣṭōmēna svargakāmō yajētēti
cōdanā sā prayōgāntarasya cōdanā saumikasya naiṣṭikasya । prayōgāpēkṣaścārambha uktaḥ ।
sa padārthaḥ ādyō vā bhavatu audīsīnyādvā pracyutiḥ ubhayathāpi na dīkṣaṇīyāprayōgā-
pēkṣaḥ । kathaṁ tēṣāṁ prayōgō nāstītyatrāha-<q>jyōtiṣṭōmaprayōgacōdanaiṣā na dīkṣaṇī-
yādēryataḥ</q> । tasmālluptanimittamārambhaṇīyādi na kriyēta dīkṣaṇīyādyartham । api
cētyabhyuccayamātram nyāyavyutpattiparatvādadhikāraṇasya । ataḥ prabhr̥ti ca sthitē nimitta-
dvārakē bādhē tadbhāvamātraparīkṣaṇaṁ draṣṭavyam । nimittābhāvanibandhanatvāt nimittadvārakō
bādha ityuktam ।</p>
<lg><l>।। 3 ।। pradhānāccānyasaṁyuktāt sarvārambhānnivartē-
tānaṅgatvāt ।। 5 ।।</l></lg>
<p><q>atrāṅgapradhānasādhāraṇaprayōgacōdanēti matvā pūrvapakṣavādī anvāra-
mbhaṇīyāṁ manyatē</q> । pūrvatra hi pradhānasyaiva prayōgō nāṅgānāmiti aṅgānāmārambhā-
bhāvāt tannimittamārambhaṇīyā na kartavyā । iha tvaiṣṭikānāmapi pradhānatvāt kartavyā-
'rambhaṇīyā । na ca jyōtiṣṭōmasyaiva prayōgacōdanā । ētadēva vivr̥ṇōti---<q>nāya-
maniṣṭērēva prayōgaḥ jyōtiṣṭōmasyaiva । kiṁ tarhi ? sādhāraṇaḥ prayōgaḥ
tēnārambhō'pi sādhāraṇaḥ tēnārambhasya bhāvat kartavyā''rambhaṇīyā</q> ।
(na)[sa]ca jyōtiṣṭōmādīnāmavirōdhamāvahati, kāṁsyabhōjivadamukhyēpīti nyāyāt ।
saumikadārvihaumikānāṁ hi kriyamāṇāyāmārambhaṇīyāyāṁ na kaścidvirōdhaḥ । akriyamā-
ṇāyāṁ vā aiṣṭikānāṁ vaiguṇyam । yathā kāṁsyabhōjinaḥ śiṣyasya kāṁsyē'nupāttē ।</p>
<p>rāddhāntaikadēśī pūrvapakṣamākṣipati---<q>kimidaṁ vacanaṁ na paśyati agniṣṭōmaṁ
prathamamāharatīti</q> । anēna kila vacanēna anvārambhaṇīyākāryē'gniṣṭōmavidhānāt
śaravidhānādiva barhirāmbhaṇīyā nivartata iti manyat । samādhattē---<q>bāḍhaṁ paśyati
vacanaṁ, kintu phalārthasyaivāgniṣṭōmasyāyaṁ prathamaprayōgō abhidhīyatē ।
nārambhaṇīyārthēna vidhānamiti paśyati</q> kramamātravidhānaparamidaṁ vacanaṁ nārambhaṇīyā-
pratyāmnāyārtham ।</p>
<p><q>ēvaṁ prāptē'bhidhīyatē---nārambhaṇīyā</q> kartavyā yasmāda<q>gniṣṭōmārambhō'yaṁ
prayōga uktaḥ</q> । asya granthasyārthamabuddhvā ārambhaṇīyākāryē vidhānābhiprāyamētaditi
﻿<pb n="323"/>
matvā cōdayati-<q>satyamuktaṁ nānvārambhaṇīyārthēnāgniṣṭōmavidhānamiti1</q> । rāddhāntī
pariharati---<q>kēna cōktamanvārambhaṇīyārthēnāgniṣṭōmavidhānamiti</q> । ēvamapyā-
śayamajānānaś‍cōdayati---<q>yadyārambhaṇīyārthēna vidhānaṁ na sambhavati kimiti
tarhi aluptārthā ārambhaṇīyā na kriyatē</q> । pariharati-iṣṭī<q>nāmagniṣṭōmārambhēṇā-
mbhāvalōpāt</q> । asyārthaḥ---agniṣṭōmasya 2prathamānuṣṭhānāt gr̥hyamāṇaviśēṣatayā tasyai-
vārambhaḥ । tadārambhēṇaivaiṣṭikānāmapi karmaṇāmanuṣṭhānamiti tēṣāmārambhāvalōpāt
ārambhaṇīyā na kartavyā । na cāgniṣṭōmārambhō'nvārambhaṇīyāṁ prayōjayati । na cāsau
kr̥tārambhaṇīyasya bhavatītyuktaṁ kāraṇāntarasyārambhaṇīyāṁ prati aprayōjakatvēna । tasmā-
datrāpyananvārambhaṇīyaka ēva prayōga iti siddham ।</p>
<lg><l>।। 4 ।। tasyāṁ tu syāt prayājavat ।। 6 ।।</l></lg>
<p>atra pūrvapakṣamākṣipati---<q>nanu cārambhaṇīyāśāstrē prakr̥tivadvidhānaṁ
nānvārambhaṇīyākāryamatidēṣṭuṁ kṣamam । kutaḥ ? anēnaivārambhaṇīyākārya-
vidhānaśās‍trēṇaiva kāryamavagacchāmō'traivātidiśāma iti</q> । bālakrīḍitamēt ।
ātmāśrayadōṣaprasaṅgāt । tasmānnātra nirākaraṇīyamiva kiñcitpaśyāmaḥ ।</p>
<p>samādhātaikadēśyāha-<q>atrōcyatē aparisamāptadharmakaṁ vā darśapūrṇamāsānu-
ṣṭhānaṁ, kathaṁ tadvadityatidēṣṭuṁ śakyatē</q> । asyārthaḥ- ārambhaṇīyayaiva saha
darśapūrṇamāsayōḥ itikartavyatā kalpyatē3 । tataścārambhaṇīyāṁ parityajya darśapūrṇamāsayō-
rupakārō nātidēṣṭuṁ śakyatē । tēna prayājādyatidēśābhyupagamē ārambhaṇīyāpyatidēṣṭa-
vyēti bhāvaḥ ।</p>
<p>ākṣēptā āha-<q>kathaṁ vā darśapūmāsōpakāramapēkṣatē । anvārambhaṇīyāṅga-
kāryaṁ darśapūrṇamāsōpakāramapēkṣatē । ātmāśrayadōṣaprasaṅgāt</q> । nyāyastāvadayaṁ
na kaściddōṣa iti । sa ēvāha---<q>kiṁ vā 4ātmapratyakṣasya hānam ?</q> yadyapi
<note>1. R nārambhaṇīyārthēnētyuktam</note>
<note>2. A pradhānānu</note>
<note>3. A vakalpyatē</note>
<note>4. R asma pra</note>
﻿<pb n="324"/>
aparisamāptadharmakaṁ darśapūrṇamāsānuṣṭhānaṁ nātidiśyatē tathāpi asmākaṁ na kiñciddhīyatē ।
samādhātaikadēśyāha---<q>yadyārambhaṇīyā nātidiśyatē</q> tadā prayājādērapyanatidēśaḥ ।
asampūrṇētikartavyatātidēśāyōgāt । iṣyatē ca bhavadbhiḥ prayājādēratidēśaḥ । tēna
sa ēva hīyatē । ēkagranthēnāha---<q>tasmādanvārambhaṇīyāpi kartavyā । yadi
prayājādēratidēśaḥ ārambhaṇīyā nātidiśyatē tadā prayājādērvā'natidēśaḥ</q> ।
ākṣēptā āha---<q>varamanatidēśō nyāyōpapannaḥ prayājādīnāṁ na punarak‌lr̥pta-
syōpakārasyātidēśaḥ</q> । ārambhaṇīyāyāṁ tu ārambhaṇīyākāryē'tidiśyamānē
aklr̥ptasyaivōpakārasyātidēśa āpatati yathaitadvacanaṁ; sa cāyukta iti । parama-
samādhātā āha---<q>sō'yaṁ <quote>‘āmrān pr̥ṣṭaḥ kōvidārānācaṣṭē’</quote> ityāpatitam</q> ।
yathā kaś‍cicchūnyamānāḥ1 kē āmrā iti pr̥ṣṭaḥ tadvacanārthamabuddhvā āha---imē
kōvidārā iti, tathaitatsakalamasmadvacanamabuddhvā cōditaṁ bhavatēti ।</p>
<p>samādhātā svābhiprāyaṁ prakaṭayati---<q>kr̥tārambhaṇīyasya hi darśapūrṇamāsau
cōdyētē, na punaḥ darśapūrṇamāsāṅgatvēna cōdanā</q> । asyārthaḥ - nārambhaṇīyā
darśapūrṇamāsāṅgatvēna cōdyatē । kutaḥ ? (tataḥ)kr̥tārambhaṇīyasyaiva hi puruṣasya darśapūrṇa-
māsau cōdyētē । tēna nārambhaṇīyāyāḥ darśapūrṇamāsāvikārāṅgatvam । <q>tataḥ kiṁ ?
idaṁ tatō bhavati । na darśapūrṇamāsavidhyantātidēśaḥ ārambhaṇīyāyāṁ śakyatē
vārayitum । kutaḥ ? vināpyārambhaṇīyayā nirjñātōpakārō darśapūrṇamāsa-
prayōgō yataḥ</q> । asyārthaḥ---aṅgānyēva gr̥hītvā karaṇōpakāraḥ parikalpyatē ।
tēṣāmēva tajjanakatvāt grāhakaidamarthyavaśēnādr̥ṣṭamapi karaṇōpakārakatvaṁ kalpyatē ।
taccāṅgānāmēva grāhakaidamarthyam tēnānaṅgabhūtānvārambhaṇīyāvyatirēkēṇa nirjñātōpakārāt
darśapūrṇamāsaprayōgādārambhaṇīyāyāmatidēśō na viruddha‍yatē prayājādīnām । <q>nanu
cārambhaṇīyāpyēvamēva bhavitumarhati</q> । asyārthaḥ- yathā prakr̥tau kr̥tārambha-
ṇīyakēna kr̥tōpakāraka ārambhaḥ iti ārambhaṇīyā prasajyatē tathā ārambhaṇīyā-
yāmapyārambhaṇīyā prāpnōti । tataścāvyavasthādōṣēṇa vyavasthāsiddha‍yarthaṁ atidēśatyāga-
ēva yukta iti bhāvaḥ । pariharati---<q>satyamētat ata ēvānadhikāramāśaṅka‍tē
pūrvapakṣavādī</q> । yata ēvānvārambhaṇīyāsaṁskr̥tēna puruṣēṇa kr̥ta ārambha upakārakō'ta
<note>1. R anyamanāḥ</note>
﻿<pb n="325"/>
ēva dvitīyāmārambhaṇīyāṁ ārambhaṇīyāyāṁ anadhikāramāśaṅkatē pūrvapakṣavādī, na
cānavasthētyupasaṁhāravyājēna darśayati---<q>tasmāt sāmarthyatō jyāyasīṁ vyavasthāṁ
manyatē</q> । sarvāsvavasthāsu śaktirēva niyāmikā । tēna yāvacchaktyatidēśō bhavati ।</p>
<p><q>rāddhāntastu---darśapūrṇamāsāvārabhamāṇa ityārambhaṇīyāyāmārabhamāṇō-
'dhikr̥taḥ</q> । asyārthaḥ---darśapūrṇamāsārambhapravr̥ttasyārambhaṇīyāyāmadhikārāt pr̥thagāra-
mbhaṇīyāyāmārambhō nāsti । tadāha---<q>atō'nanvārambhamārambhaṇīyāṁ prayōk‍tu-
marhati । tasmānnādhikāramapēkṣatē ityā</q>mbhaṇīyatvaṁ nāpēkṣata ityarthaḥ । tadidaṁ
kr̥tārambhaṇīyatvaṁ niś‍cimapyārambhaṇīyāyāmadhikārē nimittanibandhanaṁ mithyātvaṁ gatam ।
ārambharūpanimittābhāvē hi mithyābhāva ityarthaḥ ।</p>
<p>yaḥ punarayaṁ dvitīyaḥ parihāraḥ na tadēva śāstramarthadvayāya prabhavati ārambhaṇīyā-
kāryamavagamayituṁ tatra cātidēṣṭumiti । aṅgatvābhyupagamē na saḥ; aṅgatvē hyārambhaṇīyā-
śāstramapyaṅgatvakalpanāyāṁ vyāpriyatē । <q>nanu cāyamaṅgatvābhyupagamaḥ prayājādēra-
pyatidēśaṁ vārayati aparipūrṇadharmakasyōpakārakasya anatidēśāt</q> । pariharati
---<q>na, abhāvapradarśanamātraparatvāt</q> । ārambhaṇīyāyāmārambhaṇīyā nāsti ityētā-
vanmātraparamētat । na cābhyupagamē dōṣāntarāpattiḥ । tasmātsūktam ।</p>
<lg><l>।। 5 ।। karma ca dravyasaṁyōgārthamarthābhāvānnivartēta tādarthyaṁ
śrutisaṁyōgāt ।। 9 ।।</l></lg>
<p><q>yūpōtpattyarthatā asyā yūpāhutērna vidyata iti pūrvapakṣavādinaḥ</q> khalē-
vālyāmapi yūpāhutiḥ kartavyēti vadatō'bhiprāyaḥ । <q>kā yuktiḥ yūpānutpattyarthatvē ?</q>
uttaraṁ---<q>takṣaṇādīnāmivōtpattau na kaś‍cidva‍yāpāra upalabhyatē । tasmāda-
dr̥ṣṭārthatayā parivyāṇādivat khalēvālyāmapi yūpāhutiḥ kartavyā</q> । khadirā-
dayō hi yūpībhavanti । tatra ca yat khadirōdiṣu vyāpriyatē karma tasyaiva khadira-
saṁskārēṇa yūpōtpattyarthatvaṁ yuktam । na ca yūpāhutēḥ khadirādau kaś‍cidva‍yāpāra
upalabhyatē । tasmādadr̥ṣṭārthatayā parivyāṇādivat khalēvālyāmapi yūpāhutiḥ kartavyā ।</p>
<p><q>rāddhāntastu satyaṁ na kaś‍cit dr̥ṣṭa upakāraḥ utpattāvupalabhyatē
takṣaṇādiśabdēna tūtpattyarthatāmavagacchāmaḥ yūpamacchēṣyatā hōtavyamiti</q> ।
﻿<pb n="326"/>
kathaṁ ? acchōśabdō hi āptumityasminnarthē prasiddha ityabhiyuktā upadiśanti । bhavatvā-
p‍tyarthatā । tathāpi kathamutpattyarthatētyāha---<q>utpattiścāptiryūpasya</q> । utpādayannēva
yūpamāpnōti yataḥ nānyēna prakārēṇa । yatō yūpōtpattyarthatā'tō na khalēvālyāṁ kartavyā ।
ayūpē hi paśurbadhyata iti siddham । tēna yūpē naiva prayōjanamiti yūpārthā satī
na kriyatē ।</p>
<lg><l>।। 6 ।। sthāṇau tu dēśamātratvādanivr̥ttiḥ pratīyēta ।। 10 ।।</l></lg>
<p><q>nanu yūpasyōtpādyatvēna sarvayūpasambandhaṁ tadutpattyarthamityuktam</q> । yasya
yūpamacchēṣyatēti yūpasambandhō'vagamyatē tadyūpōtpattyarthaṁ yūpasyōtpādyatvādityuktam । tēna
sthāṇvāhutiryūpōtpattyarthā । samādhattē---<q>satyamuktam tadēvēdamākṣipyatē । kathamā-
kṣēpaḥ ? sthāṇumātrasambandhāt sthāṇvāhutēḥ na yūpīyasthāṇusambandhō'va-
gamyatē</q> । kiṁ tarhi ? sthāṇumātrasambandhaḥ tataśca na yūpasambandhō'vagamyatē । asaṁyuktaśca
prakaraṇēna gr̥hyata ityārādupakārakatvam । idamatrākūtaṁ---saṁskāravaśēna khadirādayō
yūpībhavanti । saṁskāraścāyaṁ laukikaḥ padārthaḥ saṁskārasambandhini vā kriyamāṇēna
karmaṇā janyatē । na ca sthāṇvāhutiryūpē yūpasambandhini vā kriyata iti asaṁskārikā ।
acchaśabdaśca kathañcidva‍yākhyēya iti । ēvaṁ ca yūpāhutirapyārādupakārikā ।
sāpi hi na yūpasambandhinī । atha yūpasamīpē kriyamāṇā yūpārthā । tatrāha---<q>kiñca
avaśyamēvamabhyupagamanīyam yūpāhutiryūpasamīpē kriyamāṇatayā yūpasamba-
ndhinī na bhavatīti । anyathā yūpāhutērēkādaśinyāṁ tantratā na syāt</q> ।
yadi yūpasamīpē kriyamāṇā yūpasambandhinī tadā samīpadēśabhēdāt tantratā yūpāhutērna
syāt ।</p>
<p><q>nanu ca yūpāhutiryūpārthētyuktam । satyamuktaṁ tadēvāyuktaṁ manyatē</q> ।
tantratā vā hātavyā । yūpōtpattyarthatā vā ityabhiprāyaḥ ।</p>
<p>rāddhāntastu---<q>acchēṣyatīti vacanāt yūpārthaivāvagamyatē sthāṇvāhuti-
riti ca yūpasambandhinyēva sthāṇau pratīyatē</q> । na hi prakr̥taviśēṣaṇahānē pramāṇa-
masti । sthāṇuśabdō'yaṁ yaugikō vyaktivacanaḥ । vyaktivacanāśca sannihitāṁ vyaktiṁ
nātikrāmantīti yūpasambandhyēva sthāṇuḥ । nanu ca yadyapyasau(dāya) [na yūpa] sambandhī
tathāpi tatō'pi yuktaḥ kathaṁ tatsambandhēna yūpasaṁskāraḥ ityatrāha-<q>taruviyuktasaṁskārē'pi</q>
﻿<pb n="327"/>
<q>tadvataḥ saṁskāramicchanti laukikāḥ</q> yathā dēvadattaśirasō'vatāritāyāḥ srajaḥ
śucidēśanidhānēna saṁskr̥tāyāḥ dēvadattasya saṁskāraḥ । laukikaścāyaṁ saṁskārapadārthō
'bhyupagatō'vahantyādivat । śabdāttu niyamamātram । tēna yūpasambandhisthāṇusambandhāt
sthāṇvāhutēryūpōtpattyarthatā । yūpāhutēstu antikadēśasyāvivakṣā । āpēkṣikatvā-
dantikadēśasyētyuktam । tēnaikatra kriyamāṇā yūpāhutiḥ kasalayūpāntikēṣu kr̥tā
bhavati āpēkṣikatvādantikēdaśasya । tasmānna dōṣastantratāyāḥ । yūpāntikēṣvapi
kriyamāṇāyāḥ yūpāhutēḥ tantratōpapattēḥ tantratā yūpārthatāṁ na dūṣayatītyarthaḥ ।
<q>darśanamuktam</q> ।</p>
<lg><l>।। 7 ।। prayājē ca tan‍nāyatvāt ।। 14 ।।</l></lg>
<p>svāhākāraṁ yajatīti dvitīyānirdēśāt dēvatābhidhānaṁ pūrvapakṣavādī manyatē ।
yathā viṣṇuṁ yajatīti dvitīyānirdēśāt viṣṇōrdēvatātvam tathā svāhākāraṁ yajatīti
svāhākārasyāpi । yuktyantaraṁ cāha---<q>karmābhidhānapakṣēpi cārādupakārakamēva
karmaṇaḥ prādhānyāt</q> । yadyapi svāhākāraśabdaḥ karmanāmadhēyaṁ tathāpi dvitīyānirdēśāt
pradhānakarmāvagatēḥ taddēvatāsmaraṇārthatvam । tasmādva‍yatiriktārthataiva varam । yadi hi
sannipatyōpakārakatā karmaṇaḥ syāt tadā tallōbhēnāvyatiriktārthatā yajatiśabdāt
svāhākāraśabdasyāṅgīkriyatē । yadā tu karmanāmadhēyatvēpyārāpupakārakatā tadā
kimarthaṁ tadvyatiriktārthatā nāśrī('ṅgīkri)yatē varaṁ vyatiriktārthataiva bhavatu । tathā sati
kō guṇa ityāha-<q>padabhēdaścāsmin pakṣē nyāyyō bhavati arthabhēdāt</q> । anyathā
hi arthābhēdē'pi padabhēdābhyupagamaḥ kāryaḥ । na caitaducitam । anyāyaścānēkaśabda-
tvamiti ।</p>
<p>nanvēvaṁ kathaṁ svāhākārasya śabdamātrasyāgnyādiśabdaiḥ mantragatairabhidhānaṁ itya-
trāha---<q>agnyādīnāṁ ca śabdānāṁ guṇādapyabhidhānasiddhiriti samañ‍jasam</q> ।
guṇayōgē na mukhyā vr̥ttirbhaviṣyati yadi vā gauṇīvr̥ttiḥ śaktyantarakalpanā vā
jyōtirādipadānāmiva । yathā jyōtirādayaḥ karmaṇyapi vartantē tathā'gnyādayō'pi
svāhākārē tathā darśitaṁ bhāṣyē । mātēti śabdō mātaramapi vakti mātāramapi
dhānyādīnāṁ iti । yadi punaragnyādayō dēvatāḥ tadā1dēvatānāmagnyādīnāmapi
<note>1. A dēvatānāmapikalpanāt</note>
﻿<pb n="328"/>
vikalpaḥ syāt mantrasya vibhāgaḥ syāt । tattēddēvatāprakāśakabhāgakalpanayā tadāha---
<q>anyathā hi dēvatāvikalpaḥ syāt1 mantravibhāgaś‍cēti</q> । tasmādētaditara-
prayājavadayamapyārādupakāraka iti sāhacaryamapyupanyastam । ēvaṁ pūrvapakṣitam ।
samprati cōdayati---nanu gauṇē sambhavati śaktyantarakalpanā na nyāyā । yatra hi
klr̥ptaśaktyanusārēṇārthāntarapratītyupapattiḥ tatra śaktyantarakalpanā na yuktā kāryasyā-
nyathāpyupapattēḥ । pariharati---<q>satyaṁ yatrānvayyavayavārthaḥ arthāntarasambandhasya
vā'nyatra vidhānam । ihatu ubhayaṁ nāstīti matvaivamuktam2</q> । dvivā hi
gauṇā bhavanti yē guṇayōgādvartantē yathā gārhapatyē 3viniyōgādindraśabdaḥ । sa ca
yatrāvayavārthō'nvayī tatra bhavati । tathā sādr̥śyavaśēna vartamānō gauṇaḥ yathā'g‍nihōtra-
śabdaḥ kauṇḍapāyināmayanīyē hōmē । sa cārthāntarabhūtanaiyamikāg‍nihōtrasambaddhasya
vidhyantasyānyatra kauṇḍapāyināmayanīyē hōmē vidhānādbhavati । iha tu tadubhayaṁ
nāstīti gauṇatvāsambhavāt śaktyantarakalpanāyāṁ mātēti mātāramapīti yaduktaṁ bhāṣyē
tadēva yuktam ।</p>
<p><q>ēvaṁ prāptē'bhidhīyēta---karmamātravidhānamidaṁ svāhākāraṁ yajanīti
na dēvatāviśiṣṭakarmavidhānam lāghavāt । nanu ca dēvatāvidhānamidaṁ
svāhākāraṁ yajatītyuktam</q> । pariharati---<q>na hi ajñātadēvājñāpanē'tra
pramāṇamasti । na dvitīyā dēvatātvē4 smaryatē</q> । nanu padayōrvyatiriktārthataiva
dēvatārthatvē pramāṇam; tatrāha---<q>jñātē hi dēvatātvē vyatirēkēḥ vyatirēkē ca
dēvatātvamiti</q> itarētarāśrayatā bhavati । viṣṇuṁ yajatīti cōdanāntarēṇa dēvatā-
vāvagamānna dōṣaḥ । tasmātkarmābhidhānamēvaitadyukaṁ sāmānādhikaraṇyāt । <q>nanu ca
karmavidhānēpi prādhānyamēva karmaṇō'vagamyata ityuktam</q> । pariharati---<q>kēna
vā vidhānē</q> vidhānāvasthāyāṁ <q>prādhānyaṁ nēṣyatē yāgō hyakarmakatayā svapradhāna
ēvōtpattidaśāyām prayōjanē tu</q> prayōjanakalpanāyāṁ tu <q>guṇabhāvō na avahantyādi-
vat svata ēva guṇabhāva iti</q> । na ca vidhānē prādhānyaṁ pramāṇāntarēṇāvagamyaṁ
guṇabhāvaṁ niruṇaddhi । tasmāt dēvatāsaṁskāratayā'tra dr̥ṣṭārthataiva yāgasyēti yuktam ।
<note>1. R mantravikalpavi</note> <note>3. avayavayōgāt R</note>
<note>2. mātētivadyuktam A</note> <note>4. dēvatārthē R</note>
﻿<pb n="329"/>
<p><q>nanu ca dēvatāvikalpō mantravibhāgaś‍cēti prāp‍nōtīti cōditam</q> ।
uttaraṁ---<q>na prāp‍nōti saṁskāraviśēṣāt</q> । ētadēva vivr̥ṇōti---<q>na gr̥hyatē hi
saṁskārē viśēṣaḥ । asyā dēvatāyāḥ saṁskārō'syā nēti । atassarvadēvatā-
saṁskārē'pēkṣitatvāt prayōgasya tathaiva dēvatābhāvō'pi iti nyāyyam</q> ।
asyārthaḥ-sarvāsāṁ dēvatānāṁ saṁskārasyāpēkṣitatvāt prayōgavidhinā sarvadēvatāsaṁskārō
dēvatātvaṁ ca kalpyatē (na) sarvasaṁskārānuguṇaṁ militānāmēva svāhākārē dēvatātvaṁ
kalpyatē । <q>liṅgamuktam</q> ।</p>
<lg><l>।। 8 ।। tathā''jyabhāgāgnirapīti cēt ।। 16 ।।</l></lg>
<p>pūrvavadatrāpi dr̥ṣṭārthataiva dēvatāsaṁskāratvēnājyabhāgasya nyāyyā ityāśaṅkya, na
dr̥ṣṭārthatā dēvatāyā apratyabhidhānāditi rāddhāntitam । yadi hi āg‍nēyē yā ca
dēvatāg‍niḥ saivājyabhāgē'pīti pratyabhijñānaṁ syāt tadā syāt saṁskāratvam । na
cātra pratyabhijñānam । darśitā cāpratyabhijñā āvāhananigadē । <quote>‘ag‍nimāvaha’</quote>
sōmamāvaha’ <quote>‘ag‍nimāvaha’</quote> iti paṭhitam । tatra yadyāg‍nēyasya ag‍nirājyabhāgē'pi
dēvatēti syāt tadā prathamēna ag‍nimityanēna āgnēyasya pradhānasya dēvatā prakāśyā ।
sōmamag‍nimityanēna upāṁśuyājadēvatā ag‍nīṣōmau prakāśyau tatra ca kramaviparyayaḥ ।
dēvatāntarīyē tvājyabhāgīyē ag‍niṁ sōmaṁ ityājyabhāgayōḥ dēvatē prakāśyē tadanantaraṁ
ca pradhānadēvatā ag‍niriti yuktam । kathaṁ tarhi dēvatāyā guṇabhāvaḥ ? uttaraṁ---
<q>bhūtatvāt dēvatāyā bhavyatvācca karmaṇa iti nyāyyatā guṇabhāvasyōktā</q> ।
nyāyyāṁ guṇabhāvō na vācanika ityarthaḥ ।</p>
<lg><l>।। 9 ।। paśāvapīti cēt ।। 19 ।।</l></lg>
<p><q>atra pūrvapakṣavādī latāsōmē praṇīyamānāgnyabhidhānaṁ manvānaḥ artha-
vādādapratyabhijñāṁ manyatē</q> । āsōmaṁ vahantītyarthavādāt latāsōmapraṇīyamānāgnya-
bhidhānaṁ agnisōmaśabdayōḥ paśau manyamānaḥ purōḍāśē ca niyōga[ta]stadvacanatā
nāstīti pratyabhijñāyā abhāvaṁ manyamānaḥ pūrvapakṣavādī ārādupakārakaḥ paśupurōḍāśa
iti vadati । saṁskārakarmapakṣē utkarṣāśaṅkā'tra sautrāmaṇyāṁ vipratipannadēvatāttvāt
paśūnāṁ purōḍāśānāṁ ca । yatra sampratipannā dēvatā tatra purōḍāśānāmutkarṣaḥ syāt ।
ārādupakārakatvē tvanutkarṣaḥ guṇābhivātaṁ ca tulyam । yathā paśau guṇatvēnābhi-
﻿<pb n="330"/>
dhānaṁ tathā purōḍāśē'pīti । kathaṁ tasyāḥ prādhānya mukhyā ca dharmaprāptiḥ anyathā
vaktavyēti guṇabhāvē'g‍nīṣōmayōḥ mukhyā ca dharmaprāptiḥ । guṇabhūtayōrēva hyag‍nīṣōmayōḥ
prakr̥tau dharma upadiṣṭaḥ sa guṇabhāvē mukhyō bhavati । prādhānyē tu sati guṇakāryakaratvēna
dharmaprāptirvaktavyā । sā klēśasādhyā parihr̥tā bhavati । purōḍāśēpi dēvatāyā 1guṇa-
bhāvāṅgīkaraṇēna ।</p>
<p>tadidamuktaṁ bhāṣyē---<quote>“parājitē'pi hētuḥ kēnacidviśēṣēṇānuprāṇyata”</quote> iti ।
sō'yaṁ viśēṣaḥ ।</p>
<p><q>rāddhāntastu --- nājyabhāgavadapratyabhijñākāraṇamatrāsti । pratyabhijñā
cēnna dr̥ṣṭārthatāhānaṁ sambhavatītyuktam</q> । viśēṣē tu pūrvapakṣānuprāṇanahētau tūk‍taḥ
parihārō'rthavādēna । nanu 2cārthavādō'bhidhānānyatvē hēturuktaḥ parihr̥tō'rthavādāntarēṇa
yaddaivatyaḥ paśuḥ taddaivatyaḥ purōḍāśa ityanēna ।</p>
<p><q>nanu ca prakaraṇavaśādr̥tē saṁskārakarmatā na sambhavati</q> । asyārthaḥ---
3prakaraṇaniyōgēnāvamarśē saṁsparśē sati saṁskārakarmatā anyathā svatantrakarma kimiti na
bhavati । prakaraṇāvamarśaścēt tadā sākṣādēvōpakārakatvam । tataścārādupakārakatēti
gūḍhābhiprāyaḥ ।</p>
<p>pariharati---<q>kēna cōktaṁ sambhavatīti</q> vayamapi prakaraṇāvamarśādr̥tē saṁskāra-
karmatā na bhavatīti brūmaḥ । punaścōdayati ---<q>ēvaṁ tarhi prakaraṇādārādupakārakataiva
bhavatu</q> । pariharati---<q>kiṁ na dr̥ṣṭē'rthē/?/ prakaraṇōpakāraḥ</q> । ēkagranthēnāha---dr̥ṣṭē-
cādr̥ṣṭē ca prakaraṇasambandhasyāviśēṣāt na dr̥ṣṭārthaḥ śakyatē bādhitumityuktō hētuḥ
svāhākārē । tēna dr̥ṣṭaprayōjanānusārēṇa paramparayā prakaraṇōpakārakatvāśrayaṇam ।
<q>śēṣamuktam</q> ।</p>
<lg><l>।। 10 ।। carurhavirvikāraḥ syādijyāsaṁyōgāt ।। 34 ।।</l></lg>
<p><q>sthālyā mukhyārthatāṁ manvānō'nadanīyēna dravyēṇa yāgavirōdhāt 
kapālavikāraścaruriti manyatē</q> । asyārthaḥ-sthā/?/lyāḥ pūrvasiddhatvāt tadvacana ēva
<note>1. A aṁśē nira karaṇē guṇabhā/?/vaḥ syāt</note>
<note>2. R arthavādābhidhānatvē hētu</note>
<note>3. prakaraṇēna</note>
﻿<pb n="331"/>
caruśabdaḥ tadyōgādōdanē vartatē । tatrāpi sthālī na haviṣṭvēna vidhēyā anadanīya-
tvāt । anadanīyēna ca yāgē kriyamāṇē śiṣṭācāravirōdhāt । pākādhāratvēna
kapālasthānē sthālī vidhēyā । darśana ca darśitamasya pakṣasya । uparitanapakṣāntaramāha
---<q>taddhitārthānupapattēḥ havirvikāra iti sthitam</q> । saurya iti taddhitēna
dēvatā haviṣā sambadhyatē na pākādhārēṇēti haviṣṭvēnaiva sthālyā vidhānam ।</p>
<p>rāddhāntamāha---<q>ōdanē'pi ca mukhyārthē sambhavāt tadyōgācca sthālyāṁ
prayōgōpapattēḥ adanīyaśrutivirōdhāśca । kvacit śrapayatīti carau śravaṇāt
ōdanēna havirvikriyata iti sthitam</q> । asyārthaḥ - yadi sthālīvacanaḥ caruśabdaḥ
syāt tadā haviṣṭvaṁ tasyā vācyam । tataścānadanīyēna yāgaḥ kriyēta iti śiṣṭā-
cārō bādhanīyaḥ । ōdanavacanatvē tu nāsti śiṣṭācāravirōdhaḥ iti tadvacana ēva
caruśabda iti nirṇīyatē । sambhavati tadvacanatā । tadyōgēna ca sthālyāmapi prayōgō
ghaṭatē । ādhāravacanatā śiṣṭācāravirōdhēna tyajyatē । kvaciccarōḥ śrapaṇaṁ vidhīyata
ityōdana ēva haviriti sthitam । <q>śēṣamuktam</q> ।</p>
<lg><l>।। 11 ।। sa kapālē prakr̥tyā syādanyasya cāśrutitvāt ।। 45 ।।</l></lg>
<p><q>atra yāvadviruddha‍yatē tāvannivartatē । na ca kapālasya kaś‍cidvirōdhaḥ ।
kintu saṅkhyāyāḥ । tasmādaṣṭasaṅkhyāṁ parityajya kapāla ēva caruḥ śrapaṇīya
iti pūrva pakṣaḥ</q> ।</p>
<p><q>na kapālaḥ prakr̥tivadupakartuṁ śaknōti । taddhi pākahētuḥ, pākādhāra-
tvēna prakr̥tāvupakārakam</q> । ōdanaśca udakagatēnōṣmaṇā pacyata ityarthalōpādaprāptiḥ
kapālasyāpi saṅkhyāyā iva । idānīṁ pātraniyamē prāptē yāsu sthālīṣu sōmāḥ syuḥ
tē carava iti liṅgadarśanāt caruśabdābhidhēyāyāśca paktēḥ sthā/?/lyāmēvābhinirvr̥ttēḥ
saukaryāt sthālyāmēva paktavya iti sthitam । ētacca suhr̥dbhāvakathanamātram, na tu
sthālī viniyuktētyēvaṁparaṁ tat । <q>śēṣamuktam</q> ।</p>
<p>kiṁ bhavati prayōjanam ? yadi kapālavikāraścaruḥ yadi vōdanēna havirvi-
kriyata iti । atra sthālyāḥ punarhavirdhikārē kō viśēṣa iti na cintitam । sujñāna-
tvādavaghātādibādhasya ।</p>
﻿<pb n="332"/>
<p><q>।। ēvaṁ vā ।।</q></p>
<p>atra punaradhikaraṇē prayōjanatvē pēṣaṇādilōpaṁ vyākhyāya punaradhikaraṇāntara-
karaṇāt kvacit kiñcidapanēyamastītyabhiprāyaḥ ।</p>
<p>nanu ca mandaśaṅkā nāpanēyētyatrāha- <q>mandaviṣēṇāpītī darśitam</q> । yō
mandaviṣēṇa vr̥ścikēna dr̥ṣṭō na mumūrṣati saḥ nācikitsyō yathā tathā mandāśaṅkāvyā-
kulitaḥ śiṣyō'pīti darśitaṁ bhāṣyē । tatra bahuṣu anuṣṭhānasambhavaṁ anarthalōpaṁ ca
manvānēna pūrvapakṣitam । kvacidavirōdhēnānivr̥ttiḥ kvacidārthasyaiva cōdanārthatāṁ manyatē ।
saṁvapa(caya)nādīnāṁ śakyatayā'nuṣṭhānasambhavamātrēṇōpakārakatvam । asti cātrānuṣṭhāna-
sambhavalakṣaṇō'narthalōpa ityabhimānavān pēṣaṇādīnāṁ dr̥ṣṭārthānāṁ avirōdhāt piṣṭakamaya-
syāpi carōḥ darśanāt vyuddharaṇasya cārthasya vidhēyatvabuddha‍yā pūrvapakṣitam ।</p>
<p><q>rāddhāntastu-na śakyatayā'nuṣṭhānam nāpyavirōdhāt</q> । nāpyarthō'ti-
diśyatē kiṁ tarhi ? kāryatō'nuṣṭhānaṁ dharmāṇāṁ tadabhāvācca nivr̥ttiḥ । vacanācca
kāryakalpanā । tēnārthasya kāryē karaṇōpakārē'nanupravēśānnātidēśa iti sūktam ।</p>
<p><q>।। iti śrīśālikamiśraviracitāyāṁ r̥juvimalāyāṁ
pañcikāyāṁ daśamasya prathamaḥpādaḥ ।।</q></p>
﻿<pb n="333"/>
<p><q>r̥juvimalāyāṁ</q></p>
<p><q>daśamādhyāyasya dvitīyāḥ pādaḥ</q></p>
<lg><l>।। 1 ।। kr̥ṣṇalēṣvarthalōpādapākaḥ syāt ।। 11 ।।</l></lg>
<p><q>kathaṁ punaratra pūrvaḥpakṣaḥ ? pūrvapakṣē'pi hi vacanamapi vidyata ēva</q> ।
samādhattē---<q>na vacanaśatēnāpi aśakanīyō'rthaḥ śakyatē vidhātum</q> । kathama-
śakyatētyatrāha---<q>pacērhi viklr̥ttiḥ pradhānō'rthaḥ । na cāsau kr̥ṣṇalēṣu vidyata
iti kimatra vacanaṁ kariṣyati</q> । asyārthaḥ - mahābhāṣyakārēṇōktaṁ - pacērhi
viklr̥ttiḥ pradhānō'rtha iti । pradhānō mukhya ityarthaḥ । dr̥śyatē ca lōkē'pi pacyantē
taṇḍulā iti viklr̥ttivacanatā paktēḥ । dēvadattaḥ pacatītyādāvapi taṇḍulasama-
vāyinyāmēva viklr̥tau dēvadattaḥ kartā, tadadhīnatvāttasyāḥ । viklr̥ttiśca gandharūpa-
sparśarasādiviśēṣātmikā । tēna purōḍāśādīnāmapi pākassiddhō bhavati । na ca
taijasānāṁ kr̥ṣṇalādīnāṁ rūpādiviśēṣēstīti pākasyāśakyatvānna vacanaśatēnāpi
vidhānamupapadyatē । ēkagranthēnāha---<q>atha tu santāpajananamātraṁ pākaḥ tathāpi
cōdakēnaiva prāpnōtīti vacanēna kiṁ ?</q> viklr̥ttiphalakō yō vyāpāraḥ sa ēva yadi
pacērarthaḥ tataḥ prakr̥tāvapi sa ēva vidhīyatē tataścōdakēnaiva kr̥ṣṇalēṣvapi prāpnōtīti
vidhānamanarthakam । dōṣāntaraṁ cāha---<q>avaghātādi ca durnivāraṁ tadā bhavati</q> ।
yadā vyāpāravacanatā dhātūnāṁ tadā hantērapi udyamananipatanamātrārthatvāt kartavyataiva
pratīyatē ।</p>
<p><q>athōcyatē tuṣakaṇavimōcanātmakaphalābhāvāt akaraṇaṁ pākē tulyaṁ
upadiṣṭēpi pākē tulyaṁ phalābhāvādakaraṇam</q> । tasmādakartavyatāmēva manyamānasya
pūrvaḥpakṣaḥ । <q>vacanamidānīṁ kimarthaṁ yadi pākasyākartavyatā</q> । uttaraṁ---
<q>anarthakaṁ ca।</q> । avagamyamānārthatayā hi vacanamarthavat, na vacanēnārthavatā bhavitavyamiti
pramāṇamasti ।</p>
<p><q>rāddhāntastu satyamāha bhavān phalābhāvāt na kāryataḥ prāptirastīti</q> ।
vacanaṁ punaḥ na nivārayituṁ śakyatē । tēna vācanikaḥ pākō bhaviṣyati ।</p>
﻿<pb n="334"/>
<p><q>nanu vacanaśatēnāpyaśakanīyō'rthō na vidhātuṁ śakyata ityuktam</q> ।
pariharati---<q>ētadapi satyam aśakanīyō'rthōṁ na vidhātuṁ śakyata iti</q> । punaḥ
pūrvapakṣī pr̥cchati---<q>kathaṁ tarhi pākasya kartavyatā aśakanīyatayā vidhānā-
sambhavāt</q> । siddhāntītvāha---<q>śabdārthasya sambhavāt</q> । yō'sau viklr̥ttiphalakō
vyāpāraḥ sa ēva pacinōcyatē pūrvabhāvitvāt । tatkāryatayā lakṣaṇayā viklr̥ttau pacēḥ
prayōgaḥ pacyantē taṇḍalā iti । ēvaṁ ca dēvadattaḥ pacatīti svasamavāyinyēva
vyāpārē dēvadattasya kartr̥tvam । yaścāsau gandhādiparāvr̥ttihētubhūtō'gnyavayavasaṁyōga-
phalakō vyāpāraḥ sa ēva yadi śabdārthaḥ kr̥ṣṇalēṣvapi sambhavati । tēṣāmapyavayava-
saṁyōgōpalabdhēḥ । uṣṇasparśānumēyō hi tēṣvagnyavayavasañcāraḥ । tēna śabdārtha-
sambhavāt pākastatra vidhātuṁ śakyatē ।</p>
<p>nanu vihitasyāpi phalābhāvādananuṣṭhānaṁ kāryaprayuktatvāddharmāṇāmityatrāha---
<q>vihitē śabdārthē dr̥ṣṭamadr̥ṣṭaṁ vā prayōjanaṁ bhavati । yasya dr̥ṣṭaṁ prayōjanamasti
tasya dr̥ṣṭamēva prayōjanaṁ</q> yathā prakr̥tau pākasyāvaghātādīnāṁ ca । yasya tu dr̥ṣṭaṁ
nāsti tasyādr̥ṣṭaṁ kalpyatē grāhakasambandhanirvāhāya । dvārēṇa vinā tadanupapattēḥ ।
yathā prakr̥tāvēva prōkṣaṇasya । tatrāpi dvitīyāśravaṇāt tad‍dravyagataṁ taditi kalpyatē ।
tēnātrāpi kr̥ṣṇalēṣu kō'pi pākajanyaḥ saṁskāraḥ prayōjanamityadhyavasīyatē na punaḥ
dr̥ṣṭaṁ prayōjanaṁ nāstīti vidhinivāraṇam । sambhavati ca śabdārthaḥ ।</p>
<p>nanu vidhānaṁ satyadr̥ṣṭaṁ prayōjanaṁ vidhānamēva prāk prayōjanāvagamānnōpapadyatē
prayōjanaparyantē vyāpārē puruṣasya niyōgādityāśaṅkyāha---<q>yāvat puruṣavyāpāra
ēva hi vidhērviṣayaḥ na phalōpapattirapi</q> । svavyāpārē hi puruṣō niyujyatē tēna
tāvanmātrē vihitē adr̥ṣṭaphalakalpanā yuktaiva । viklr̥ttiśca phalaṁ pacēḥ pacyarthasya na
punaḥ sa ēva pacyartha iti pūrvamuktam । kathaṁ tarhi mahābhāṣyakārasya vacanamityatrāha-
<q>phalēnāpi ca dhātvarthakathanaṁ dhātupāṭhē1 dr̥ṣṭam yathā gaḍivadanaikadēśē iti</q> ।
kriyāvacanō hi dhāturiti gaḍirapi kriyāvacana ēva kriyāmēva vadanaikadēśārambhalakṣaṇāṁ
vadati । tatphalēna dhātvarthakathanam vadanaikadēśaphalakē vyāpārē gaḍirityarthaḥ । ēvaṁ kaḥ
pacēḥ pradhānārtha iti phalata ēva vyākhyānaṁ vaktavyam viklr̥ttiphalō vyāpāra ēva pacēḥ
pradhānō'rtha ityarthaḥ ।</p>
<note>1. A dhātvarthapāṭhē</note>
﻿<pb n="335"/>
<p>ētēnēdaṁ nirākr̥taṁ yadāha kaścit viklr̥ttimātrasa/?/ṅkalpaviśēṣaikāvalambinau
jñāyamānatadarthatvāt 1nēṣṭāvanyābhidhāyināviti । tasmātsūktaṁ vacanāt kr̥ṣṇalēṣu
pāka iti ।</p>
<p><q>yattu vyāpāramātrē dhātvarthē avaghātādyapi durnivāra/?/miti । atrōcyatē
prākr̥takāryābhāvādavaghātādīnāṁ nivr̥ttiḥ</q> । asyārthaḥ vyāpāramātrē'pi dhātvarthē
tasya prakr̥tau dr̥ṣṭamēva dvāraṁ tuṣakaṇavimōcanādi tatkāryasyaiva vikr̥tāvapi prāptiriti
prākr̥takāryābhāvat avaghātādīnāṁ nivr̥ttiḥ । tathā pākasyāpi prākr̥takāryapurōḍāśa-
gandhādiparāvr̥ttērabhāvānnivr̥ttiḥ । paścāttu vācanikaḥ pākō'parō vidhīyatē tasyādr̥ṣṭaṁ
dvāraṁ kalpyatē । taduktaṁ yathōpapadyatē tathōpariṣṭādvakṣyāma iti tadidamuktam ।</p>
<lg><l>।। 2 ।। upastaraṇābhidhāraṇayōsmr̥tārthatvādakarma syāt ।। 3 ।।</l></lg>
<p>nanu ca vyakta ēva rāddhāntaḥ kimarthamidamadhikaraṇamityātrāha-<q>atra nivr̥tti-
hētavaḥ parīkṣyantē । kimupastaraṇābhidhāraṇayōramr̥tārthatvaṁ kr̥ṣṇalēṣu nivr̥ttau
hētuḥ svādim‍nō'sambhavāt uta caturavattasyāp‍tyā iti caturavattāptivacana
nivr̥ttihētuḥ athavā saṁsargābhāvō nivr̥ttau hēturiti rāddhāntābhāsanivr̥ttyartha-
midamadhikaraṇamityarthaḥ</q> ।</p>
<p>kēciddhi manyantē svādimaprayōjanamupastaraṇamabhidhāraṇaṁ ca prakr̥tau, kr̥ṣṇalēṣu
svādim‍nō'bhāvānnivartata iti ।</p>
<p>tathānyē manyantē---caturavattaprayōjanamupastaraṇamabhidhāraṇaṁ ca taccaturavatta
kr̥ṣṇalacatuṣkāvadānēnaiva sampannamiti kāryābhāvannivartatē ।</p>
<p>tathānyanmatam - upastaraṇābhidhāraṇē sruci havissaṁsarganivr̥ttyarthē । na ca kr̥ṣṇa-
lānāṁ sruci saṁsargō'sti tēna tannivr̥ttyarthaṁ nōpastaraṇamabhidhāraṇaṁ ca kāryamiti ।
tatraikamamr̥tāhutisampādanaṁ nivr̥ttikāraṇamarthavādatvēna parihr̥tam । na hi svādimā
paramārthataḥ prayōjanaṁ bhavitumarhati । anupayōgitvāt । asvādunāpi yāgasiddhēḥ ।
<q>dvitīyamapi nivr̥ttikāraṇaṁ parihr̥tamiti</q> sambandhaḥ । kēna hētunētyatrāha---
<note>1. R nēṣṭāpattyā</note>
﻿<pb n="336"/>
<q>pradhānāvadēyaviṣayatvāccatussaṅkhyāyāḥ</q> । catvāri kr̥ṣṇalānyavadyatīti yēyaṁ
catussaṅkhyā sā yatpradhānaṁ haviravēdayaṁ tadviṣayā nāvadānaviṣayā tēna caturavattāvāptirēkēna
avadānēna nāsti ।</p>
<p>nanu yadyapyēkamavadānaṁ tathāpi tēna caturāvattāvāptirarthavādādavagamyata ityatrāha
---āp‍tyarthavādasya catvāri kr̥ṣṇalānyavadyati tadēkamavadānaṁ ityanēna</q>
nirākaraṇamiti sambandhaḥ । tathā bhinnaviṣayāvagamāt saṅkhyāyā nirākaraṇam ।
catussaṅkhyā bhinnaviṣayā'vagamyatē kr̥ṣṇalaviṣayā, nāvadānaviṣayā । tēna 1stutimātra-
mētat । kr̥ṣṇalacatuṣkāvadānābhyāsaśrutivirōdhācca nirākaraṇam । catvāri
catvāri kr̥ṣṇalānyavadyati iti । avadānāntarē sati abhyāsa upapadyatē । yadi ca
kr̥ṣṇalacatuṣkāvadānēnaiva caturavattasampattiḥ tadā'vāntaraprasaṅga ēva nāsti ityabhyāsa-
śrutirviruddha‍yēta ।</p>
<p>nanu sviṣṭakr̥davadānāpēkṣayā'bhyāsaśrutērupapattirityatrāha-<q>pradhānasya cābhyāsaḥ
prakaraṇāt iti darśitam</q> । atō nirākaraṇaṁ pradhānāvadānaviṣaya ēvāyamabhyāsaḥ na
sviṣṭakr̥davadānāpēkṣaḥ pradānasya prakaraṇaṁ yata iti bhāṣyē darśitam । atō hētō-
rāp‍tyarthatvādasya nirākaraṇam । tasmāt kr̥ṣṇalānāṁ strucyasaṁsarga ēvōpastaraṇābhidhāraṇa-
yōrbādhē(rabhāvē)hētuḥ । tayōssaṁsarganivr̥ttiprayōjanatvāt । kasmāttadēva prayōjana-
mityatrāha---<q>na ca dr̥ṣṭē saṁsarganirākaraṇē prayōjanē sambhavati prakr̥tāvapi
kāryāntarakalpanā śakyatē vak‍tumiti</q> yuktamuktaṁ asaṁsarga ēva bādhahēturiti ।</p>
<p>nanu yadyupastaraṇābhidhāraṇaṁ nāsti tadā pradhānahaviṣṣu2 dva‍yavadānē sati
caturavattatvaṁ kathaṁ sētsyatītyatrāha---<q>yatpunaścaturavattaṁ juhōtīti tadāp‍tyā
sampāditamityadōṣaḥ</q> । catvāri kr̥ṣṇalānyavadyati caturavattasyāp‍tyai ityanēnaiva
āptivacanēna caturavattatāyā anugrahābhidhānāt ।</p>
<lg><l>।। 3 ।। bhakṣāṇāṁ tu prītyarthatvādakarma syāt ।। 13 ।।</l></lg>
<p><q>nanu bhakṣaṇaṁ dravyapratipattyarthaṁ prakr̥tau । kēyaṁ prītyarthaṁtā bādhahētutvē-
nāśaṅkyatē</q> । samādhattē---<q>satyaṁ dravyapratipattyarthaṁ kintu bhakṣaṇaṁ sat prati-</q>
<note>1. A stutiprasaṅga ēva nāsti ।</note> <note>2. haviṣō R</note>
﻿<pb n="337"/>
<q>pattyartham</q> । svarūpāparityāgēna pratipattyarthatētyarthaḥ । bhakṣaṇaṁ ca prītyavinābhūtaṁ,
abhyavahāryaviṣayaṁ hi tallōkē dr̥śyatē । yadēva pārthivaṁ rasavad dravyaṁ tadviṣayamēva lōkē
bhakṣaṇamucyatē । tacca prītyā tr̥ptirūpayā'vinābhūtam । tasmāttasyāḥ prītērabhāvāt
padārthasvarūpābhāvādēva bhakṣā nivartanta iti yuktamiti pūrvapakṣaḥ ।</p>
<p><q>rāddhāntastu---vacanādbhakṣō bhavatīti</q> । tadākṣipati---<q>nanvēvaṁ sati
vacanamapyanarthakaṁ prāpnōti aśakyārthavidhānāt</q> । rāddhāntī pariharati---
<q>nānarthakaṁ padārthamātrasya śakyatvāt</q> । prītyarthē'pi bhakṣē yō'sau vyāpāraḥ sa hi
bhakṣayatinā ucyatē । tataśca tadvacanēna vidhānaṁ bhaviṣyati । tasya kr̥ṣṇalēṣvapi
śakyatvāt । nanu cābhyavahāryaviṣayaṁ bhakṣaṇaṁ lōkē dr̥ṣṭam । tacca prītyavinābhāvi ।
na ca kr̥ṣṇalēṣu prītirastītyuktam । satyaṁ dr̥ṣṭaṁ na tu vidhēḥ viṣayatāṁ pratipadyatē ।
kintu vyāpāramātramēva । tacca kr̥ṣṇalēṣvapyasti । tadāha---<q>vidhiviṣayaṁ ca bhakṣaṇaṁ
kr̥ṣṇalēṣvapi vidyatē</q> । viṣayaśabdēna bhakṣaṇaṁ parāmr̥śyamiti viṣayamiti napuṁsakanirdēśa
iti yuktaṁ vacanam । tacca kr̥ṣṇalaviṣayamēva । na ghr̥taviṣayaṁ tasya guṇatvāt pradhānatvācca
kr̥ṣṇalānāmityuktaṁ bhāṣyē ।</p>
<p>nanu ca ghr̥taviṣamēva bhakṣaṇavidhānamētaditi yuktam । tasmin bhakṣaṇē
cucchūṣādīnāmanuvādasambhavāt । hiraṇyē tu bhakṣyamāṇē cucchūṣādīnāmaprāptēḥ tēpi
vidhātavyā iti vidhigauravamityatrāha---<q>cucchūṣādīnāmanuvādāsambhavāt</q> । hiraṇyē
śrapaṇādhārājyasaṁsr̥ṣṭē bhakṣyamāṇē prāptamēva cucchūṣākaraṇamiti na viśiṣṭavidhi-
gauravāpattiḥ ।</p>
<lg><l>।। 4 ।। ēkadhōpahārē sahatvaṁ brahmabhakṣāṇāṁ prakr̥tau vihitatvāt ।। 17 ।।</l></lg>
<p>atra bhāṣyakāraḥ 1sakr̥ttvapakṣē cōdakaprāptē bhakṣāntarabādhaprasaṅgēna sahatvapakṣa-
māśritya cōditavān । <quote>“nanu vācanika ēvāyaṁ bhakṣō na cōdakaprāpta”</quote> iti । tatra
punarēvamuktavāt---dravyapratipattyarthatayā cōdakaprāpta ēvāyaṁ bhakṣaḥ । vacanaṁ cucchūṣādi-
vidhānārthamiti । tadākṣipati---<q>pūrvādhikaraṇē vācanikaṁ bhakṣamabhidhāya kathaṁ
pratipattyarthatvēna punaḥ prāptirucyatē । kathaṁ vā cucchūṣādīnāṁ anuvāda-</q>
<note>1. A. sakr̥dbhakṣyē</note>
﻿<pb n="338"/>
<q>mabhidhāya punarniyamō'bhidhīyatē</q> । samādhattē---<q>nāyaṁ virōdhaḥ sambhavati
prakr̥tau yathā laukikasya bhakṣasyābhyavahāryaviṣayasya yat kāryaṁ prītirūpaṁ tasya</q>
darśanāt tadabhāvēna vikr̥tau na vidhēyaprāp‍tirityadhastāduktam । vacanaṁ ca vidhēya-
viṣayatayōpapadyatē pākavat । iha punaridamucyatē yadi vikr̥tāvētadēva vyāpāramātraṁ
vidhēyam । vidhēśca kāryakalpanā na padārthasya । sambhavati cātrāpi । prakr̥tāvapi
tadvidhēḥ kāryaṁ dravyapratirūpaṁ tasmānna bādhaḥ śakyatē vak‍tum । tēna bhakṣaścōdakēnaiva
prāptō 1na vēdhayaḥ । cucchuṣādīnāmēva vacanaviṣayatvam । cucchuṣādīnāṁ cāni-
tyatvāt nityārthaṁ vacanaviṣayatāpi śakyatē vak‍tumiti sūktam । ētaduktaṁ bhavati---
yathā vikr̥tau vyāpāramātrasya vidhānaṁ tathā prakr̥tāvapyastu । tasya ca dravyapratipattiḥ
pradhānaṁ phalaṁ ānuṣaṅgikī puruṣaprītiriti cōdakatō'styēva bhakṣaprāptiḥ । vacanaṁ tu
prakāraviśēṣaniyamārthaṁ vacanaviśēṣaniyamārtham । kathaṁ tarhi prāgvācanikī prāptiruktā ।
ata <q>āha---ādhastyamadhikaraṇamidānīṁ kimarthaṁ ?</q> uttaraṁ---<q>ētadyukti-
prasiddha‍yartham</q> । ētāmēva yuktiṁ prasādhayituṁ tadityarthaḥ । vyāpāramātramēva vidhiviṣaya
ityētatsādhanē tatra tātparyam na punarvācanikō bhakṣa ityatra । tēna nāsti dōṣaḥ ।
yuktisādhanaṁ kimarthamityatrāha---<q>na hyaprasādhitā yuktiryuktirbhavati kāryākaraṇāt</q> ।</p>
<lg><l>।। 5 ।। sarvatvaṁ ca tēṣāmadhikārāt syāt ।। 18 ।।</l></lg>
<p><q>kasyacidapariharaṇīyasya parihāravidhānaṁ sambhavatīti pūrvaḥpakṣaḥ</q> ।
yadyēṣā vacanavyaktiḥ yadbrahmaṇē pariharati tatsarvamiti tathāpi brahmabhāgabhūtasyāpi yasya
pariharaṇīyatvaṁ prāptaṁ tasya parihārarthaṁ sarvamiti vidhīyatē2 । yō'pi brahmabhāgaḥ sa na
sarvō niyamēna brahmaṇē dēya iti na prāpta ēva । ēkadēśadvārēṇāpi tādarthyōpapattēḥ ।
tathā yadi yadbrahmaṇē sarvaṁ tatpariharatīti vacanavyaktiḥ tathāpi apariharaṇīyapari-
hārārthamēva pariharatīti vidhēyamityarthaḥ । yadyēka ēvārthō vacanavyaktidvayēpi kimarthaṁ
tarhi dvayamuktamityatrāha---<q>vacanavyaktipradarśanaṁ tu sambhavamātrakathanam</q> ।</p>
<p>rāddhāntastu---<q>sarvaśabdānupapattēḥ nāprāptavidhānaṁ sambhavatīti bhāgāpa-
naya ēva</q> । asyārthaḥ---yadbrahmaṇē pariharati tatsarvamityasyāṁ vacanavyaktau sarvaśabdārthō
<note>1. R. na vidhēyaḥ</note>
<note>2. R. vidhēyaṁ</note>
﻿<pb n="339"/>
na vidhēyaḥ prāptatvāt, yatkhalu brahmaṇē parihārārthaṁ tatsarvamēva parihārārthaṁ prāptaṁ dravya-
pratipattyarthatvāt parihārasya yāvad‍dravyamēva parihārō yuktaḥ yadi hi dravyaṁ guṇabhūtaṁ
syāt tadā ēkadēśēnāpi vyāpārē kr̥taḥ śāstrārthō bhavēt । prādhānyē tu dravyasya
yāvad‍dravyamēva parihārō yuktaḥ । anyathā'nēna saṁskārēṇa tasya varjanaṁ syāt ।
tathā yadbrahmaṇē tatsarvaṁ pariharati ityasyāmapi vacanavyaktau sarvapadārthasyānupapattirēva
viśēṣyāparijñānāt । tasmāt sarvaṁ caruṁ brahmaṇē pariharati iti । yadi syāt yatsarvaṁ
pariharati tadabrahmaṇa iti anyataravacanavyaktyāśrayaṇēna puruṣāntarabhāgānāmapanayō'yaṁ
vidhīyatē asambhavaśca sarvaśabdārthasya sarvāsu vacanavyaktiṣviti darśitam1 ।</p>
<lg><l>।। 6 ।। puruṣāpanayāt svakālatvam ।। 20 ।।</l></lg>
<p><q>kiyadanēna bādhyat iti cintyatē</q> । tatra pūrvapakṣavādī yāvacchravaṇa-
mabādhaṁ manvānaḥ pūrvapakṣitavān । sarvaṁ brahmaṇē pariharatīti śrutēḥ ēkasminnēva kālē
pariharaṇaṁ pratīyata iti kālō'pi bādhyata iti pūrvapakṣitam ।</p>
<p>rāddhāntastu---<q>ēkārthatvānniyōgasya nārthāntaraṁ sambhavatīti apana-
yamātrēṇa paryavasānam yadanyat tadavādhitatvāt kartavyam</q> । asyārthaḥ---
yadyapyēkakālatā śrūyatē tathāpi niyōgasyānēkārthavidhāyakatvāsambhavāt bhāgāpanayamātraṁ
vidhīyatē । na kālō'pi । tēna kālāntarāvidhānāt yathāprāptasya kālasyāvādhi-
tatvāt svakāla ēva pariharaṇaṁ kartavyam ।</p>
<p>kasmātpunaḥ śrūyamāṇāpyēkakālatā na vidhīyata ityatrāha---<q>na yāvadabhidhānaṁ
yāvadviniyōgaṁ vā niyōga iti sthāpitam</q> । niyōgasya pradhānatvānnābhidhāna-
viniyōgavaśēna varṇanam kintu niyōgavaśēnaiva tayōrvarṇanaviti ।</p>
<lg><l>।। 7 ।। ēkārthatvādavibhāgaḥsyāt ।। 21 ।।</l></lg>
<p><q>apanayamātrasya cōditatvāt yadanyat tadabādhitamiti pūrvādhikaraṇa-
nyāyēna vyādēśamapi prati abādhabuddhau prasaktāyāṁ nyāyōktiḥ</q> । kīdr̥śī
<note>1. vyaktiṣu darśitaḥ</note>
﻿<pb n="340"/>
sētyāha---<q>1satyētasminnapanayavacanē yasyārthādapi</q> prayōjanamapaiti tadapi na
kartavyamiti । prayōjanāpanayēna hyakaraṇaṁ tadyasya sākṣādvihitē nāpaiti । yasya ca tadā-
kṣēpalabhyēna tasyāpi bādhō nyāyyaḥ prayōjanāpāyasya samatvāt । tasmādvyādēśasya na
prayōjanaṁ puruṣāpanayē sati yēbhyō yaddēyaṁ tattēbhyō vyādiśyēta । na ca brahmavyatirēkēṇā-
nyēbhyō dānamastīti nāsti vyādēśasya prayōjanam ।</p>
<lg><l>।। 8 ।। r̥tvigdānaṁ dharmamātraṁ syāddadātisāmarthyāt ।। 22 ।।</l></lg>
<p><q>atra pūrvapakṣō2niyataparimāṇatayā, vacanācca</q> । asyārthaḥ---puruṣāṇā-
mānatēraniyatōpāyatvāt niyataparimāṇavidhānaṁ nōpapadyatē । adr̥ṣṭārthatvē tūpapadyatē ।
tathā ānatyarthē dānē kiṁ vacanēna । vināpi vacanēna dānaṁ prāptamēva । na ca niyamārthaṁ
vacanaṁ niyamasyaivāśakyatvāt puruṣānatīnāṁ aniyatatvādēva । tadāha---nahyānatyarthē
vacanē kiñjitprayōja़namastīti manyatē ।</p>
<p><q>rāddhāntastu niyamē sambhavati nādr̥ṣṭārthatā śakyatē vaditum
vratasyēva</q> । yadi dr̥ṣṭaṁ puruṣānatirēva prayōjanaṁ dānasya na syāt vacanānarthakyaṁ idaṁ
tāvadavaśyaṁ kartavyamiti niyamārthatvādvacanasya nānarthakyam niyamārthamapi vacanaṁ bhavatyēva ।
yathā payō vrataṁ brāhmaṇasyēti । niyamārthatā vacanamātrēṇa dr̥ṣṭāntaḥ । anyanivr̥ttyarthō
vrataniyamaḥ । ayaṁ tu ayōganivr̥ttyarthaḥ niyamēnāpi niyōgānāṁ arthavattōditā caturthē ।
tasmātparikrayārthaṁ dakṣiṇādānamiti sthitam । <q>liṅgamuktam</q> ।</p>
<p><q>kaḥ ihaḥ punaḥ prasaṅgō'syādhikaraṇasya bādhalakṣaṇē ?</q> uttaraṁ---<q>apari-
krētavyēṣu puruṣēṣu satrē dakṣiṇā bādhyata iti prasaṅgaḥ</q> ।</p>
<lg><l>।। 9 ।। śēṣabhakṣāśca tadvat ।। 29 ।।</l></lg>
<p>kathaṁ punaranyārthaṁ dravyaṁ parikrayārthaṁ manyatē ? viniyuktaviniyōgavirōdhādi-
tyatrāha-<q>atrāpi dva‍yavadānōpasaṁhāra sōmē ca yāvaddhōmaṁ yāgārthamiti manvānaḥ
parikrayārthatāṁ manyatē</q> । yāgaṁ prati tādarthyaṁ na purōḍāśamātrē kintu dva‍yavadānamātrē
<note>1. A asatyē....prayōjanamudēti</note>
<note>2. aniyata A</note>
﻿<pb n="341"/>
(ēvōpasaṁhr̥tam) । sōmē tu yāvadēva hūyatē tāvatyēva 1pariśiṣṭamānatyarthamiti vini-
yuktaviniyōgavirōdhābhāvāt tēna parikrayō yukta iti pūrvaḥ pakṣaḥ ।</p>
<p>kathaṁ punastāvatā dravyēṇālpīyasā parikraya ityatrāha---<q>bhavati ca yā
ca yāvatīva mātrā prītēḥ dravyēṣu bhakṣyamāṇēṣu</q> prītayē cānamantē । tasmā-
dānatyarthā bhakṣāḥ ।</p>
<p><q>ēvaṁ prāptē'bhidhīyatē---ānatyarthē hi dravyamupādēyaṁ prāp‍nōti</q> ।
yadyānatyarthā bhakṣāḥ bhakṣaṇīyaṁ dravyaṁ ānatyarthamupādēyaṁ prāp‍nōti । tataḥ kiṁ upātta-
dravyaviṣayā bhakṣāḥ śrūyantē । yāgārthaṁ ca tadupādānam । kr̥ts‍nasyaiva yāgārthatvāt ।
ēkadēśēna tu vyāpāraḥ । na cānyārthasyānyārthatōpapadyatē । tasmādyāgārthasyaivāyaṁ
saṁskāraḥ pratipattirūpaḥ nānatyartha iti siddham । <q>sanidarśanaṁ śēṣamuktam</q> ।</p>
<lg><l>।। 10 varaṇamr̥tvijāmānamanārthatvātsatrē na syāt
svakarmatvāt ।। 24 ।।</l></lg>
<p>nanu varaṇaṁ prārthanātmakamānatyarthamēva kathamadr̥ṣṭārthaśaṅkētyatrāhaḥ---<q>parikrayēṇaivā-
natiḥ siddhēti varaṇamadr̥ṣṭārthaṁ manyatē śratuvaraṇat</q> ।</p>
<p>ēvaṁ prāptē'bhidhīyatē---na hi prayōjanavataḥ sannidhau prārthanā dr̥ṣṭārthā śakyatē
kalpayitum । uttarakālabhāvitvācca dakṣiṇādānasya na kr̥tārthatā । <q>yadi pūrvaṁ-
kālabhāvi varaṇaṁ dakṣiṇādānaṁ tarhi tēnaiva kr̥tārtham</q> । pariharati---<q>nānatyarthatā
varaṇasya dānaṁ vihanti</q> । kuta ityāha---<q>tadanugr̥hītaiva hyānatyarthatā
siddha‍yati prayōjanavatī bhavati na kēvalā</q> । kuta ityatrāha---<q>sammānapūrvakaṁ hi
satāṁ dānaṁ prayōjanasiddhau lōkē dr̥ṣṭam</q> । yatra hi lōkē prayōjanasiddha‍yarthaṁ satāṁ
dānaṁ tat sammānapūrvakaṁ dr̥ṣṭam । tēna2sammānaṁ dānasyētikartavyatābhāvēnōpakārakaṁ
na dānamēva nirākartumarhati । r̥tuvaraṇaṁ tu kr̥tārthatayādr̥ṣṭārthamiti pratyuktam ।
varaṇabharaṇayōḥ kr̥tatvānna varaṇāntaraṁ dr̥ṣṭārthaṁm3 ।</p>
<note>1. tāvatyēvōpariśiṣṭaṁ</note>
<note>2. A tēnābhyathanātmikā</note>
<note>3. R varaṇāntaramadr̥ṣṭārtham</note>
﻿<pb n="342"/>
<lg><l>।। 11 ।। parikrayaśca tādarthyāt ।। 35 ।।</l></lg>
<p><q>nanu parikraya ityuktam parikrīyatē'nēnati vyutpattyā parikrayaḥ ।
sa cātmani na sambhavatīti kathaṁ pūrvapakṣaḥ । pratiṣēdhadarśanāṅkyā mandaviṣa-
nyāyēna</q> । <quote>“nahyatra gaurdīyata”</quote> iti dr̥ṣṭvā mandāśaṅkā bhavati tayā pūrvaḥpakṣaḥ ।
na hyasatyāṁ prāptau pratiṣēdhō bhavatīti ।</p>
<p><q>rāddhāntastūktaḥ । nāyaṁ pratiṣēdhaḥ । kintarhi ? nityānuvādō-
'yamiti</q> ।</p>
<lg><l>।। 12 ।। udavasānīyaḥ satradharmā syāt tadaṅgatvāt tatra dāna-
dharmamātraṁ syāt ।। 39 ।।</l></lg>
<p><q>satrasamabhivyāhārānnādhikārāntara1kalpanā nyāyyā । phalavatsanni-
dhāvaphalaṁ tadaṅgamiti nyāyasiddhēḥ</q> । satrādudavasāya pr̥ṣṭhaśamanīyēna jyōtiṣṭōmēna
sahastradakṣiṇēna yajēran iti satrēṇa sahaikasmin vākyē tāvatpr̥ṣṭhaśamanīyaḥ samabhivyā-
hriyatē । tēna satrasannidhau tasya śravaṇaṁ phalavatsannidhau aphalaṁ tēna sahaikādhikāram ।
ēkādhikāratvē ca phalavadaṅgatā । satraṁ ca phalavat; aphalaḥ udavasānīyaḥ । ataḥ
satrāṅgam । satrāṅgatvē ca svayaṁ2kartr̥tvēna adr̥ṣṭārthamēva sahasradakṣiṇāvacanam3 ।
kāmēṣṭau sārasvatasatrāṅgabhūtāyāṁ <quote>“aśvāṁ ca puruṣīṁ ca dhēnukē”</quote> itivat । kiñca
yadyadhikārāntaramudavasānīyē syāt tadā satrādudavasāyēti kālalakṣaṇā syāt ।
sā cāyuktā । tasmāt satrāṅgatvē sati samānakartr̥kataiva ktvāpratyayasyārthaḥ ।</p>
<p><q>ēvaṁ prāptē'bhidhīyatē - naitadyuktaṁ yadadr̥ṣṭārthaṁ sahasradakṣiṇāvacanamiti ।
yasmānna satrāṅgamudavasānīyaḥ । nātra satrasamabhivyāhāraḥ kintu satratyāga-
samabhivyāhārō'yam</q> । na hi yajēḥ ktāntatā śrūyatē । kiṁ tarhi ? avasyatēḥ
udavasāyēti । na cāvasyatiryāgamācaṣṭē vājapēyēnēṣṭēvativat । yadi cēdamaṅgaṁ
satrasya syāt tadā satratyāga ēva na bhavēt । tataśca tyāgaśravaṇaṁ bādhyēta । tēna
<note>1. R nādhikaraṇāntara</note>
<note>2. R /?/tsayaṁ kartr̥katvāt</note>
<note>3. R dakṣiṇāyanayaṁ</note>
﻿<pb n="343"/>
tyāgaśravaṇāt satrānanupravēśyētatkarmēti jñāyatē । <q>tasmādutsr̥ṣṭasatrāṇāmadhikārā-
ntaramētaditi siddham । dr̥ṣṭārthā ca dakṣiṇā bhavati</q> । tēna dakṣiṇāśabdō na
pīḍyatē । svatantrakarmapakṣē cōdakaprāptaparakartr̥katvābādhāt 1ānatyarthamēva sahasra
dakṣiṇādānam2 ।</p>
<p>ēvaṁ sthitē pr̥cchati---<q>kimutsr̥ṣṭasatratā nimittaṁ tēna nimittādhikārō-
'yam, kiṁ vā viśvajidvadadhikārāntarakalpanā</q> । yadyadhikārāntarakalpanā
tadā kālalakṣaṇēti manyatē । uttaramāha-<q>nēdamatra vicāryatē anaṅgatvaṁ tāvatsiddham</q>
tatra yadi nimittādhikārō nyāyyaḥ tadā sa ēvāśrīyatām । athānyāyyastadā adhi-
kārāntaraṁ kalpyatām । na ca kālalakṣaṇādōṣaḥ tyāgasamabhivyāhārēṇānaṅgatvādudava-
sānīyasyēti ।</p>
<lg><l>।। 13 ।। tēṣāṁ tu vacanāt dviyajñavatsaha prayōgaḥ
syāt ।। 41 ।।</l></lg>
<p>nanu kathamatra bahukartr̥katvamāśaṅkyatē yāvatōtsr̥ṣṭasatrāṇāmētadadhikārāntaram ।
tēca bahava ēvēti prāptamēva bahutvamanūdyatē । na punarbahukartr̥kē karmaṇyadhikāra ityā-
śaṅkyāha---<q>atra yajēranniti bahuvacananirdēśāt padārthasya ca padārthāntarēṇa
sambandhāt3 avagatāviva kāryē'pi anvayaṁ manyatē pūrvapakṣavādī bahutvasya</q> ।
asyārthaḥ - yajēranniti tāvadbahuvacananirdēśēna4 bahukartēr̥kē viṣayē'dhikāraḥ pratīyatē ।
na cōdavasānīyētyētadapēkṣayā tadvahutvamanuvādabhūtamiti śakyā kalpanā । paripūrṇasya
padārthasya bahukartr̥kayāgaviṣayavidhyarthātmakasyāvagatatvāt । yasmāt padārthāntarēṇōdava-
sānēna sambandhaḥ । yadi bahutvamanapēkṣyaiva kēvalayāgamātraviṣayō vidhirudavasānēna
sambadhyatē tadā bahutvamanūdyata ityucyēta । yadā tu paripūrṇasya sataḥ padārthasyānyēna
sambandhaḥ tadāpi bahukartr̥kayāgaviṣayasya vidhyarthasyāvagatatvānnānūdyamānatā bahutvasya ।
atō yathā pratītau bahutvasyānvayaḥ tathā kāryē'pīti bahūnāmēvōdavasānīyē kartr̥tvam ।
ēvaṁ bahukartr̥katvē sthitē svayaṁkartr̥katā śakyā cintayitum । anyathā hi ēkakartr̥katvē
śaktyabhāvādēva svayamr̥tvikkāryatvaṁ na śakyētāśaṅkitumityantarāgarmiṇyupanyāsaḥ ।</p>
<note>1. dr̥ṣṭārthamēva</note> <note>3. R sambandhāvagatāviva</note>
<note>2. ṇā vacanam</note> <note>4. R vacanaśravaṇāt</note>
﻿<pb n="344"/>
<p>tatra sthitaṁ tāvadaparyavasitamityuktvā ātmakartr̥kaḥ prayōga iti pūrvapakṣitam ।
tadayuktamiva pratibhāti । yadi hi yajamānānāmēvārtvijyē vidhānaṁ syāt tadaitadyuktaṁ
pūrvapakṣayitum । na ca yajamānānāmārtvijyaṁ śrūyatē । yadi hi udavasātārō
yajamānāḥ puruṣāntaraprayōjyatayā śrūyēran tadā ārtvijyē tēṣāṁ śravaṇaṁ syāt । na
caitadasti tadāha---<q>na hyudavasānīyē kartārastē paraprayōjyatayā</q> puruṣāntara-
prayōjyatayā <q>pratīyantē</q> yēna yāgē tathābhūtā bhavitumarhanti । <q>nanu yajērannityanēnā-
rtvijyē'pi kartr̥tvamucyata</q> ityatrāha---<q>na hi tē yajanti । kiṁ tarhi ? yāja-
yanti</q> । r̥tvijō na yajantē kiṁ tarhi yājayanti । yajēranniti ca yajanē kartr̥tā
pratīyatē na yājanē । <q>yadi yajanē r̥tvijāṁ kartr̥tā nāsti kathaṁ tarhi yajanti
yājakā iti pratyudāharaṇam</q> । uttaraṁ---<q>prayōgē sati tad‍draṣṭavyam</q> । yadā prayōjya-
yajamānavyāpāra ēva yajiḥ prayōjakar̥tvig‌vyāpārē yājanē lakṣaṇayā prayukta iti
gamyatē tadaitatpratyudāharaṇam । tatra yājakaśabda ēva pramāṇam । yājakaśabdēnartvijā-
mabhidhānam । ṇyantādyajēḥ ṇvulutpattēḥ ।</p>
<p>ayaṁ punaryajēranniti prayōgaḥ svatantra ēva kartaryupapadyatē ātmanēpadaśravaṇāditi
nartvijāmavagatiḥ । tēna kathamārtvijyē yajamānakr̥tāśaṅkā iti । samādhattē---<q>satyaṁ
yathā bhavānāha । iha punaḥ satrasamabhivyāhr̥tamudavasānē bahutvamiti tathā-
bhūtāśaṅkōpapadyatē iti tannirākaraṇāya pūrvapakṣitam</q> । asyārthaḥ---satrē yathābhūtāḥ
kartāraḥ tathābhūtā udavasānē'pi pratīyantē । yē ēvōdavasānē kartāraḥ ta ēva pr̥ṣṭhaśamanī-
yē'pi । satrē ca svayamārtvijyakāriṇaḥ kartāra iti ihāpi tathābhūtā ēva tē kartāra
iti pūrvapakṣāśaṅkānirākaraṇāya pūrvapakṣitam ।</p>
<p>rāddhāntastu---<q>paricōdanayaivōktaḥ । yēyaṁ prāk paricōdanā kr̥tā
yajamānānāmārtvijyē vidhānaṁ nāstīti tayaiva hi rāddhānta uktaḥ</q> । na
tēnāparakartr̥katā bādhitā iti prakr̥tivaduvasānīyaḥ kartavya iti vacanaṁ parakartr̥katā-
prāpakamabādhitamēva draṣṭavyam ।</p>
<p>yadi hi satraprakr̥titvaṁ syāt syādapi svayaṁ kartr̥tvaṁ, na ca satraprakr̥titvaṁ
pr̥ṣṭhaśamanīyasya । tasmādr̥tvijō varitavyā iti sthitam ।</p>
<p><q>kathaṁ punaravagamyamānā tathābhūtatā svayamārtvijyakāritā nirā-
kr̥tā</q> । uttaraṁ-<q>prakr̥tivadityuktam</q> । yathā prakr̥tau parakartr̥tā tathā pr̥ṣṭhaśamanīyēpi
﻿<pb n="345"/>
iti yadidaṁ cōdakādavagamyatē tadēva tathābhūtatvanirākaraṇē kāraṇamityuktam । tasmādyā-
vacchrutamēvōtsr̥ṣṭasatratvamādaraṇīyaṁ na punaḥ svayamārtvijyakāritvamiti ।</p>
<p><q>।। sthitāduttaram ।।</q></p>
<p><q>satyaṁ paripūrṇaṁ padaṁ padāntaramākāṅkṣati । pūrvāvagatastvatra prayōgaḥ ।
sa cētarētaranirapēkṣāṇāṁ bahūnām</q> । asyārthaḥ---udavasāyēti ktvāpratyayaśravaṇāt
udavasānaprayōgastāvat pūrvamavagantavyaḥ pūrvāvagamyē ktvāpratyayaprayōgāt । sa ca
parasparanirapēkṣabahukartr̥kaḥ । ākṣipati---<q>bahavaścētarētaranirapēkṣāścēti bhavatō-
cyantē । kiṁnibandhanaṁ tarhi bahutvam</q> । itarētarāpēkṣatvanibandhanaṁ hi bahutvaṁ
nānyathā bahutvōpapattiḥ । apēkṣābuddhinibandhanatvāt । samādhātā āha---<q>satranibandha-
namiti brūmaḥ</q> । satrē parasparāpēkṣatvāt bahutvamupapannam । nirapēkṣatā tūdavasānē
ēkaikasya tatprayōgāt ।</p>
<p>bhavatvēvaṁ tathāpi kimityāta---<q>tathābhūtānāṁ ca pūrvaṁ grayōgāvagamāt
uttaratrāpi tathaivāvasīyatē</q> । asyārthaḥ---nirapēkṣā bahava udavasānaprayōgē pūrvāvagatē
tāvat kartāraḥ pratīyantē । samānakartr̥katā ca dvitīyaṁ prayōgamantarēṇa na syāt ।
yō'pi cāsau dvitīyaḥ prayōgaḥ sa pūrvaprayōgasamānakartr̥kaḥ iti itarētaranirapēkṣa-
bahukartr̥ka ēva pratīyatē । tasmādēkakartr̥kataivōdavasanīyasya ।</p>
<p>nanu yajēranniti śravaṇāt dvitīyaprayōgō bahukartr̥ka ēva vidhīyata ityatrāha
---<q>yajimātraṁ tvanavagatamiti tadarthavidhānamavaśiṣyata iti tatraiva paryava-
sānam</q> । asyārtha---samānakartr̥katāvagamāt tāvat pūrvaprayōgavilakṣaṇakartr̥kaprayōga-
samarpaṇārthaṁ na vidhānaṁ, kintu anavagatadvitīyaprayōgasvarūpamātrapratipādanārthamiti
tatraiva paryavasānam । na kartr̥bahutvē'pi vyāpārō vidhēḥ । nanvēvaṁ rājapurōhitādiṣvapi
kimityēvamēva na syāt ityata āha---<q>rājapurōhitādiṣu tu</q> prayōgāntarānavagamāt
agr̥hyamāṇaviśēṣatayā yajivadvacanārthō'pi vidhēya iti vaiṣamyam । yathā yajyarthō'na-
vagatastatra vidhīyatē tathā vacanārthō'pi । iha tu vacanārthō na vidhēyaḥ । pūrvaprayōga-
﻿<pb n="346"/>
samānakartr̥katvādēva tatkartr̥saṅkhyāvagamāt kēvalaṁ yāgamātraṁ vidhēyam । tasmāt
prakr̥tivadēkakartr̥tvaṁ vivakṣaṇīyamudavasānīyē । ataḥ pratyēkaṁ prayōga iti sūktam ।</p>
<lg><l>।। 15 ।। kāmēṣṭau ca dānasaṁyōgāt ।। 44 ।।</l></lg>
<p><q>atra pūrvapakṣavādī dēyaviśēṣaṁ manvānaḥ aṅgēṣu parakartr̥katāṁ manyatē</q> ।
asyārthaḥ - satrāṅgabhūtāyāmapi kāmēṣṭau cōdakaprāptaparakartr̥kataiva । tataśca dakṣiṇādānē
cōdakaprāptē dēyaviśēṣavidhānabhētat1 । na ca yē yajamānā iti vacanaṁ parakartr̥katāṁ bādhatē
samarthaṁ ca yē yajamānāsta r̥tvija iti pradhānē vacanam । pradhānamātrē'pi svayaṁ-
kartr̥katvavidhērbahuvacanamupapannamēvēti nāṅgēṣu cōdakaprāptāṁ parakartr̥katāṁ bādhatē । tasmāt
parikraya ēvāyaṁ <quote>“aśvāṁ ca puruṣīṁ ca”</quote> iti ।</p>
<p><q>atrōcyatē---prayōgāṅgaṁ hi ānamanam ।</q> yadētadānamanaṁ tatprayōgāṅgam ।
ēkaścāyaṁ satraprayōgaḥ aṅgavidhiḥ punaḥ padārthaviṣaya ēva na prayōgaviṣayaḥ । na ca
padārthāṅgaṁ dakṣiṇētyuktam । tasmādadr̥ṣṭārthaṁ vacanaṁ na dēyaviśēṣavidhānārtham । ēṣō'tra
tattvārthaḥ---yō'yamaṅgavidhiḥ sa padārthamātrasattāṁ jñāpayati । na prayōgam । pradhāna-
vidhirēva prayōgajñāpakaḥ । sa cāviśēṣaṇāṅgapradhānānāmēkamēva prayōgaṁ jñāpayati ।
prayōgāṅgabhūtā ca dakṣiṇā । tatra yadyēṣā dakṣiṇā syāt tataḥ pratiprayōgaṁ bhavēt ।
na ca prayōgāṅgaṁ bhavitumarhati । pradhānē svayaṁkartr̥katvābhidhānāt । tēna nēyaṁ dakṣiṇa ।
yuktā padārthamātrānaṅgatvāt । atō'dr̥ṣṭārthaṁ dānamiti niścīyatē ।</p>
<lg><l>।। 16 ।। dvēṣyē ca cācōdanāddakṣiṇāpanayaḥ syāt ।। 46 ।।</l></lg>
<p>nanu kathamanvāhārthē vihitē dakṣiṇāntarāśaṅkhētyatrāha---<q>naimittikatvāt
dakṣiṇāvikārō nyāyya iti pūrvaḥ pakṣaḥ ।</q> nityāmanvāhāryadakṣiṇāṁ naimittikai-
kahāyanīvidhirbādhatē । dakṣiṇāśabdaśca samarthitō bhavati । dakṣakārī hi dakṣiṇā ।
yadi dvēṣyō'pi r̥tvigbhavēt tadā tasmai dīyamānā dakṣakāriṇī bhavati anr̥tviji tu
dakṣiṇātva nōpapadyatē । na cādr̥ṣṭaparikalpanā । r̥tvijē tu dvēṣyāyābhyupagamyamānē
dānē naivādr̥ṣṭakalpanā ।</p>
<note>1. R vidhirayam</note>
﻿<pb n="347"/>
<p><q>atrōcyatē---narvijē dānamētat । smr̥tivirōdhāt । yadi hi dvēṣyō
r̥tvigbhavati tadā bhavēdidaṁ r̥tvigdānaṁ, na ca r̥tvik dvēṣyaḥ</q> na dvēṣaṇīya
ityarthaḥ । smr̥tivacanāt r̥tvigācāryau nāticaritavyau iti । tēna dvēṣyasya-
rtvijō'bhāvāt nēdamr̥tvijē dānam ।</p>
<p><q>nanu laṅghitaśāstrārthasya kadācit r̥tvigapi dvēṣyaḥ sambhavati</q> ।
yata ēva dvēṣyasambhavaḥ ata ēva pratiṣēdhaśāstram । anyathā'prasaktau pratiṣēvacanaṁ
nāvatarēt । pariharati---<q>śāstrācca tadviṣayadvēṣanāśanaṁ 1yatrataḥ prāptam</q> । asyārthaḥ---
śāstrasthān gr̥hītvā śāstravyāpāraḥ । na ca śāstrasthasya r̥tvigdvēṣaṇīyaḥ । yaḥ punaḥ
śāstraṁ nādriyatē tasya varaṇēpyanadhikāra ēva 2ucchr̥ṅkhalatvāt । ētadēvāha---
<q>na cēcchāmtramanuvartatē vr̥ṇōti vā kimiti</q> । śāstrāccēt kr̥taniścayaḥ na tarhi
dvēṣya r̥tvik । tasmāt dvēṣyasyartvijō'sambhavāt nēdaṁ naimittikamānatyarthaṁ dānamiti ।
śāstrāntaramadr̥ṣṭāyēti sthitam ।</p>
<lg><l>।। 17 ।। asthiyajñō'vipratiṣēdhāditarēṣāṁ syādvipratiṣēdhāda-
sthnām ।। 47 ।।</l></lg>
<p>kathaṁ punarasthnāṁ yāgāśaṅgā acētanatvāt । na hyacētanō yagaṁ kartuṁ śakrati ।
na cādhikārō'pyacētanānāmupapadyēta । bōddhā hyadhikriyatē । nāpi tāni niyujyantē ।
ata ēva tiraścāmanadhikāra ityatrāha---<q>atra śrutibalēna abhidhānaviniyōgayōḥ
niyōgasya ca śaktyapēkṣatvāt śrutāparityāgēna yathā śakyatē tathā niyō-
gārthō'nuṣṭhātavyaḥ iti pūrvapakṣavādinō'bhidhānaḥ</q> ।</p>
<p>asyārthaḥ---nāsthnāmadhikāraḥ śakyatē, aṅgatvādasthiyajñasya । asthnāṁ
yāgē kartr̥tvāśaṅkā abhidhānaviniyōgayōḥ śrutibalēna । asthīni yājayēt ityami-
dhānaṁ tāvadasthiṣu śrautam । tathā yājanānvayō'pyasthnāṁ śrauta ēva । tēna yāga-
kartr̥tā tāvadasthnāṁ śrautī । yō'pi cāyaṁ niyōgārthō'sthikartr̥kē yāgē'bhūtēna yathā
śakyatē tathā'nuṣṭhātavyaḥ yasmāt satrē niyōgaḥ śaktyapēkṣaḥ । pradarśitā ca yathāśakti
<note>1. R. hānaṁ</note>
<note>2. ullaṅghitaśās‍tratvāt</note>
﻿<pb n="348"/>
śavadravyaṁ gr̥hītvā puruṣāntarēṣu yāgaṁ kurvāṇēṣu bhavati yāgē asthāni kartr̥̄ṇīti pūrvapakṣa-
vādinō'bhimānaḥ । liṅgaṁ ca darśitam । yajamānabhūtānāṁ stōtrāntē'sthnāmupasthitiḥ
asthīni yajamānāni darśayati ।</p>
<p><q>ēvaṁ prāptē'bhidhīyatē---satyaṁ śaktyanurōdhī niyōgaḥ । kintu
abhidhānaviniyōgayōrēva śrautārthō na sambhavati</q> asthnāṁ yāgē kartr̥tvā-
sambhavāt । na ca parikradvārā kartr̥tā parikrayābhāvāt । yadi hi tāni yājayataḥ
puruṣān parikrīṇīta sa tadā saṁbhavēdapi parikrayaḥ । nacaitadasti । na cāsthnāṁ
svamasti yēna parikrayaḥ syāt na ca tadviṣayā yathāśaktiḥ । na hyaśavatyanyaḥ
śāstrārthō bhavati ।</p>
<p><q>kathaṁ tarhi pratinidhau yathāśakti</q> । uttaraṁ---<q>sā niyōgasyaivēti
varṇitā । niyōgārtha ēva yathā śakyatē tathā'nuṣṭhīyatē । sadr̥śagrahaṇaṁ tu
abhidhānasampattyartham yathābhihitārthasampattayē</q> । na punararthāntarābhidhānasya
sampattayē । tasmādabhidhānaviniyōgayōrēva yathāśrutanimittasāmañjasyaṁ na sambhavatīti
gaṅgāyāṁ dhōṣa itivat lakṣaṇā āśrayaṇīyā । asthiśabdēna asthimantaḥ jīvantaḥ
satriṇa ēva lakṣaṇīyāḥ । atō yēna saha satriṇaḥ pravr̥ttāḥ tadaṅgavatāṁ tadasthimatāṁ
kartr̥tvamiti sāmañjasyam । tasmāt jīvatāmēva yāgaṁ iti yuktam । <q>liṅgaṁ punaḥ
tatsarūpaṁ yājamānakumbhōpasthitisarūpaṁ vācanikamityuktaṁ bhāṣyē</q> ।</p>
<lg><l>।। 18 ।। yadi tu vacanāt tēṣāṁ japasaṁskāramarthaluptaṁ sēṣṭi
tadarthatvāt ।। 49 ।।</l></lg>
<p><q>kr̥tvācintōpanyāsō'yam pūrvādhikaraṇapūrvapakṣaprayōjanakathanāya</q> ।
prayōjanakathanē punaḥ prayōjanaṁ na vaktavyam, svayaṁ prayōjanarūpatvāt । tatra ca japasaṁskā-
rēṣṭīnāṁ yathāsaṅkhyaṁ bādhaḥ । kēśaśmaśruṇō'rbhāvāt vācō manasaścābhāvāt nivr̥ttiḥ ।</p>
<lg><l>।। 19 ।। kratvarthaṁ tu kriyēta guṇabhūtatvāt ।। 50 ।।</l></lg>
<p><q>atrāpi svātantryābhāvādēvāsthnāmaudumbarīsammānādāvapi kartr̥tā
na sambhavatīti pūrvaḥ pakṣaḥ ।</q> na hyasthīnyacētanāni svayaṁ kvacit kartr̥̄ṇi
vyāpriyantē ityabhiprāyaḥ ।</p>
﻿<pb n="349"/>
<p><q>abhidhēyasambhavāt svātantryōpapattiriti rāddhāntaḥ</q> । asyārthaḥ---
dhātvabhidhēyavyāpārayōgitā svātantryam, na punaḥ svayaṁ pravartamānatā । ētadēva
vivarītuṁ pr̥cchati---<q>kiṁ kriyāsampādanamēva svātantryam</q> । uttaraṁ---<q>ōmityu-
cyatē dhātvavacchinnavyāpāravyāptiḥ kartr̥tvē hētuḥ</q> । dhātunā yō'vacchinnaḥ
pratipāditō vyāpāraḥ tadyōgitā svātantryamiti saiva kartr̥tvē hētuḥ tathā ca svavyāpā-
rāpēkṣaṁ kāṣṭhādivyāpārabhūtajvalanādyapēkṣaṁ kāṣṭhādīni pacantīti vākyaṁ prayujyatē ।
tasmādasthnāṁ kartr̥tvasambhavāt abādhaḥ sammānānvārambhayōḥ ।</p>
<lg><l>।। 21 ।। kāmyāni tu na vidyantē kāmājñānādyathētarasyānu-
cyamānāni ।। 51 ।।</l></lg>
<p><q>atra kāmābhāvēpi yajamānasya vr̥ṣṭirbhavatīti kō'bhiprāyaḥ</q> ? yāvatā
satyēva yajamānasya <q>kāmē kāmyamānēna phalēna bhavitavyam</q> । uttaraṁ---<q>ayamabhi-
prāyaḥ-na kāmanāyāṁ yajamānō'ṅga phalaṁ ca puruṣārthatvāditi prādhānyāt</q> ।
asyārthaḥ-yatra kāmanāyāṁ satyāṁ puruṣasyādhikāraḥ tatrādhikāriṇō'ṅgatā nāsti pradhāna-
tvādadhikāriṇaḥ । kāmanā cādhikāriviśēṣaṇamiti sāpi nāṅgamiti । tataḥ kimi-
tyāha---<q>aṅgābhāvēna phalānutpattiḥ</q> । na punaranaṅgē'pyupādīyamānē । tēna
kāmanāyā vināpi phalēna bhāvyam । tasmān nīcaistvādiguṇayuktāt sadōmānāt
vr̥ṣṭyādiphalēna bhavitavyaṁ asatyāmapyasyāṁ kāmanāyāmiti yuktam ।</p>
<p><q>kathaṁ tarhyasmin pakṣē ātmanēpadam</q> ? asyārthaḥ-ātmanēpadaṁ hi
kartr̥gāmitāṁ phalasyāpādayati । yadi tu akāmē'pi kartari phalaṁ bhavati na tarhi
kartr̥gāmitā phalasya । bhōgyatayā hi phalasya sambandhō nānyathā । uttaraṁ---
<q>uktastāvadayaṁ nyāyaḥ । sthitē ca nyāyē yathāsambhamātmanēpadamēva kartr̥gā-
mitāṁ phalasyāha</q> kintu adhikāraprāptāṁ dyōtayati । tatra yatrādhikārataḥ prāptirasti
tatra bhavati kartr̥gāmikriyāphaladyōtakatā । yatra na sambhavati tatra mābhūta । 1pravr̥ttatvā-
ñcāsya <q>jīvadavasthāyāṁ iti siddhaṁ sādhyabhidhānaṁ pāṇinēḥ</q> । asyārthaḥ---
yadētat vr̥ṣṭyādi sadōmānaphalamihāsthiyajñē na tat sākṣācchrutam । kintu
<note>1. A prāptatvā</note>
﻿<pb n="350"/>
āśrayasadbhāvēna jyōtiṣṭōmataḥ pravr̥ttam । jyōtiṣṭōmē ca jīvadavasthāyāṁ kartr̥gāmi-
kriyāphalapratipādakamātmanēpadaṁ prayuktam । sambhavati ca taditi sādhvabhidhānaṁ
pāṇinēḥ ।</p>
<p><q>ēvaṁ prāptē'bhidhīyatē---satyamanaṅgaṁ yajamānaḥ tathāpi kāmanāyāma-
satyāmadhikr̥ta ēva</q> । adhikārē ca sati sādhanatvamadhigamyatē karmaṇaḥ, adhikr̥tasya
phalaṁ janayituṁ śaknōti nānadhikr̥tasyaṁ । <q>kathamanadhikāraḥ ?</q> uttaram <q>kāmitā
hyadhikārē hētuḥ । tadabhāvē nādhikāraḥ । tasmiṁścāsati asādhanaṁ karma ।
sādhanābhāvacca phalābhāva kimatrānaṅgacintayā</q> । ētadukta bhavati---yadyapyadhi-
kārī nāṅgaṁ tathāpi pradhānasyāpi phalōtpattau 1sādhanabhāvāt tadābhāvāt phalābhāva
iti । tasmātphalābhāvānnivr̥ttiḥ kāmyādīnāṁ sadōmānādīnām ।</p>
<p><q>bhāṣyē punarātmanēpadōpanyāsō'dhikāralakṣaṇārthaḥ । adhikāravaśēnaiva phalā-
bhāvaḥ2 । ātmanēpadaṁ tu tadēva dyātayatītyātmanēpadōpanyāsaḥ</q> ।</p>
<lg><l>।। 21 ।। īhārthāścābhāvāt sūktāvākavat ।। 52 ।।</l></lg>
<p><q>kā punaratra viśēṣāśaṅkā</q> । asyārthaḥ---yathā phalābhāvāt kāmyānāṁ
nivr̥ttiḥ tathā sūktavākasya phalābhāvāt nivr̥ttirēva yuktā । samādhattē---<q>nanu cārtha-
vādatvamuktam nēdaṁ phalamāyurādikam kintu arthavādō'yam</q> । punarākṣipati---
<q>vidhyudēśāśēṣatvēnāyuktaṁ tadarthavādatvam</q> । arthavādō hi vidhyuddēśaśēṣō bhavati ।
tadabhāvānnāyamarthavādaḥ । punassamādhattē---<q>anuṣṭhānē'pi prōtsāhanamarthavadityuktaṁ
catvāri śrr̥ṅgētyatra</q> । tēnānuṣṭhānāvasthāyāmarthavādō'stviti pūrvaḥ pakṣaḥ । rāddhāntastu
asamavāyinyarthē hi ēvam yathā catvāri śrr̥ṅagēti । iha tu phalatayā samavāyō'rtha-
syōpapadyata ēva । tathā ca bhāṣyakārēṇa ha(da)ratiryajātiḥ māntravarṇikī dēvatādikā
vidhiḥ āyurādīni phalānīti darśitam । tasmāt sati phalatvē phalābhāvāt
phalapratipādakasūktavākasya pūrvavadatrāpi bādhaḥ ।</p>
<note>1. R sādhanābhāvāt</note>
<note>2. phalabhāvaḥ</note>
﻿<pb n="351"/>
<lg><l>।। 12 ।। syurvā hōtr̥kāmāḥ ।। 55 ।।</l></lg>
<p><q>nātrādhikāraśśakyatē vak‍tum । āyurādīnāmiva kāmānāṁ vidyamā-
natvāt । r̥tvijō hyarkakāminaḥ । tasmādbhavitavyaṁ hōtr̥kāmaiḥ</q> । yathā
hyāyurādīnāṁ yajamāna ēva kāmyādhikārī na tathā hōtr̥kāmānāṁ r̥tvijāmapyadhi-
kārāt । tēna santyēva kāmina iti bhavitavyaṁ hōtr̥kāmaiḥ ।</p>
<p>ēvaṁ prāptē <q>atrābhidhīyatē</q>---satyamanadhikārō nāsti । viṣayābhāvāttu
nivr̥ttiḥ । yajamānō hi āśāsyaphalasya viṣayaḥ tadviṣayaphalakāmanā hōtr̥̄ṇāmadhi-
kārē hētuḥ । na cāsthnāṁ phalaviṣayatā sambhavati, acētanatvāt tēna nirviṣayakāmināṁ
adhikāranimittabhāvaṁ hōtr̥kāmāḥ pratipadyantē । tasmādatrāpyadhikārabhāvāddhōtr̥kāmānāmapi
nivr̥ttiḥ ।</p>
<p>atra cōdayati-<q>viṣayādhikārayōḥ kaḥsambandhaḥ ? yēna viṣayābhāvādadhi-
kārābhāvaḥ</q> । uttaraṁ---<q>bāḍhamasti sambandhaḥ । na nirviṣayā kāmitā adhi-
kāranimittabhāvaṁ pratipadyatē । tasmādatrāpyanadhikāra ēva । kimartha tarhi
idamuktaṁ pūrva satyamanadhikārō nāsti viṣayābhāvattu nivr̥ttiḥ yajamānō
hi viṣaya iti</q> । uttaraṁ---<q>adhikr̥tāpēkṣamidamuktam</q> । adhikr̥tānāṁ hi r̥tvijāṁ
cētanavatāṁ kāmanāyōgyānāṁ vidyamānatvābhiprāyēṇānadhikārō nāstītyuktam । paramārtha-
tastu satsvapi kāmayitr̥ṣu viṣayābhāvānna kāmanā kāmanābhāvādanadhikāra iti ।</p>
<lg><l>।। 23 ।। sarvasvārasya diṣṭagatau samāpanaṁ na vidyatē karmaṇō
jīvasaṁyōgāt ।। 57 ।।</l></lg>
<p>atra bhāṣyakāra ēvaṁ cintayati---kiṁ taddiṣṭagatyantaṁ karmōtsraṣṭavyaṁ uta samāpa-
nīyamēvēti । tatra kāraṇasandēhamāha---<q>athēdānīmidaṁ sandihyatē kiṁ yāvaddiṣṭāṁ
gatiṁ na gacchati tāvadēvādhikāraḥ । gatē tvadhikārabhāvāt karmatyāgaḥ
uta mr̥tasyāpyadhikārānuvr̥ttiriti maraṇādapyupari1 phalēṣvadhikārō'stīti</q> ।
tatra pūrvapakṣavādī pūrvapakṣitavāniti sambandhaḥ । kathā yuktyētyatrāha---<q>na kaścidēvaṁ
śāstrādadhikāraṁ pratipadyatē mr̥tasyāpi mamātrādhikāra iti</q> । tasmāt yāvaddiṣṭāṁ
<note>1. R uparitanēṣvapi</note>
﻿<pb n="352"/>
gatiṁ na gacchati tāvadēvēdaṁ mayā kartavyamiti śāstrādavagamyatē । ata <q>ūrdhva karmaṇō
nivr̥ttiḥ adhikārābhāvāt kāmyasyēva</q> (phalasyēva) yathā'dhikārābhāvāt kāmyaṁ
phalaṁ na bhavati tathā maraṇāduparitanēnāpi karmaṇā na bhavitavyaṁ yadaiva tasya jīvanaṁ tadaiva
tasya karmaṇi kartr̥tvamupapadyatē kartr̥tvaparyantaścādhikāra iti maraṇāduparitanēṣva-
nadhikāraḥ ।</p>
<p><q>rāddhāntastu āparisamāptēradhikārāvagamāt nādhikāranivr̥ttirava-
sīyatē</q> । sāṅgē pradhānē'dhikāraḥ pratīyatē । <q>nanu mr̥tēna kartavyamiti pratīyatē
mr̥tasya kartr̥tvānupapattirityuktam</q> । pariharati---<q>kēna vōktaṁ pratīyata iti ।
kathaṁ tarhi kartavyatōktā</q> । uttaraṁ---<q>jīvata ēva sā kartavyatā jīvannēva
maraṇāduparitanānapi padārthānadhikarōti । jīvataiva ca tathā kartavyaṁ
yathā diṣṭāpannasya 1svāmyaṁ prati yata 'dhikārō nivartyatē । kathaṁ vā
nivartatē ? sambhāravidhāvāt</q> । jīvannēva sambhārasāmagrīmupadiśatīti śāstrāda-
vagamyatē ।</p>
<p>yatpunarna sambhavati yājamānaṁ bādhastasyāsambhavādēva yathā'nyēṣāmasambhavatāṁ
jīvatyapi yajamānē । yathā satrēṣu parikrayādīnām । sambhārasambharaṇēna ca svāmināṁ
kartr̥tvamiti nādhikārō nivartatē । tadidamuktam---<q>asaṁśayaṁ jīvatō mr̥tasya ca
na kaścidviśēṣa iti । sambhāra/?/dvārēṇa kartr̥tvādubhayōḥ</q> ।</p>
<p><q>yatpunaridamuktaṁ kathamavidyamānasya kartr̥tvamiti । atrōcyatē ।
nāvidyamānatā । śāśvatatvādātmanaḥ tasya ca kartr̥tvāt</q> । (yadā)<q>paraṁ mr̥tē
upāyāsambhavastuvōditaḥ sa sambharaṇōpāyēna parihr̥taḥ</q> । brāhmaṇāḥ samāpayata
mē yajñaṁ iti praiṣasya caivaṁ dr̥ṣṭārthatōpapannā yadi samāpanīyaḥ kratuḥ । anyathā'dr̥ṣṭārthatā
syāditi samāpanīyaḥ kraturiti sthitam ।</p>
<lg><l>।। 24 ।। gatē karmāsthiyajñavat ।। 59 ।।</l></lg>
<p><q>kr̥tvācintāprayōjanamihānuṣṭhānē upayujyata iti atidēśō viṣaya-
sambhavapradarśanārthaḥ</q> । kr̥tvācintayā vyutpāditasya nyāyasyānuṣṭhānē phalaṁ darśayitu-
midamuktam ।</p>
<note>1. R ayaṁ pratītō'dhikārō</note>
﻿<pb n="353"/>
<lg><l>।। 25 ।। jīvatyavacanamāyurāśiṣastadarthatvāt ।। 60 ।।</l></lg>
<p><q>idānīṁ yāvaddiṣṭāṁ gatiṁ na gacchati tāvanmaraṇavirōdhinīṣu cōdanāsu
adhikārō vidyatē nēti cintyatē</q> । anēna bhāṣyakārasandēhē kāraṇasandēhaḥ
kr̥taḥ ।</p>
<p><q>tatra maraṇanimittatvādadhikārasya tadvirōdhyadhikārō nivartata iti
pūrvaḥ pakṣaḥ</q> ।</p>
<p><q>rāddhāntastu niyatakālatvānmaraṇēcchāyāḥ tatpūrvakālīnēṣu nādhikāra
virōdhō'vagamyata iti bādhābhāvaḥ</q> । niyatakālamaraṇārthamēva pūrvamāyurāśāsitavya-
miti nāsti virōdhaḥ । atō nāyurāśiṣō nivr̥ttiḥ</p>
<lg><l>।। 26 ।। kriyā syāddharmamātrāṇām ।। 62 ।।</l></lg>
<p>ākṣēptuṁ sandēhamanubhāṣatē tāvat---<q>dvādaśāhamr̥ddhikāmā upēyuriti
śrūyatē । tatra r̥tuyājyāvaraṇaṁ ātrēyahiraṇyadānaṁ ca bhavati na bhavatīti
sandihyatē</q> । akṣiti---<q>nanu ca sandēha ēvāyamayuktaḥ pūrvapakṣābhāvāt ।
nahyadr̥ṣṭārthasyārthalōpaḥ śakyatē vak‍tum</q> । asyārthaḥ---adr̥ṣṭārthēmr̥tuyājyāvaraṇaṁ
ātrēyadānaṁ ca na tayōssatrēpi dvāralōpaḥ śakyatē vak‍tum, tatrāpyadr̥ṣṭasambhavāditi
pūrvapakṣāsambhavāt sandēhō na yuktaḥ । samādhattē-<q>satyamēvaṁ tathāpi laukikanyāyā-
nusārēṇa yadapyanyasmai dīyatē sāma vā prayujyatē tatrāpi bhr̥tyānāṁ bhavatyē
vānatiḥ sādhurudārō'yamiti manvānāḥ sutarāṁ tatkāryē yatanta iti lōpaṁ
manyatē pūrvapakṣavādī</q> । asyārthaḥ---laukikanyāyānusārēṇārthasya lōpaṁ manyatē pūrva-
pakṣavādī । lōkē hi yadanyasmai dīyatē dānaṁ sāmaprayōgaśca tatrāpi bhr̥tyānāṁ bhavatyēva
dātāraṁ pratyānatiḥ । tathāhi---bhr̥tyāḥ sādhurayaṁ priyaṁvada udārō dānaśīlaścēti
matvā sutarāṁ tasya dāturyajamānasya kāryē yatamānā dr̥śyantē । tataśca parapuruṣavartinōrapi
sāmadānayōḥ r̥tvigānatirēva prayōjanam । na ca satrē sāstītyarthalōpānnivr̥ttiḥ
sāmadānayōḥ ।</p>
<p><q>rāddhāntastu---nānuṣaṅgikaṁ śāstraprayōjanaṁ bhavitumarhatīti</q> । asyārthaḥ
---anuṣaṅgikī r̥tvigānatiḥ na śāstraprayōjanaṁ bhavitumarhatīti na sāmadānayōḥ
﻿<pb n="354"/>
prayōjikā bhavitumarhatīti । kintvadr̥ṣṭamēva prayōjanam । tadāha---<q>mukhyaśca śāstrārthō-
'dr̥ṣṭāyaivēti prakr̥tau nirūpitam । tasmānna nivr̥ttiranayōḥ sāmadānayōḥ</q> ।</p>
<lg><l>।। 27 ।। guṇalōpē ca mukhyasya ।। 63 ।।</l></lg>
<p><q>sahaivāgnihōtrahavaṇyā nirvāpaśāstraṁ parisamāpyatē</q> । asyārthaḥ-agnihōtra-
havaṇyā havīṁṣi nirvapatīti nirvāpaśāstraṁ agnihōtrahavaṇyā saha samāpyatē । tathāpi
kimityāha---<q>na ca śāstrārthasya vibhāgō vidyatē</q> । śāstraikyē śāstrārthō'pyēkaḥ ।
padārthā hi vibhaktāḥ na tu śāstrārthaḥ । agnihōtrahavaṇyā vinā śāstrārtha ēva nāstīti
pavamānēṣṭiṣu nirvāpasyākaraṇaṁ manyatē pūrvapakṣavādī । kēvalō'pi nirvāpaḥ kr̥tō'pyakr̥ta
ēva aśāstrārthatvāt ।</p>
<p><q>rāddhāntastu satyaṁ yadyupadēśatō'nuṣṭhānaṁ syāt । iha tu kāryatō'nuṣṭhānaṁ
kāryaikadēśasya ca sambhavē tu tattyāgō niṣpramāṇakaḥ</q> । agnihōtrahavaṇyā
abhāvē'pi tāvat nirvāya/?/sya kāryaṁ sambhavati । na ca sambhavataḥ kāryaikadēśasya tyāgē
pramāṇamasti । tattyāgē ca tajjanakatayā nirvāpō'pi kartavya ēva kāryaprayuktatvādanu-
ṣṭhānasya । yadyupadēśasampādanāyānuṣṭhānaṁ syāt syādapyananuṣṭhānam । iha tu kāryasampā-
danāyaivānuṣṭhānamiti kartavyō nirvāpaḥ । yadi cāgnihōtrahavaṇyēva nirvāpēna saṁskriyatē
tadā saṁskāryābhāvē nirvāpasyākaraṇaṁ syāt na ca tadastītyāha---<q>na(nu) cāgnihōtraha-
vaṇī saṁskāryā yēna</q> tadabhāvē kāryāvalōpaḥ <q>syāt</q> । nirvāpasya tu nirupyamāṇadravyaṁ
saṁskāryaṁ1 kāryam । <q>aluptē ca tasmin kāryē na bādhaḥ śakyatē vak‍tumiti
sthitō nirvāpaḥ</q> ।</p>
<lg><l>।। 28 ।। muṣṭilōpāttu saṅkhālāpastadguṇatvātsyāt ।। 64 ।।</l></lg>
<p><q>nanu caturō muṣṭīn nirvapatīti catussaṅkhyā muṣṭayaśca nirvāpē
śrūyatē । saptadaśasaṅkhyāśarāvadravyantvōdanaparimāṇē</q> । tataśca kathaṁ bhinnaviṣayatayā
virōdhābhāvēna ubhayamubhayasya bādhakamityāśaṅkyata ityatrāha---<q>atra bhinnaviṣayatvēpi
śāstrasya kāryata ēkaviṣayatāṁ manvānaḥ ubhayōrlōpaṁ varṇitavān anyathā hi</q>
<note>1. A haviṣyadravyajōṣaṇaṁ</note>
﻿<pb n="355"/>
<q>anyatarasyāpi lōpaḥ kēna hētunētyabhiprāyaḥ</q> । asyārthaḥ---yadyapi nirvāpa-
viṣayāt caturō muṣṭīnnirvapatīti śāstrāt saptadaśaśarāvaśāstraṁ ōdana1 parimāṇavacanaṁ
bhinnaviṣayaṁ tathāpi kāryaparyālōcanayā bhavatyēvaikaviṣayatvam । tāvatparimāṇanirvāpa-
mantarēṇa tāvadōdanasyānupapattēḥ2 । tēnārthāt tulyārthatāṁ prāpya gōdōhanādinēva
puruṣārthēna kratvarthasya camasasya saptadaśasaṅkhyāyāḥ śarāvadravyēṇa catussaṅkhyāyāḥ
muṣṭidravyasya ca bādhō yuktaḥ । yadi punaḥ kāryataḥ samānaviṣayatā nāśrīyatē tadā
anyatarasya bādhō rāddhāntābhimatō na siddha‍yatīti purvapakṣavādinō'bhiprāyaḥ ।</p>
<p><q>rāddhāntastu---śrutistāvadbhinnaviṣayiṇī saptadaśaśarāvaparimāṇaścaruḥ
śrūyatē । caturmuṣṭiparimāṇaśca nirvāpaḥ । tatraikakāryatvē pramāṇaṁ nāsti</q> ।
asyārthaḥ-yadi saṅkhyādravyayōrvaikr̥tayōḥ prākr̥tasaṅkhyādravyakāryē vidhānaṁ syāt
tadā bhavēdēva dvābhyāṁ dvayōrbādhaḥ samānaviṣayatvē ca sati bādhēna bhavi tavyam । na ca
samānaviṣayatāsti prākr̥tayōḥ saṅkhyādravyayōḥ nirvāpaviṣayatvēna vaikr̥tayōścaruviṣayatvēna
śravaṇāt ।</p>
<p><q>nanu tāvatparimāṇakē nirbāpē sati saptadaśaśarāvaparimāṇatā carōrna-
siddha‍yatītyuk‍tam</q> । pariharati---<q>ēvaṁ tarhyārthō bādhaḥ na tu kr̥takr̥tyatayā</q> ।
tathāpi kimityatrāha---<q>ārthaścēdayaṁ bādhaḥ tadā</q> yāvadarthaṁ bhavitumarhati । yāvataiva
bādhēna vinā carōḥ parimāṇaṁ na siddha‍yati tāvadēva bādhitavyam । saṅkhyādravyayō-
ścānyatarabādhēnāpyarthaḥ siddha‍yatīti nōbhayabādhō bhavitumarhati । tāvataivēdamadhikaraṇaṁ
samāptam । dvayōrbādha iti pūrvapakṣaḥ । anyatarasya bādha iti rāddhāntaḥ ।</p>
<p>sa punaḥ anyatarasya kiṁ muṣṭidravyasya uta saṅkhyāyā iti nyāyāntaramētatprati-
pāditam । tatrāpi grahaṇamēva mukhyasyētyuk‍tam । yathā ādyasyōpādānaṁ antyasya
tyāgaḥ tathā'trāpi pūrvabhāvinyā mukhyabhūtāyāssaṅkhyāyāḥ upādānaṁ jadhanyasya dravyasya
lōpaḥ ubhayōḥ saṅkhyādravyayōḥ nirvāpaguṇatvāt । yadi saṅkhyā dravya guṇabhūtā bhavēt
tatō dravyamēvānuruddha‍yēta saṅkhyā ca lupyēta । atra tu bhinnaprātipadikābhidhēyā saṅkhyā
nirvāpamēva prati guṇabhūtā āruṇyamiva krayaṁ prati ।</p>
<note>1. A parimāṇaviṣayaṁ</note> <note>2. A. syāsiddhēḥ</note>
﻿<pb n="356"/>
<lg><l>।। 29 ।। autpattikē tu dravyatō vikāraḥ
syādakāryatvāt ।। 68 ।।</l></lg>
<p><q>atrōpapadasthānīyaṁ cōdakaṁ manvānaḥ pūrvapakṣavādī nājadravyasya bādhaṁ
manyatē</q> । asyārthaḥ---yathā aja r̥ṣabha ityatra upapadabhūtājaśabdaśravaṇē aja
ēva r̥ṣabhaḥ parigr̥hyatē tathēhāpi ajōpasthāpini cōdakē sati ajasyaiva r̥ṣabhasya
grahaṇamiti ajadravyasyānivr̥ttiḥ । nanu r̥ṣabhādiśabdaśravaṇamātrēṇa gauḥ pratīyata
iti ajasya cōdakaprāptasya bādha ēva nyāyya ityatrāha---<q>yadi padōccāraṇasamana-
ntaramēva gōdravyaṁ pratīyata</q> iti manyatē tadā aja r̥ṣabha ityapi prayōgō na
syāt parasparamananvayāt yathā ajō gauriti ।</p>
<p>atha śrautē'rthē'nanvayāt gauṇō'yamr̥ṣabhaśabda iti ghaṭata ēva prayōgō aja
ēva r̥ṣabha iti tatrāha---<q>na cāyaṁ gauṇa iti śakyatē vak‍tum । svārthāpari-
tyāgāt</q> । yō hi svārthaparityāgēnānyatra vartatē sa gauṇō'gnirmāṇavaka iti । r̥ṣabhā-
dayaśca śabdāḥ ajēpi vartamānā na svārthaṁmujjhanti yēnaiva ca vayaḥ prabhr̥tinārthēnābhi-
dhēyēna r̥ṣabhādayaḥ śabdā gavi vartaṁntē tēnaiva atrāpyajē vartanta iti na r̥ṣabhādi-
śabdaśrutivirōdhaḥ ajadravyē'pi cōdakaprāptē'nugr̥hyamāṇē ityajasyābādhaḥ ।</p>
<p><q>rāddhāntastu upadēśaparisamāptau satyāṁ cōdakaḥ</q> pravartatē । <q>avagatē hi
aupadēśikē śabdārthē paścāt cōdakasya pravr̥ttiḥ tēna cōdakānusārēṇa śabdārthō
na śakyō'nyathākartum</q> । dhēnvādayastu śabdāḥ gōgataguṇavacanāḥ na guṇamātra-
vacanāḥ । na cōpadēśakālē dhēnvādīnāṁ gōrūpasvādhiṣṭhānapratyarthibhūtaṁ kiñcidajādi-
dravyamasti yēnādhiṣṭhānāntaragatānāṁ anabhidhēyānāmapi guṇānāṁ gauṇamabhidhānaṁ kalpyēta ।
cōdakassu paścādbhāvī na śabdārthaṁ prathamabhāvinamanyathākartumutsahatē । <q>yadi gavā-
dhiṣṭhānaguṇavacanā dhēnvādayaśśabdāḥ kathaṁ tarhi aja r̥ṣabha</q> iti prayōgaḥ? uttaraṁ
---<q>upadēśāparisamāptērgauṇaḥ prayōgō bhaviṣyati</q> । dvayōrapi padayōḥ śrutatvāt
anvayaṁ vinā nōpadēśaḥ samāpyatē । na ca gauṇatvaṁ vinānvayōpapattirastīti gauṇatvā-
dhyavasānam ।</p>
<p><q>kathaṁ punastadarthasambhavē gauṇatvam ?</q> uttaraṁ---<q>abhidhānādarśanāt</q> ।
yadi guṇamātrābhidhānaṁ dr̥ṣṭaṁ lōkē syāt syādguṇamātravācitvam । na ca tadasti ।
﻿<pb n="357"/>
tasmānna1guṇamātraṁ tasya śabdasyārthaḥ । kathaṁ punarabhidhānādarśanaṁ ? kēvalapadaśravaṇē
tanmātrānavagamāt gavādhiṣṭhānaguṇāvagamāt । tasmāt vākyabalēna kathañcit gauṇyā
vr̥ttyā ajādhiṣṭhānaguṇapratipattiḥ vaktavyā । iha tu tathā gōgatapratipattau pratyarthibhūtaṁ
nāstīti na śrautō'rthaḥ parityak‍tuṁ śakyatē । dhēnvādayaścaitē śabdāḥ gōgatatadguṇaṁ
vadanti na gōtvamapi ।</p>
<p>nanu yadi gōtvamētē śabdā nābhidadhati kathaṁ tarhi viśiṣṭaguṇavacanāḥ ।
ucyatē । kiñciddhi svata ēva viśiṣṭaṁ vastu yadāśrayabhēdēna bhinnaṁ tatsvata ēva viśiṣṭa-
tvānna viśēṣaṇābhidhānamapēkṣatē । dhānādayaśca pratyāśrayaṁ bhidyantē । tatra gavāśritā yē
payōdhānādayastē dhēnvādiśabdairabhidhīyanta iti na viśēṣaṇatayā āśrayābhidhānamapēkṣantē ।
kiñcidvastu svatō na viśiṣṭaṁ kēvalaviśēṣaṇabalēnaiva viśiṣṭatāmāpadyatē । tattu viśiṣṭa-
mabhidhīyamānaṁ na viśēṣaṇābhidhānamantarēṇa tathā'bhidhātuṁ śakyatē yathā gōtvādi । iha
ca dhānādyupahitagōtvādivacanā dhēnvādayaḥ śabdā na bhavanti । dhānādyabhidhānamantarēṇa
gōtvasya viśiṣṭasyābhidhātumaśaktēḥ svatō gōtvasyābhēdāt । viśēṣaṇaviśēṣyābhidhānē
śaktikalpanāgauravat । gavāpēkṣadhānādivacanatvē tu tēṣāṁ svatō'bhidhānāt viśēṣaṇābhi-
dhānāpēkṣā nāstīti lāghavāt dhānāvācitvamēva dhānādiśabdānām । tatra yadyapi
guṇavacanāstathāpi śāstrāntarēṇa gōdravyānupādānē guṇavad‌dravyaparatvēna prayujyantē ।
tasmāt dravyāntaravidhānāt bādhitamajadravyam ।</p>
<lg><l>।। 30 ।। naimittikē tu kāryatvātprakr̥tēḥ
syāttadāpattēḥ ।। 69 ।।</l></lg>
<p>iha tu yadi guṇavacanaḥ śabda upadēśē śrūyamāṇaḥ pūrvanyāyēna svādhiṣṭhāna-
paryanta ēva nimittatāṁ pratipadyatē । tarhyayamapi ś‍vētaśabdō dravyamātraṁ anapēkṣitajāti-
viśēṣa yadadhiṣṭhānaṁ tatparyantatayā svārthaṁ pratyāyayatīti cōdakēna yad dravyaṁ prāpyatē
tadbādha ēva । sāmānyaṁ hi dravyamātramupadēśārtha iti viśēṣaścōdakaprāptō bādhyatē ।</p>
<p><q>atrōcyatē । tvayaivōktaṁ dravyamātrādhiṣṭhānaṁ svārthaṁ ś‍vētaśabdaḥ pratyā-
yayatīti</q> । tataḥ kimityāha---<q>tarhi[na]viśēṣamavagamayati, nādhiṣṭhāna</q>-
<note>1. R guṇapratipatti</note>
﻿<pb n="358"/>
<q>viśēṣamavaga</q>mayati । viśēṣē'navagatē viśēṣāntaranivr̥ttirdurbhaṇā virōdhābhāvāt ।
yadi bhinnamadhiṣṭhānaviśēṣaṁ śvētaśabdō'vagamayēt tadā cōdakaprāptēna saha virōdhaḥ
syāt । na caitadasti 1tasmādabādhaḥ cōdakasyēti yuktam ।</p>
<lg><l>।। 31 ।। vipratiṣēdhē tadvacanāt prākr̥taguṇalōpaḥ syāt tēna ca
karmasaṁyōgāt ।। 70 ।।</l></lg>
<p><q>atra bhāṣyakāraḥ khadirādīnāmēva bādhābādhau cintayati</q> । tatra
yāvaduktagrāhiṇaḥ kasyacit tanmātrabuddhirmābhūditi tulyanyāyatayā sarvēṣāmēva yūpō-
tpattyarthānāṁ2 dravyāṇāṁ saṁskārāṇāṁ cōdāharaṇatāmāha---<q>khalēvālī</q> yūpō bhavatītyatra
saṁśayaḥ---kiṁ yūpōtpattyarthā dharmāḥ sādyaskrē kartavyā nēti । <q>kathaṁ kartavyāḥ kathaṁ
vā na kartavyā iti</q> ।</p>
<p>uttaraṁ---<q>yadi luptārthāstadā na kartavyāḥ athāluptārthāḥ kartavyāḥ</q> ।
yadyatra yūpō bādhitastadā na kartavyāḥ yūpōtpattyarthatvāt । atha na bādhitastadā
kartavyāḥ । <q>kathaṁ punarlōpālōpāvarthasya</q> ? uttaraṁ---<q>yūpabādhābādhasandēhāt ।
yūpasyaiva bādhābādhau kathaṁ sandihyētē</q> । uttaraṁ-<q>vacanavyaktibhēdāt sandēhaḥ
yadā'yaṁ vacanavyaktiḥ yā khalēvālī sā yūpō bhavatīti tadā'rthalōpaḥ</q> ।
tadā khalēvālī yūpakāryē vihitā bhavati । tataśca tayaiva yūpakāryē kr̥tē
yūpō lupyēta । atha yūpaḥ khalēvālī bhavatītyucyatē tadā aluptārthatvāt pravr̥ttirdharmāṇāṁ,
tadāhi satō yūpasya khalēvālītvaṁ vidhīyatē । kiṁ punaratra yuktam ? pūrvapakṣaṁ
parigr̥hṇāti-<q>yūpaḥ khalēvālī kartavya iti vākyārthō yuktaḥ</q> । kā punatra
yuktiḥ ? śrautō yūpaśabdaḥ samarthitō bhavati cōdakaśca na pīḍitaḥ ।</p>
<p><q>nanvasmin pakṣē khalēvālīśabdaḥ śrautamarthaṁ tyājitaḥ</q> । kuta ityāha
<q>khalēvālīśabdō hi kāṣṭhavacanaḥ</q> khalēvārayatīti vyutpattyā yaugikaḥ khalēvālī-
śabdō mēdhikāṣṭhamāha, na punaḥ khalēvāraṇakriyāmātram । tathāpi kimityāha---
<q>na ca nirjñātakāṣṭhē yūpē kāṣṭhāntaraṁ vidhātuṁ śakyatē</q> । asyārthaḥ---nirjñātaṁ
<note>1. R tasmādapīḍācō</note> 
<note>2. A apūrvōtyattyarthānāṁ</note>
﻿<pb n="359"/>
kāṣṭhaṁ khadirādi yasya sa nirjñātakāṣṭhō yūpastatra kāṣṭhāntaraṁ vidhātuṁ na śakyatē ।
khadirādikāṣṭhaṁ[kāṣṭhā]ntaraṁ bhavatīti vidhātuṁ na śakyatē । tasmāt kāṣṭhātmakē yūpē
khalē vāraṇakriyā kartavyā । yūpaḥ khalēvālī kartavyaḥ । yūpē khalēvāraṇakriyā
saṁskārārthā kartavyā iti । tataśca śrautasya dravyasya hānaṁ kriyāyāśca vidhānaṁ lakṣaṇayā
yathā pācakaśabdē pacikriyāmātraparē ।</p>
<p><q>athā'yamabhiprāyaḥ yadi svārthēpi(yūpaḥ) khalēvālī sambhavati tasmi-
nnarthē śrautavidhānamupapadyata ēvēti</q> । asyārthaḥ---yadi kāṣṭhāntaramayīṁ khalēvālī
māśritya vidhānamucyatē tadā śakyavidhānaṁ syāt । yadi tu khādirīṁ khalēvālī-
māśritya yūpē khalēvālī vidhirāśrīyatē tadā nāsti virōdha iti śrautārthavidhānamē-
vētyabhiprāyaḥ pūrvapakṣiṇaḥ । ākṣēptā dūṣayati---<q>sutarāṁ tarhi vidhānānupapattiḥ ।
prāptatvātsvadirasya</q> । khadiratā prāptaiva na viṁdhēyā । ēkagranthēna sa ēva pūrvapakṣiṇā
śaṅkāmāha---<q>atha khalēvāraṇasaṁskr̥taṁ tadvidhīyata ityucyatē । yadyapi khadirataḥ
prāptatvānna vidhēyā tathāpi khalēvāraṇasaṁskr̥tatayā vidhīyatē</q> । dūṣayati---
<q>saiva tarhī lakṣaṇā khalēvālīśabdasya kāṣṭhavacanasya khalēvāraṇasaṁskr̥ta-
paratvāt</q> । ēvamākṣiptē pūrvapakṣē pūrvapakṣī vadati---<q>ēvaṁ tarhi yaścōbhayōssamō dōṣō
na tamēkaścōdyō bhavati</q> । tathāhi---viparītāyāmapi siddhāntavacanavyaktau yūpaśabdō
lakṣaṇayā varṇanīyaḥ । punarākṣēptā āha---<q>kastarhi tava pūrvapakṣiṇō viśēṣahētuḥ</q> ।
pūrvapakṣī vadati---<q>ayamasti viśēṣahētuḥ khalēvālī yūpō bhavatītyucyamānē</q>-yūpa-
śabdō dharmān lakṣayati, na kāryaṁ, kāryē hi lakṣyamāṇē khalēvālī vidhēyā । tasyāṁ ca
vidhīyamānāyāṁ vyavahitaḥ sambandhaḥ syāt yūpakāryē khalēvālī bhavatīti yūpaśabdāt
vyavahitō bhavati itiśabdaḥ khalēvālīśabdēna sambandhanīyaḥ । bhavatu dharmalakṣaṇā
tathāpi kimityatrāha---<q>tē ca dharmāḥ khalēvālyāṁ vidhīyamānāḥ tatsaṁskārakā
ēva prāp‍nuvanti</q> khalēvālīsaṁskārakā ityarthaḥ । tataśca prakaraṇē khalēvālyā asambhavāt
prakaraṇabādhaḥ adhikārāntarakalpanā adr̥ṣṭakalpanā cētyayamēva pakṣō nyāyyaḥ yūpaḥ
khalēvālī bhavatīti ।</p>
<p><q>ēvaṁ prāptē'bhidhīyatē</q>---avyavadhānāt khalēvālī yūpō bhavatīti vākyārthaḥ
na punaryūpaḥ khalēvālī bhavatīti ।</p>
﻿<pb n="360"/>
<p><q>nanvēvaṁ sati yūpaśabdō lakṣaṇayētyuktam</q> । pariharati---<q>parihr̥tamidaṁ
cōdyaṁ pūrvapakṣiṇaiva yaścōbhayōrdōṣa iti vadatā</q> । yasmāt pūrvapakṣē'pi khalēvālī-
śabdō lakṣaṇayā varṇitaḥ ।</p>
<p><q>nanu cādhikārāntarakalpanādayō dōṣāḥ</q> । pariharati---<q>dharmalakṣaṇāyāṁ
hyamī dōṣāḥ । iha tu kāryaṁ lakṣayati yūpaśabdaḥ</q> । kimiti dharmānēva na
lakṣayatītyatrāha---<q>dōṣaparihārāyaivādhikārāntarādidōṣaparihārārthaṁ kāryalakṣaṇā na
dharmalakṣaṇā ।</p>
<p>nanu caivaṁ sati khalēvālī bhavatinā sambadhyatē [vidhē] yatvāt । kāryē hi
khalēvālī vidhēyā na khalēvālyāṁ kāryaṁ tadāha---<q>na yūpaḥ khalēvālyāṁ vidhēyaḥ
lakṣaṇatvāt uddēśyatvāt</q> । tataśca sa ēva vyavahitasambandhaḥ । kathamavyavadhānādi-
tyuktam ? <q>ucyatē । kathaṁ vā yūpō bhavatīti</q> kāryē hi lakṣyamāṇē na prathamāntatayā
sambandhō ghaṭatē । na hi bhavati khalēvālī yūpakāryaṁ bhavatīti । kintu khalēvālī
yūpakāryē bhavatīti ।</p>
<p><q>atrōcyatē---khalēvālīviśiṣṭō</q> yūpārthaścōdyatē । <q>kimidaṁ khalēvālī
viśiṣṭō yūpārthaścōdyata iti</q> । uttaraṁ---<q>idamidaṁ</q>, yathā dadhnā juhōtīti dadhyanu-
rak‍tahōmavidhānaṁ ēvaṁ khalēvālyānurak‍tayūpakāryavidhānaṁ bhāvārthaviṣayō vidhiriti bhāvārthā-
tmakaṁ yūpakāryamēva khalēvālīviśiṣṭaṁ vidhīyata iti na vyavahitānvayaḥ । khalēvālī
yūpō bhavatītyarthō'sya vākyasya । kutō'yamarthō'syētyatrāha---<q>bhavatiyōgādyūpasya</q> ।
kathaṁ yūpatīti śabda ityatrāha---yathā śvatigardabhati iti sarvaprātipadikēbhya ityēkē
ityācārē kvip । ēvaṁ ca prathamāntaśabdō'pyupapannaḥ । yūpaśabdō'yaṁ gauṇō yūpasadr̥śē
vartatē । tēnāyamarthaḥ---khalē vālī yūpasadr̥śī bhavatīti । kāryanibandhanaṁ ca sādr̥śya-
mucyatē । tataśca khalēvālyanuraktaḥ yūpaḥ kāryaṁ yadi vidhīyatē tadā kathamida-
mucyatē yūpakāryē khalēvālī vidhīyata iti । tatrāha---<q>yāvadaprāptaṁ ca vihitaṁ
bhavati</q> prāptāprāptavivēkēna khalēvālīvidhirucyata iti na prakaraṇabādhādayō dōṣāḥ ।
nāpi vyavadhānam । atō luptadvārāṇāṁ khadirādīnāṁ yūpōtpattyarthānāmaprāptiḥ ।</p>
<p>atha kasmāt yūpa ēva khalēvālīkr̥tyē na vyāpāryatē । tathāhi na yūpārthōṁ
bāvitō bhavati khalēvālyā ca yūpakārya kr̥taṁ bhaviṣyatīti । kutō yūpasyāprāptirityatrāha
﻿<pb n="361"/>
---<q>ākṣiptaviśēṣābhidhānāt khalēvālīśabdasya dhēnuvat</q> । asyārthaḥ---yathā
dhēnuśabdō dravyaparyantō na guṇamātraparyavasāyī tathā khalēvālīśabdō'pyākṣiptadravya-
viśēṣavacanō na khalēvāraṇakriyāmātravacanaḥ । tatra yadi yūpa ēva khalēvālīkr̥tyē
vyāpāryaṁtē tadā yūpasaṁskārāya khalēvāraṇakriyāmātravidhirāpadyatē tatra ca lakṣaṇādōṣaḥ ।
tasmādyūpabādhēnaiva śrautārthānugraha iti ।</p>
<lg><l>।। 31 ।। parēṣāṁ pratiṣēdhaḥ syāt ।। 71 ।।</l></lg>
<p>khadirādayastāvadākṣiptaviśēṣavacanatvānnivr̥ttā ityuk‍tam dravyāntaravidhānē dravyā-
ntaranivr̥ttēḥ । <q>idānīṁ takṣaṇādayaścintyantē kiṁ khalēvālyāṁ kartavyā nēti ।
tatra pūrvapakṣavādī upadēśāvirōdhāt kartavyā iti manyatē</q> । khalēvālyāṁ
yūpakāryaṁ kartavyamiti yō'yamupadēśārthaḥ asau takṣaṇādiṣu kriyamāṇēṣvapi na viruddha‍yata
iti kartavyāstakṣaṇādayaḥ na hyatrōpadēśēna virōdhaḥ khadirādīnāmiva ।</p>
<p><q>nanu kāryaṁ nāsti takṣaṇādīnāṁ kimatrāvirōdhaḥ kariṣyati</q> । jōṣaṇa-
chēdanē tāvat jōṣitāyāṁ chinnāyāṁ ca khalēvālyāṁ luptakāryē । takṣaṇamapi khalē-
vālīvirōdhādavidyamānakāryaṁ kimatrāvirōdhaḥ kariṣyati । uttaraṁ---<q>tadēva tu kāryama-
virōdhē sati nivr̥ttamiti na śakyatē vak‍tumityabhiprāyaḥ</q> । ayamabhiprāyaḥ---
svarūpatastāvadvirōdhō nāsti । tēnāvirōdhē sati kartavyatayā pratibhāsamānānāmēṣāṁ
kāryaṁ kalpayitavyam । tēnādr̥ṣṭārthē na punarapi jōṣaṇachēdanē kariṣyētē adr̥ṣṭārthaṁ ca
takṣaṇamiti । atrōcyatē । <q>dr̥ṣṭakāryatvāt tasya khalēvālyāṁ cāśakyatvāt na
kāryāntarākāṅkṣā</q> । asyārthaḥ---klr̥ptakāryāṇāṁ prakr̥titaḥ prāptānāṁ tadēva kāryaṁ
pratibhātīti na kāryāntarākāṅakṣāsti yēnāvirōdhēna kāryāntaraṁ kalpyēta । tasmānna
kāryāvirōdhamātrēṇa kāryāstitvaṁ śakyatē vak‍tum । prākr̥taṁ ca kāryaṁ yattadēṣāṁ luptam ।
yadā caiṣāṁ prākr̥tamēva kāryaṁ tadā prakr̥tau yūpōtpattyarthatvāt ihāpi yūpōtpattyarthairēvai-
tairbhavitavyam । na cātra yūpēna prayōjanaṁ ayūpasya tatkāryē vidhānāt khalēvālyā yūpasya
ca bhinnatvāt । tataśca kāryābhāvānna kāryāstakṣaṇādayaḥ । tadāha-<q>kiñca yūpō-
tpattyarthāstakṣaṇādaya iti prakr̥tāvuktam । ayūpaścāyaṁ niyōjanē vihita
iti na takṣaṇādayō bhavitumarhanti jōṣaṇādayaśca kr̥tatvānna kartavyā iti
pradarśitam</q> ।</p>
﻿<pb n="362"/>
<lg><l>।। 32 ।। arthābhāvē saṁskāratvaṁ syāt ।। 73 ।।</l></lg>
<p><q>kr̥tatvāt kāryasya kāryāntarākāṅkṣā nāstīti pūrvaḥ pakṣaḥ</q> । adbhi-
rava sēcanādibhiḥ kr̥taṁ tatkāryamiti punaḥ kāryamaparaṁ nākāṅkṣatē । tēna nivr̥ttirēṣāmiti
pūrvaḥ pakṣaḥ । <q>satyaṁ yadi dr̥ṣṭamēva kāryaṁ na syāt</q> । dr̥ṣṭē <q>punaḥ kāryē kr̥ta-
mityēva nāsti khalēvāraṇaśithilīkr̥tāyāṁ khalēvālyām</q> । 1asti ca
dārḍhyāpādanaṁ kāryamiti kr̥takāryatā nāsti kr̥tasyāpyananuvartanāt । <q>tasmādaluptārthānāṁ
tēṣāmabādhaḥ</q> ।</p>
<lg><l>।। 33 ।। arthēna ca viparyāsē tādarthyāt tattvamēva syāt ।। 74 ।।</l></lg>
<p><q>iha pūrvavādī kramapadārthō'pi bādhyata iti manyatē</q> । asyārthaḥ---
prakr̥tau pākātpūrvamavaghātaḥ iha pākōttarakālatā'vaghātasya syāditi kramabādhaḥ । tēna
kramē bādhitē'vaghātō'pi bādhyata iti manyatē pūrvapakṣavādī ।</p>
<p><q>nanu cāgnihōtrahavaṇyā nirvapatīti na guṇānurōdhēna pradhānaṁ bādhyata
iti sthitamēva । guṇaśca kramaḥ padārthāḥ pradhānabhūtāḥ । tēna 2guṇabādhēpi
pradhānaṁ kartavyamēva kāryataścātra prāptirityuk‍tam</q> । tasya ca tuṣakaṇavimōka-
lakṣaṇasya ca kāryasya darśanādalōpō'rthasyēti yuk‍tamēvāvaghātānuṣṭhānam । <q>tasmāt
gatārthamēvēdaṁ pratibhāti uk‍tatvān‍nyāyasya</q> ।</p>
<p>atrōcyatē---<q>vidhivitānamātraṁ krama ityuk‍tam । na kramō nāmāgni-
hōtrahavaṇīvat kaścidva‍yatirik‍tō yasya pr̥thagbādhaṁ varṇayāmaḥ</q> । tasmādvitānā-
nyatvē padārthabādha aivati pūrvapakṣaḥ ।</p>
<p>yadi hi svatantraḥ padārthakramaḥ syāt tadā tadabhāvē padārthasvarūpānapāyāt
kriyētaivānuṣṭhānam । vitānastu padārthasya svarūpānupraviṣṭaḥ padārthā ēva vitatāḥ
pratīyanta iti tadabhāvē padārthasvarūpasyāpyabhāva iti kramabādhē padārthō'pi yathā-
cōditō bādhyatē ।</p>
<note>1. R. astyē va</note>
<note>2. R. guṇābhāvēpi</note>
﻿<pb n="363"/>
<p><q>rāddhāntastu---kāryadarśanē sati prayuktaṁ bādhituṁ[na]śakyatē</q> । tuṣakaṇa-
vimōcanasya kāryasya sambhavādavaghātō na śakyatē bādhitum । yadi kāryaprayuk‍tō-
'vaghātō na bādhyatē <q>kasya tarhi bādhaḥ ?</q> uttaraṁ---<q>anuṣṭhānābhyāsasyēti
vadāmaḥ</q> । prakr̥tai triḥphalīkaraṇavidhānāt sābhyāsō'vadhātaḥ । iha dhānāsvabhyāsē
tasmin kriyamāṇē sak‍tavō bhavēyuḥ tēna svarūpavirōdhādavaghātasyābhyāsō bādhyatē ।
sakr̥davadhātastu kriyatē tāvanmātrēṇa yāvattuṣakaṇavimōcanaṁ tāvadēva kāryaṁ kriyatē ।
sa cābhyāsō'rthaprayuk‍tatvāt guṇa iti śakyatē vak‍tuṁ avaghātābhyāsamantarēṇa samyak
taṇḍulanirvr̥ttyabhāvāt arthākṣiptō'vaghātābhyāsa iti guṇatvādbādhyatē ।</p>
<p><q>kaḥpunarayaṁ vyatikramō bhāṣyakārēṇōcyatē</p> ? yadi vyatikramaḥ
tadā pūrvōktanyāyēnāvadhātasyāpi bādhaḥ prāp‍nōti । uttaraṁ---<q>śrutadravyābhiprāyēṇa
taducyatē</q> । yacchrutaṁ dhānādravyaṁ tadabhiprāyēṇēdamucyatē । prakr̥tau pākātprāgavaghātaḥ
kriyatē । iha tu pākōttarakālamiti vyatikramō bhaṇyatē ।</p>
<p>paramārthatastu vyatikrama ēvāyaṁ na bhavati yadēva dravyaṁ śrutaṁ tasyaiva nirvāpa-
prōkṣaṇānantaramavaghātaḥ । iha ca na pūrvāvasthā dhānānāṁ śrutā kintu dhānāvasthaiva ।
tadāha---<q>aśrutā tu pūrvāvasthā pradhānānām । tasmātsūktaṁ dhānāsvavahantiḥ
kartavya iti</q> ।</p>
<p>iti r̥juvimalāyāṁ pañcikāyāṁ</p>
<p>daśamasya dvitīyaḥ pādaḥ ।।</p>
﻿<pb n="364"/>
<p><q>r̥juvimalāyāṁ</q></p>
<p><q>।। daśamādhyāyasya tr̥tīyaḥ pādaḥ ।।</q></p>
<p>।। 1 ।। vikr̥tau śabdavattvātpradhānasya guṇānāmadhikōtpattiḥ
sannidhānāt ।। 1 ।।</p>
<p>atra bhāṣyakārēṇa yāsu vikr̥tiṣu prākr̥tēṣvaṅgēṣu guṇavidhayaḥ tā udāhr̥tāḥ ।
tatra yathāśrutamātragrāhī kaścit tanmātramēva māgrahīt ityāha---<q>upadēśavidhāna-
yuktāni sarvāṇyēva vaikr̥tānyudāharaṇāni</q> । rāddhāntē nāmnō'pyanēkārthakalpanā
syādityabhyuccayōpapattyarthaṁ bhāṣyakārēṇōdāharaṇaviśēṣaḥ parigr̥hītaḥ ।</p>
<p><q>kaḥpunaratra pūrvapakṣavādinō'bhiprāyaḥ ?</q> uttaraṁ---<q>ayamabhiprāyaḥ-
kāryataś‍cōdakaprāptiḥ</q> । tathāpi kimityāha---<q>kāryataś‍cēt tadā tatprāp‍tyaiva
nirākāṅkṣaṁ pradhānam</q> । kāryatō hi karaṇōpakāralakṣaṇāt yā prāptiḥ sā upakāra-
janakatayaiva । tataścōpakārajanakapadārthaprāp‍tyaiva nirākāṅkṣaṁ pradhānaṁ, nirākāṅkṣē ca
tasmin vihitasyāpi guṇasya pradhānavidhinā sambandhābhāvāt ananuṣṭhānāpattiḥ1,
guṇavidhyabhāvē cānarthakatvaṁ vākyasya । na ca guṇē'dhikārāntarakalpanā sambhavati
prakr̥tādhikāraikyāvagamāt । tasmāt guṇavidhyasambhavāt karmāntarāṇyēvaitānīti yuktam ।</p>
<p>atra cōdayati---<q>karmāntarakalpanāyāṁ vā kathaṁ cōdakasya nirōdhaḥ
asati ca nirōdhē'rthavattā durbhaṇaiva । tasmāt karmāntaravādināpi pradhāna-
sambandhē samādhirvaktavyaḥ</q> । ucyatē । <q>ayamasti samādhiḥ । pradhānaṁ hi vr̥ttyu-
pāyāpēkṣam । yāvadupadēśavidhānanivr̥ttaṁ prākr̥tamupāyamālōcayati tāvada-
trāpi prakr̥tivadupadēśa ēvāstīti na parōpadēśanibandhanamupāyamapēkṣatē</q> ।
asyārthaḥ---karmāntaravidhipakṣē niyōgaikyēna pratipannakāryānupravēśānāṁ prākr̥tētikarta-
vyatāsvīkārēṇa nirapēkṣatayā aupadēśikānāmanupravēśabādhō mābhūditi cōdakō
nāṅgīkriyatē । <q>kintu darvihōmanyāyēna yāvacchrutairupakāraḥ kalpyatē; guṇa-
vidhau punaḥ kāryābhinirvr̥ttērnāyaṁ parihārassambhavati</q> ।</p>
<note>1. R āyattēḥ</note>
﻿<pb n="365"/>
<p>asyārthaḥ---guṇavidhipakṣē svāśrayatayā prakr̥tapadārthatayā prākr̥tapadārthagrahaṇamanu-
mantavyam । tataśca prākr̥tēnaiva padārthavargēṇa nirākāṅkṣatayā punargaṇānupravēśō na
sambhavati ityuktō viśēṣaḥ । prāgēva prayājādayaśca śabdāḥ sphuṭē karmāntaratvē prakr̥tāviva
bahūnāṁ vācakā ihāpi bhavitumarhanti anēkārthatvābhyupagamāt । yathā ēka ēva
prayājaśabdaḥ prakr̥tau bahūnāṁ samidādīnāṁ vācakaḥ tathā'mīṣāmapi karmāntarāṇāmutpadya-
mānānāṁ vācakaḥ prayōgabalēnānēkārthatvāt ।</p>
<p><q>ēvaṁ prāp‍tē'bhidhīyatē-satyaṁ kāryataḥ kāraṇōpakāralakṣaṇāt prākr̥tānāṁ
padārthānāṁ atidēśō vikr̥tyapūrvatādarthyēnābhisambandhaḥ, satyaṁ ca nirjñātōpā-
yatvāt nairākāṅkṣyam । niyōgaikyamapi tu sannidhānānnaivāpanhōtuṁ śakyatē</q>
1prakr̥tivadēva । yathā prakr̥tau sannidhānamātrēṇāṅgānāṁ pradhānānāṁ ca ēka ēva niyōgaḥ
sādhyō'bhyupēyatē tathā vikr̥tāvapi tāvattathaiva pratīyatē tadaikyāccādhikāṅgōpasaṁhārō na
niṣpramāṇakaḥ niyōgaikyē'vagatē yathōpadiṣṭāṅgānāmēva prākr̥tōpakāraṁ prati janakatā
parikalpyatē । asati hyupadēśē prākr̥tēnaiva padārthajātēna tasyōpakārasyēhāpi siddhira-
vasīyatē prakr̥tiklr̥ptamēvōpakārasādhanaṁ vaikr̥tō vidhiranumanyatē । upadiṣṭēṣvadhikēṣvaṅgēṣu
tadanupravēśasiddha‍yarthaṁ tēṣāmapi tadupakārajananānupravēśaḥ kalpyatē । na ca śaṅka‍yaṁ
cōdaka ēva na pravartiṣyata iti, niyamānavāptēḥ । bhavanti cātra gāthāḥ---</p>
<lg><l>niyamānavāptivikalō liṅgabalōpa(hitaṁ)sthitaṁ vidhiḥ prathamam ।</l>
<l>upakāraṁ parakīyaṁ svīkurutē tāvaditi siddham ।। 1 ।।</l></lg>
<lg><l>upakārajanakabhūtaḥ padārthavargō vivakṣitaḥ prakr̥tau ।</l>
<l>tādarthyamātrēṇa prakārataḥ sannidhimupaiti vikr̥tau ।। 2 ।।</l></lg>
<lg><l>upadēśanipatitāḥ śrūyantē katipayē ca yē dharmāḥ ।</l>
<l>2tē niyōgaikyavaśāt tādarthyaṁ tatra gacchanti ।। 3 ।।</l></lg>
<lg><l>prākr̥tapadārtharāśēḥ vaikr̥tamupadē(śikīṁ)śaḍhaukitaṁ tu tataḥ ।</l>
<l>vidhirupakārajananē sahāyabhāvēna kalpayati ।। 4 ।।</l></lg>
<note>1. R prakr̥tivadēkavadēva</note>
<note>2. A. tēpi niyō</note>
﻿<pb n="366"/>
<p>nanu guṇavidhau vākyēna vidhānaṁ, karmavidhau tu śrutyētyatrāha-<q>na ca guṇē karmaṇi
viniyōgasya kaścidviśēṣaḥ । guṇavidhāvapi bhāvārthaviṣaya ēva vidhirityuktaṁ
yataḥ । atō guṇavidhi1sarūpēṣu vākyēṣu sambhavatpadārthēṣu na viśiṣṭavidhānaṁ
vidhigauravāpādakaṁ ātmānaṁ labhatē</q> । cōdakāccōktaḥ sambhavaḥ । <q>tasmādguṇa-
vidhānānyēvaitānīti yuktam । śēṣaṁ sanidarśanamuktam</q> ।</p>
<lg><l>।। 2 ।। hiraṇyagarmē pūrvasya mantraliṅgāt ।। 13 ।।</l></lg>
<p><q>liṅgāt prakāśanasāmarthyātmakāt pūrvasyaivādhārasya mantravidhiriti
pūrvapakṣavādī manyatē । anyathā hi adr̥ṣṭārthō mantraḥ syāt । indraprakāśa-
nāsāmarthyāt</q> । dvitīyē ādhārē ētasyaiva viniyōgābhyupagamē dr̥ṣṭārthō mantraḥ syāt ।
<quote>‘ūrdhvō adhvara’</quote> iti mantrāntarasya cōdakaprāptasya bādhaśca na kalpitō bhavati ।
<q>atatkāryakaraṇēnābhyupagatēna tatkāryakaraṇē tvabhyupagamyamānē mantrāntarēṇa
mantrāntarasya bādhaḥ syāt</q> ।</p>
<p><q>ēvaṁ prāptē abhidhīyatē । na kāryāntarakalpanā sambhavati । upāyā-
ntaramātravidhānōpakṣīṇatvādupadēśasya</q> । asyārthaḥ-dvitīya ādhārē mantrakāryaṁ
klr̥ptamasti pūrvasmiṁścādhārē mantrāntarakāryaṁ kalpayitavyam । na ca kalpanāyāṁ pramāṇa-
masti mantrāntaravidhimātrēṇōpadēśasyōpapattēḥ mantrasya cēndrābhidhānēpi tulyatvāt ।
<q>darśitaṁ ca bhāṣyakārēṇa tulyatvaṁ ca । tasmāduttarasyaiva mantrāntaravidhiriti
sūk‍tam</q> ।</p>
<lg><l>।। 3 ।। saṁskarē tu kriyāntaraṁ tasya vidhāyakatvāt ।। 18 ।।</l></lg>
<p><q>nanu ca ēkādaśa prayājān yajatītyanēnaiva gatam । guṇavidhau
sambhavati na viśiṣṭavidhānaṁ sambhavatīti</q> । asyārthaḥ---prākr̥tayōrēvāsādananiyō-
janayōrutkaraparidhilakṣaṇaguṇavidhānēna vākyayōrupapannatvāt na viśiṣṭavidhānaṁ yuk‍ta-
māśrayitum । samādhattē---<q>satyamētadēvaṁ aśakyatvāttu punarāśaṅkyatē</q> yathāvagata-
svarūpayōrutkaraparidhyōruttuṅgatīkṣṇāgrakr̥śayōḥ prākr̥tamāsādanaṁ niyōjanaṁ ca dr̥ṣṭārthaṁ-
maśakyamiti adr̥ṣṭārthaṁ karmāntaravidhānamiti punarāśaṅkā । tadāha---<q>nāsādana</q>-
<note>1. svarūpēṣu</note>
﻿<pb n="367"/>
<q>niyōjanē prākr̥tē dr̥ṣṭārthē tūtkaraparidhyōḥ</q> tuṅgatīkṣṇāgrakr̥śayōḥ sambhavata ityabhi-
prāyaḥ । ētacca guṇavidhāvapi vākyabhēdō nāstītyabhyupagamyaiva pūrvakṣitam ।</p>
<p><q>rāddhāntastu---yāvacchakyaṁ niyōgārthō'nuṣṭhēyaḥ</q> । asyārthaḥ---prākr̥ta-
yōrēva guṇavidhirastu । tatra yacchakyaṁ tadanuṣṭhāsyatē tatra tuṅgāgratā kr̥śatā ca
aśakyēti nāpēkṣyatē pr̥thvagratā sthavimā ca kalpayiṣyatē yathā bhaviṣyati śak‍tiḥ ।
tadāha---<q>[sa] ca pr̥thvagrakaraṇēnōtkarasya sthavimnā ca paridhēḥ niyōgārthō
'nuṣṭhāsyatē</q> । atō nādr̥ṣṭaprayōjanakalpanā yuk‍tā, kartavyatāniṣṭhatvānniyōgāvagatēḥ ।
kartavyatāniṣṭhō hi niyōgō na prayōjananiṣṭhaḥ । tēna prayōjanāntarakalpanā nāsti ।
klr̥ptakāryāśrayaṇēpi anuṣṭhānōpapattēḥ । tasmādatrāpi guṇavidhirēva nyāyyaḥ ।</p>
<p>ēvaṁ samāptē'dhikaraṇē kr̥tvācintāmuddhāṭayati---<q>viśiṣṭānuvādādi cātra
nāśaṅkanīyam</q> । nirjñātakāryaviṣayatvādēvamādērupadēśasya viśiṣṭavidhānēpyadōṣaḥ ।
<q>yadyapyanēkaguṇaśravaṇāt nāsādananiyōjanāntaravidhiḥ tathāpi prākr̥takāryē
vidhānānna dōṣaḥ phalasya tulyatvāt</q> । guṇavidhau yādr̥śaṁ phalaṁ tādr̥śamēva viśiṣṭa-
vidhāvapi । sarvatra cēdamuk‍tam ।</p>
<lg><l>।। 4 ।। ṣaṅ‍‍bhirdīkṣayatīti tāsāṁ mantravikāraḥ
śrutisaṁyōgāt ।। 23 ।।</l></lg>
<p><q>atra pūrvaḥ pakṣaḥ vaikr̥tāstāvanmantrāḥ prākr̥takārya ēva viniyuktāḥ
śarā iva barhiṣāṁ kāryē । ataḥ kāryāpahārāt prākr̥tānāṁ nivr̥ttiḥ</q> ।</p>
<p>nanu hōmānāmabhyāsāt prākr̥tā vaikr̥tāśca mantrāḥ samuccīyanta ityatrāha---
<q>na cābhyāsē kāryāntaraṁ mantrāṇāṁ sambhavati hōmānāmabhyāsēpi</q> mantrāṇāṁ
kāryāntaraṁ nāsti kāryānyatvē hi abhyāsānupapa(ttiḥ)ttēḥ tathābhūtasyaiva punaranuṣṭhāna-
mabhyāsaḥ । mantrakāryabhēdē ca na tathābhūtatvaṁ ēkatvē ca kāryasya tasminnēva mantrāntara-
vidhānam । tasmādvādhō nyāyyaḥ ।</p>
<p><q>rāddhāntastu satyaṁ prākr̥takāryē vidhānaṁ kr̥tatvāttu kāryasya na mantrā-
bhyāsaṁ nyāyyaṁ manyāmahē</q> । sakr̥dupadiṣṭaiḥ kāryē kr̥tē'rthavattā tadupadēśasya jātēti
na mantrābhyāsō yuk‍taḥ kāryābhyāsēpi । <q>nanu tasminnēva kāryē satyabhyāsa upa</q>-
﻿<pb n="368"/>
<q>padyatē na kāryāntarē;</q> pariharati---<q>ētadapi satyaṁ na kāryāntarē satyabhyāsa
iti । kimiti tarhyanabhyāsō mantrāṇām</q> । kāryavanmantrābhyāsō'pi 1nyāyya
iti bhāvaḥ । uttaraṁ---<q>kr̥taṁ tadupadēśēnēti vadāmaḥ</q> । asyārthaḥ---mantrōpadēśēna
mantrānuṣṭhānaṁ kr̥tam । akr̥tē ca tasmin mantrābhyāsē na pramāṇamasti । <q>upadēśa-
sampattyarthō hyatra kāryayōgō vaikr̥tānām । na kāryataḥ kāryayōgaḥ</q> । kārya-
mastītyētāvatā kāryaṁ na kartavyam kintūpadēśasampattayē । tasmāt sakr̥tkaraṇēnaivō-
padēśaḥ sampanna ityabhyāsāntarē bādhāyālaṁ bhavitumarhati । yadi punaḥ kāryata ēva
kāryaṁ syāt tadā kāryasya vidyamānatvāt mantraprāptēḥ prākr̥tabādha ēva syāt । na
caitadasti tadāha---<q>kāryatastu bādha ēva । na cāyaṁ kāryata ityuktam ।
tasmātsamuccayaḥ । śēṣamuktam</q> ।</p>
<lg><l>।। 5 ।। agna‍yādhēyasya naimittikē guṇavikārē dakṣiṇādānamadhikaṁ
syādvākyasaṁyōgāt ।। 30 ।।</l></lg>
<p><q>atra ēkasmin kāryē vidhānādanabhyāsācca nivr̥ttiriti sthitē kathaṁ
pūrvaḥ pakṣaḥ ? punarādhānē yā dakṣiṇā sā prākr̥tadakṣiṇākāryē vihitā । na
ca punarādhēyasyābhyāsō'stīti bādha ēva yuk‍tō na samuccaya iti sthitē
kathaṁ pūrvaḥ pakṣaḥ</q> ? samādhattē---<q>vacanabhrāntyā ubhayīrdadātīti vacanamiti
bhrāmyataḥ pūrvapakṣaḥ । bhrāntipradarśanēna ca rāddhāntaḥ</q> । vacanamidamiti bhrānti-
rēṣā । kintvanuvādō'yaṁ agnyādhēyē āgnyādhēyikīrdadāti, punarādhēyē paunarādhēyikī-
riti rāddhāntaḥ । <q>liṅgamuk‍tam</q> ।</p>
<lg><l>।। 6 ।। vāsōvatsaṁ ca sāpnānyāt ।। 34 ।।</l></lg>
<p><q>uttaravivakṣayēti</q>---satyamuttaranyāyaṁ vak‍tumidamuk‍tamiti satyaṁ nānyat ।</p>
<lg><l>।। 7 ।। arthāpattēstaddharmā syānnimittasyābhisaṁyōgāt ।। 35 ।।</l></lg>
<p><q>atra taddharmatvē na tāban‍nyāyō'bhidhīyata ityuk‍taṁ bhāṣyē । tadayuk‍tam ।
uk‍taṁ hi yō yasya kāryē vartatē sa taddharmān labhata iti navamē</q> । tasmādayuktai-
<note>1. R. kārya iti</note>
﻿<pb n="369"/>
vānvāhāryadharmabādhāśaṅkā vāsōvatsayōḥ । ēkagranthēnāha---<q>yadi dharmaprāptirnāsti
kathaṁ prāptipūrvakō bādhaḥ</q> । prāptiścēt siddhaṁ tarhi taddharmatvam । samādhattē---<q>prāpti-
ruttaravivakṣayētyētadarthamēva tad‍draṣṭavyam । kathaṁ tarhi pūrvamadhikaraṇam ? prāptiḥ
smāraṇīyēti</q> । prāptiṁ smārayitumēva pūrvamadhikaraṇam । 1yadi prāptiḥ smaryatē tadā
tatsmr̥tau pūrvapakṣāśrayaṇamayuk‍tam । siddha ēvārthaḥ smaraṇīyaḥ । samādhattē---<q>nāyuk‍taṁ
pūrvapakṣasmāraṇam</q> । sahētukaṁ hi smāraṇaṁ nirviśaṅkamuttarōpayōgi bhavatīti sapratipakṣa-
muk‍tam । pūrvapakṣē hyasmāritē tannirākaraṇapūrvakaḥ siddhāntahēturna śakyatē vaditum
anuk‍tē ca siddhāntahētau mandabuddhēḥ kathamētadēvamiti śaṅkā syāt । tataścōttaracintā
na śakyā kartumiti sapratipakṣamupanyasyatē ।</p>
<lg><l>।। 8 ।। dānē pākō'rthalakṣaṇaḥ ।। 36 ।।</l></lg>
<p>yadarthā prāptiḥ smāritā tadēvēdānīṁ cintyatē । <q>tatra 2vatsē tāvat pākaś‍ci-
ntyatē---kiṁ kartavyō nēti । tatra pūrvapakṣavādī nyāyyaṁ pākaṁ manyatē । ēvaṁ
prākr̥taṁ annaṁ sādhanaṁ yasya tadannasādhanaṁ dakṣiṇādānaṁ na pīḍitaṁ bhaviṣyati</q> ।</p>
<p>nanu vatsō dakṣiṇēti śrūyatē kathaṁ tanmāṁsaṁ dakṣiṇā tatrāha---<q>vatsōpadēśaśca
prakr̥tidravyatayāpyupapan‍nō bhavati vrīhibhiryajētētivat</q> ।</p>
<p>nanu cātra vatsaḥ pacyamānō'pi nānnaṁ bhavatītyatrāha---<q>bhavati ca māṁsē
an‍naśabdaḥ paramaṁ vā ētadan‍naṁ yanmāṁsaṁ iti</q> ।</p>
<p><q>ēvaṁ prāptē'bhidhīyatē---vatsō dakṣiṇēti vatsasya dakṣi</q>ṇātvaṁ śrūyatē । yā
ca dakṣakaraṇī sā dakṣiṇā । yacca dīyatē tat dakṣakaram । yadyatra śrapaṇēna vatsamāṁsaṁ
dīyatē na tarhi vatsō dakṣiṇā । na ca pradēyaprakr̥titayā pradēyatā bhavati । tasmānna
māṁsalakṣaṇārthō vatsaśabdō varṇanīyaḥ । vrīhibhiryatētyatra tu yāgaṁ prati karaṇatvaṁ
brīhīṇāmavagamyatē । bhavati ca purōḍāśaniṣpattiṁ avāntaravyāpārīkr̥tya karaṇatā
vrīhīṇāmapi । tēna na tatra lakṣaṇā । iha tu darśitā lakṣaṇā । na ca kāraṇādr̥tē
lakṣaṇā nyāyyētyuk‍tam ।</p>
<note>1. R. yadi prāptimēva smārayituṁ</note>
<note>2. A. vāsōvatsayōḥ</note>
﻿<pb n="370"/>
<p>nanu prakr̥tivaditi lakṣaṇākāraṇamupanyastam । na kāraṇaṁ bhavitumarhati prakr̥ti-
vaditi kāryamātrasyātidēśāt । anvāhāryakāryaṁ prakr̥tivadityatidiśyatē tadākṣēpēṇacā-
nvāhāryaṁ tatra । vatsēnānvāhāryakāryē vihitē bādhitē'nvāhāryē na lakṣaṇākāryamasti
anannasyaivānnakāryē vidhānāt । tadāha---<q>vatsēna ca tasyānvāhāryakāryasya
siddhēḥ na pākaprāptau pramāṇamasti pākasyānnahētutvāt</q> । tasmāt <q>śrutōpa-
dēśasiddha‍yarthaṁ vatsa ēva dātavyaḥ</q> । pākē hi upadiṣṭārthavināśaḥ syāt ।
<q>nanu ca adanīyēnānamanaṁ prakr̥tau tēna vikr̥tāvapyadanīyēnaivānatiḥ kartavyā ।
tataśca tatsiddha‍yarthaṁ pākō'pi kartavya iti</q> ।</p>
<p>pariharati---<q>na, tasyādanīyatvasyānuṣaṅgikatvāt anvāhāryasvarūpē-
ṇādanīyatvamanuṣajyatē na tu pr̥thak śabdēna tasya vidhānamasti</q> । annamātraṁ
śabdārthō nādanīyatvaṁ; tadidamuktaṁ---<q>na puruṣasaṁskārāyēdaṁ dānaṁ bhavatīti</q> । na
puruṣatr̥p‍tyarthamidaṁ dānaṁ bhavatītyarthaḥ ।</p>
<lg><l>।। 9 ।। pākasya cānnakāritatvāt ।। 37 ।।</l></lg>
<p><q>yuktaṁ vatsē upadēśārthavināśāt pākō na kriyata iti</q> । ēkagranthēnāha
---<q>vāsasi tarhi avināśāt kriyatāṁ pākaḥ</q> । pakvamapi vāsō vāsa ēva ।
idānīmākṣipati---<q>nanu vāsasyapi kāryābhāvānnivr̥ttiḥ</q> siddhaiva । pākakārya-
manvāhāryē prasiddhaṁ vāsasi nāsti dvāralōpāt vāsasyapi pākō bādhanīyaḥ । na ca
śabdārthasampattayē padārthāḥ kriyantē, kiṁ tarhi ? kāryārthatayētyuktam । tasmānmandamatra
nirākaraṇīyam । samādhattē---<q>vikāramātrāśaṅkayā kāryasambhavaṁ manyatē pūrvapakṣa-
vādī</q> । asyārthaḥ---pūrvapakṣavādī pākyavikāramātraṁ pākakāryaṁ manyatē । sambhavati
ca vāsasyapi pākādvikāraḥ tēna nāsti dvāralōpa iti pūrvaḥ pakṣaḥ ।</p>
<p><q>rāddhāntastu viśiṣṭavikārārthō lōkē pākaḥprasiddhaḥ । kō'sau viśiṣṭō
vikāraḥ ? annaśabdābhidhānanimittamiti brūmaḥ</q> । yasmin sati annaśabdavācyatā
bhavati sa vikārō'nvāhāryē kāryatayā sammataḥ । na ca pacyamānaṁ vāsō'nnatāṁ
pratipadyatē ityatrāpi vatsa iva pākasya nivr̥ttiḥ ।</p>
<lg><l>।। 10 ।। tathā'bhidhāraṇasya ।। 38 ।।</l></lg>
﻿<pb n="371"/>
<p><q>abhidhāraṇamidānīṁ cintyatē - kiṁ vatsē vāsasi cābhidhāraṇaṁ kartavyaṁ
nēti । atra pūrvapakṣavādī adr̥ṣṭasaṁskāramabhidhāraṇēnānvāhāryasya manvānō-
'bhidhāraṇasya kartavyatāṁ manyatē ।</q></p>
<p><q>rāddhāntastu---na hi dr̥ṣṭē sambhavati adr̥ṣṭakalpanā nyāyyēti hētōḥ
svādimaivābhidhāraṇasya prayōjanaṁ r̥tvijāmānatāvupayōgāt</q> । yathā hi
svādunā'nnēnānamantē na tathētarēṇēti lōkaprasiddham । na ca tēna svādimnā vatsē vāsasi
ca prayōjanamasti anadanīyatvāttayōḥ । adanīyadravyavartī hi svādimā puruṣānatā-
vupayujyatē । na punaranadanīyavartyapi iti prayōjanābhāvādabhidhāraṇaṁ bādhyatē ।</p>
<lg><l>।। 11 ।। dravyavidhisannidhau saṅkhyā tēṣāṁ guṇatvātsyāt ।। 39 ।।</l></lg>
<p><q>kaḥpunarasyādhikaraṇasya bādhalakṣaṇē prasaṅgaḥ ?</q> uttaraṁ---<q>dakṣiṇābādha-
siddha‍yarthamaupōddhātikamidamadhikaraṇam</q> । varṇayiṣyatē hi saṅa‍khyāyuktānāṁ bhāgaśaḥ
kārts‍nyēna ca bādhaḥ । yadi hi gavāṁ saṅa‍khyāsambandhaḥ tadā vikr̥tiṣu saṅa‍khyāntaraśravaṇē
tāsāmēva bādhaḥ । tatrartvigbhāgē saṅa‍khyāntaraśravaṇē gōgatasyaiva bhāgasya bādhaḥ kēvala-
saṅkhyāntaraśravaṇē kr̥ts‍nānāmēva gavāṁ bādha iti । na kēvalamidamadhikaraṇamēvamarthaṁ
<q>vibhāgēna ca dānamidamarthatayaiva cintyatē</q> । pariṣadadhikaraṇamapyupōddhātabhūta-
mityarthaḥ । tasmādasti bādhalakṣaṇē prasaṅgō'syādhikaraṇasya ।</p> 
<p>nani <quote>‘tasya dvādaśaśataṁ’</quote> iti tacchabdēna 1prakr̥tatvāt kraturēvōcyatē na gavādiḥ
tatkathaṁ gavādiparaṁ tacchabdaṁ gr̥hītvā vicāra iti tatrāha---<q>tasya śabdaṁ kratōrapanī-
yaiṣā cintā</q> । dravyāṇāmēva tacchabdēnāvamarśa iti cintēyam । abhyupagamyāpi
tasyaśabdāntaḥ pātināṁ dravyāṇāṁ gavāmēva saṅkhyāsambandha iti vak‍tuṁ kr̥tvā cintēyam ।
<q>tatrāgr̥hyamāṇaviśēṣō vā sarvēṣāṁ saṅkhyā sambandhahētuḥ । tēna pratyēkaṁ
saṅkhyāsambandhaḥ ēkēna vā kr̥tārthatvāt yēna kēnacit ēkēnētyayamēva
viśēṣahētuḥ ।</q> asyārthaḥ---saṅkhyā gavādayaśca dakṣiṇayā sambadhyantē । tatrāruṇaika-
hāyanīnyāyēna dravyamāśritya saṅkhyāyā anvayō'nubhavanīya iti yatkiñcid dravya-
māśrīyatē na sarvāṇīti । caśabdayōgādvā saṁhatiḥ saṅkhyāsambandhinīti pratibhā ।
<note>1. R. prākr̥ta</note>
﻿<pb n="372"/>
yadyapi saṅkhyā āśrayamātramapēkṣatē tathāpi caśabdaśravaṇē dravyāṇāṁ samuccayō'vagamyatē ।
sa ēva ca saṅkhyāsambandhī bhaviṣyatīti pratibhāmātram ।</p> 
<p><q>ānantaryādvā bhāṣāḥ sambandhinaḥ tadanantaraṁ saṅkhyāśravaṇāt ।</q>
saṅkhyāmātravyāvahārikatayā prāṇinaḥ saṅkhyāsambandhinaḥ । saṅkhyāmātrēṇa vyāvahā-
rikāḥ vyavahārāya prabhavanti prāṇinaḥ na bhāṣādaya iva kuḍabādyavacchēdāpēkṣiṇaḥ । tēna
sāpēkṣatvāt vrīhyādīnāṁ na saṅkhyāsambandhaḥ । kintu prāṇināmēva । upakārādhikyādvā
gōṣvaś‍vēṣu ca prasaktiḥ । r̥tvijō hi mahatyupakārē vartantē । upakurvatāṁ cōpakāraḥ
kartavya iti sadācāraḥ । tēna mahōpakārā gāvō'śvā vā saṅkhyāsambandhinaḥ । asmiṁśca
pakṣē'śvaḥ pratiṣēdhānnivartatē । ubhayatōdatāṁ vyavahārō hi vipratiṣiddha iti na
pracurōpayōgā aśvāḥ । tēna tē'pi saṅkhyayā na sambadhyantē । kintu gāva ēva
pracurōpayōgitvāt । mahābhāgā hi tāḥ ।</p>
<p>atrādhikaraṇē pratyēkaṁ 1saṅkhyāsambandhō dravyaprādhānyēnāśaṅkitaḥ । tatra
cōdyamāha---<q>nanu dravyaprādhānyapakṣōpanyāsō'sakr̥nnavamē nirākr̥taḥ । tēna
kimityupanyasyatē ।</q> dravyamātrasambandhē hi ānarthakyamuditam । parihāramāha---
<q>upādānata ānarthakyaṁ parihir̥yata ityabhiprāyō dravyaprādhānyavādinaḥ ।</q>
yathā paśvādīnāmēkatvādikaṁ dravyamātrasambandhyupādānatō'narthakaṁ bhavati upādānaśēṣa-
tvāt tathēyamapi saṅkhyēti । <q>kathaṁ tarhi ayaṁ pakṣō nirākriyatē nirākaraṇīya-
ścāyam । anirākr̥tē hi aruṇānyāyō nāvatarati</q> । anavatīrṇē ca tasmin
gōmātrasambandhō na saṅkhyāyāḥ syādityatrāha---<q>prātipadikōpāttatayā nōpā-
dānataḥ śēṣatvaṁ sambhavatīti nirākaraṇam ।</q> prātipadikōpāttā hi saṅkhyā
kriyayaiva śabdāt sambandhyatē ityaruṇānyāyēna viniyōgaśēṣatvamēva syāt,
nōpādānaśēṣatvam । vibhak‍tyabhihitā tu prātipadikamātrasambandhinī śrutyaiva vibhaktyā-
'bhidhīyata iti bhavatyupādānaśēṣaḥ । bhavatvaruṇānyāyaḥ tathāpi caśabdārthaḥ kimiti
saṅkhyāsanbandhī na bhavatītyatrāha---<q>caśabdārthaḥ punaḥ naivānvayī । anvitārthābhi-
dhāyinō hyētē ।</q> asyārthaḥ---caśabdasyārthō na padārthānvayabhāgbhavati samuccaya-
śabdavat niṣkr̥ṣṭasyārthasya caśabdēnānabhidhānāt । na hi bhavati caḥ śōbhana iti ।
kintu parānvitaṁ parōpaśliṣṭaṁ svārtha nipātā abhidadhati ।</p>
<note>1. R dravyaṁ prādhānyēnāśaṅkitam</note>
﻿<pb n="373"/>
<p>nanu ca yadīha na samuccitānāṁ saṅkhyāsambandhaḥ kutastarhi tēṣāṁ samuccayaśca-
śabdēna dyōtyata ityatrāha---<q>dakṣiṇānvayēna caśabdaścaritārthaḥ samuccitānāṁ
dakṣiṇātvamiti vakṣyatē</q> iti caśabdārthō nirastaḥ । saṅkhyāsambandhitayā
vyavahārābhāvāt aprāṇitō nirastāḥ । na hi kuḍabādinirapēkṣaṁ kēvalasaṅkhyā-
mātrāvacchinnaiḥ vrīhyādibījaiḥ lōkē vyavahārō'sti । tēna vyavahārānanurūpatvāt na
tēṣāṁ saṅkhyāsambandhaḥ ।</p>
<p>nanu sarvē prāṇinaḥ saṁhatāḥ saṅkhyayā kimiti na sambadhyantē ityatrāha---
<q>ēkēnāpi prāṇinā saṅkhyōpapadyata iti prāṇimātranirāsaḥ । mātraśabdaścātra
sākalyārthaḥ । nirastē ca prāṇimātrē ēkaprāṇimātrasambandhē sthitē mukhya-
tvāt prathamōpanipātitvāt mahōpakāritvāt apratiṣiddhatvācca gāva ēva
saṅkhyāsambandhinyaḥ iti nirūpitam ।</q> tathā ca darśanamityuktam ।</p>
<lg><l>।। 12 ।। tatra dānaṁ vibhāgēna pradānānāṁ pr̥thak‍tvāt ।। 50 ।।</l></lg>
<p><q>nanu parasvatvāpādanāntō dadātiriti lōkē prasiddhatvāt pr̥thak‍tvēna
cartvijāmutpattēḥ pūrvapakṣa ēvātra na saṁvartatē</q> । yadi hi svatvatyāgamātrarūpō
dadātyarthaḥ syāt tadā vibhāgamantarēṇāpi tyāgasya śakyatvāt aniyamēna dānaṁ
yuktamēvāśaṅikatum । na ca tadasti । na hi tyāgamātrē dānaśabdaṁ lōkaḥ prayuṅktē ।
kintu ya ēva parasvatvāpādanāntaḥ tyāgaḥ tatraiva dānaśabdō lōkē prasiddhaḥ । yadi ca
bhēdēnartvijāmutpattiḥ na syāt ēka ēvartvik 1tadāpi vibhāgāniyamēna dānaṁ
saṁvartēta । bhinnāścartvijaḥ । tān pratyavibhāgēna na śakyaṁ dānaṁ kartu, (m) miti ।</p>
<p>nanu kathamaśaktiḥ ? yadi tāvat svatvāpādanāntatvaṁ na sambhavatītyucyēta
kathamasambhavaḥ । bhavati hi avibhaktamapi madhyagaṁ dravyaṁ 2sambhūyasamutthāyināṁ bhrātr̥̄ṇāṁ ca
pitāputrayōrdēmpatyōśca । anyathā hi kulāyayajñādīnāmanutpattirēva3 ārjanaṁ svatvā-
pādakamityuk‍taṁ caturthē । yadā''rjanamēva sādhāraṇaṁ tatra svatvamapi sādhāraṇamēva
kathamanyadīyamanyasyēti nāśaṅkanīyam । pratipattivirōdhō'yaṁ na vastuvirōdhaḥ । tatra
<note>1. A tada vibhaktamapi madhyagāniyamē prāptē</note>
<note>2. R. saṁsr̥ṣṭānāṁ bhrātr̥̄ṇāṁ</note>
<note>3. R. manutpatti</note>
﻿<pb n="074"/>
yanmadhyagaṁ svaṁ tatrānyadīyasya satō nānyadīyatayā'vagatiḥ kintu yugapadēva sādhāraṇa-
tayā; yathā---yadātithyāyāṁ barhiriti ।</p>
<p>athōcyēta yadyapi bhavati kiñcitsvaṁ madhyagamapi tathāpi yugapat bahūn
svāminaḥ prati na śakyatē svatvamāpādayitumiti nāśak‍tau kāraṇaṁ vācyam ।</p>
<p>idamucyatē---paramuddiṁśya tyāgaṁ kurvāṇō hi dātā parasvatvāpādanāntaṁ dadā-
tyarthamabhiniṣpādayati । na ca yugapat bahava ēkēnōddēṣṭuṁ śakyantē anyōnyanira-
pēkṣāḥ anāpannasamudāyabhāvāśca । dēyāstu bahavō'nyōnyanirapēkṣā api saṅkhyādyavacchē-
dāt । gavādayaśca śataṁ sahasraṁ vā śakyanta ēva yugapad‌buddhisthīkartum1 paramuddiśya ca
tyak‍tum । kramēṇa tūddiśya tyāgē tyaktasya punastyāgānupapattēḥ dvitīyādityāgānupapattiḥ ।
nāpyanyōnyasāpēkṣān yugapaduddiśya tyāgōpapattiḥ । tathābhāvēna ca tēṣāṁ anapēkṣa-
tvāt । caitanyēna hi svāmī । na caitanyē'nyōnyāpēkṣatvaṁ puruṣāṇām । atō'nyō-
nyāpēkṣāṇāṁ svāmitvaṁ na sambhavatīti pūrvapakṣa ēvātrādhikaraṇē na saṁvartatē । samādhattē---
<q>satyaṁ tathāpi lōka2vyavahārō'yathārthō dr̥śyatē</q> vyāmōhamūlaḥ । yathā kēnacinmī-
māṁsājñānavikalacētasā pariṣadē dīyatē'dr̥ṣṭārtham । yadā ca kr̥payā dr̥ṣṭārthaṁ mahājanāya
dīyatē । tēca svayamēva vibhajanti vibhāgēna ca karma kurvatē । taddarśanāt kasya
cinmandadhiyaḥ iyamāśaṅkōdayatē---avibhajyāpi ca dakṣiṇā dātavyēti । tasmāt
vyāvahārādvyāmōhamūlāt3 kasyacidavibhajyāpi dātavyēti bhrāntirudayatē । tadapanaya-
nārthamidamadhikaraṇam ।</p>
<p>atra cōdayati---<q>yadyēvaṁ yadi lōkē pariṣadēpi dānavyavahārō'sti
tadā kathamidamupagamyatē pratyēkaṁ dānapadārthō4 niṣpadyatē na pariṣadīti ।
yāvatā lōkavyavahārabalēna ēvamēva kimiti na bhavati ।</q> pariharati---<q>atra
padārthavidaḥ svīkaraṇaparyantaṁ dadātyarthaṁ bruvatē ।</q> parasvīkāraparyantō dadātyartha iti
śabdārthaṁvidō vadanti । <q>kiṁpunastatra bhavatāṁ pramāṇaṁ</q> svīkāraparyantō dadātirityatrēti ।
<note>1. P. buddha‍yā svīkartum</note>
<note>2. A vyavahārē</note>
<note>3. R vyavahāramūlatayā</note>
<note>4. P dadātyarthī</note>
﻿<pb n="375"/>
<q>ṣaṣṭhyantāditarēbhyōpi dr̥śyata iti</q> tral । uttaraṁ---<q>lōka ēvaiṣāṁ pramāṇam tyāga-
mātrē dadātēraprayōgāt</q> । bhavatu parasvīkaraṇāntō dadātiḥ tathāpi kathaṁ pariṣadē dānā-
nupapattiḥ ityatrāha-<q>pariṣadē yaddattaṁ tatra pariṣadinō vaktārō bhavanti parēṇa
prāpitaṁ nāsmākamidamadyāpi svamiti</q> । tathā ca lōkayātrāvidaḥ pariṣadyēkēna
kr̥taṁ dattamakr̥tamadattaṁ manyantē । tatkasya hētōḥ asvāmitvāditi gamyatē । dattē pariṣadaḥ1
svāmitvābhāvāt na svīkaraṇāntō dadātiḥ pariṣadyupapadyatē । pratyēkadānē naitad‌dvayaṁ
pūrvōktamasti । tatra pratigrahītārō'smākamidamiti manyantē । lōkayātrāvidaśca
dattamētaditi manyantē । tēna tatra svīkaraṇamasti । tasmāt padārthavidāṁ sādhunirṇayaḥ
svīkaraṇaparyantō dadātiḥ iti । sa ca pariṣadi nōpapadyata iti । yāvēva cōdyaparihārau
tāvēva pūrvōttarapakṣāviti । śēṣamuktam ।</p>
<p>atra cōdayati---<q>yuktamētatpariṣadi svatvaṁ na niṣpadyata2 iti dānā-
nirvr̥ttistu kathaṁ ?</q> tyāgamātraṁ dānaṁ manvānasya cōdyam । tadēvāha---<q>ubhayatra
dattamiti prayuñjatē dātāraḥ pratigrahītāraśca</q> yatpariṣadē dattaṁ yacca pratyēkaṁ tatrōbhayatrāpi
dattamiti prayōgaḥ tēna pariṣadyapi dānaṁ niṣpadyata ēva । tasmānnāyaṁ nirṇayahētuḥ ।</p>
<p>atrōcyatē---ayamēva nirṇayahētuḥ yāpūrvamuktaḥ yadi hi svīkaraṇādr̥tēpi
dānānirvr̥ttiḥ tadā tyāgadānaśabdau paryāyau syātām । paryāyatvaṁ lōkē prasiddham । nacā-
nyathā paryāyatvasiddhiḥ । tasmāt svīkaraṇāntō dadātiḥ । tathā ca laukikāḥ
parēṇāsvīkr̥tē dattēpi svāminā saṅkalpitamidaṁ nādyāpi dīyata iti bruvatē । tasmāt
svīkaraṇāntō dadātiḥ । ataḥ pariṣadē dattamiti yaḥ prayōgaḥ asāvupakrama ēva samāpti-
paryantasya vācakaḥ prayujyatē । tyāgōpakramaḥ svīkaraṇaparyantō dadātiriti । tēna
tyāgamātrē dānōpakramē lakṣaṇayā prayujyatē । na kēvalaṁ lakṣaṇayā tyaktamātrē dattaśabdaḥ
api tu saṅkalpitē'pi dadātiṁ prayuñjānā dr̥śyantē dattamēdāyuṣmatā yatsaṅkalpitamiti ।
tasmāllakṣaṇayāpi prayōgadarśanāt na prayōgamātrācchabdārthavyavasthitiḥ । <q>yadi na
prayōgācchabdārthavyavasthitiḥ kathaṁ tarhi ?</q> uttaraṁ---<q>yatra na sambandhyantara-
balādavagatiḥ sa śabdārthaḥ iti ।</q> yaḥ padārthāntarasambandhānapēkṣaḥ śabdādarthō-
<note>1. R tēna pariṣādināṁ</note>
<note>2 R. nōpapadyata iti</note>
﻿<pb n="376"/>
'vagamyatē sa śabdārthaḥ । yaḥ punaḥ sambandhyantarabalēnārthō'vagamyatē sa gauṇō
lākṣaṇikō vā bhavati । atra ca dēvadattāya gāvō dīyantāṁ ityuktē svīkaraṇānta ēva
dadātyarthaḥ pratīyatē parityāgamātrēpyananvayō nāsti । tathāpi yēyaṁ svīkaraṇāntapratītiḥ
saiva śabdamātranibandhanēti gamyatē । pariṣadē dattamiti yā tyāgamātrāvagatiḥ pariṣa-
tpadārthasambandhabalāditi nāsau śabdamātranibandhanā । <q>yadi pariṣadē dānānupapattiḥ
kathaṁ tarhi pariṣadē dānaṁ laukikānām</q> । uttaraṁ---<q>bhrāntyēti vadāmaḥ caitya-
vandanādivat</q> । yathā nirmūlamapi caityavandanāt svargō bhavatīti vyāmōhēnādriyamāṇā
bhrāntyā caityavandanādikaṁ kurvatē tathēhāpi nāvaśyamavyāmōhādēva laukikavyavahāraḥ
prāyēṇa vyāmōhapūrvaka ēva laukikō vyavahāraḥ । ata ēva parīkṣaṇamapi nyāyavidāṁ
pravr̥ttam । yadi bhrāntyā lōkō na vyavaharati tadā kiṁ parīkṣaṇēna ? tadāha---
<q>parīkṣaṇaṁ ca nyāyavidāṁ laukikavyavahāramūḍhatayaiva pravr̥ttam</q> । tasmāt sapramāṇa
ēvāyaṁ nirṇayaḥ padārthavidāṁ svīkaraṇaparyantō dadātiriti sthitam ।</p>
<lg><l>।। 13 ।। samaṁ syādaśrutatvāt ।। 53 ।।</l></lg>
<p>kathaṁ punaḥ pakṣadvayēpi samākhyānirdēśaḥ; yadā samaṁ dāna yadā ca karmānurūpyēṇa
tadā kathamardhyādisamākhyānirdēśaḥ ? pariharati---<q>abhyudaya ēva dvādaśāha ēvēti
manyatē</q> । asyārthaḥ---dvādaśāhē samākhyānirdēśaḥ tēna paraṁ tatraiva bhavatvēṣā bhāgakalpanā
na punaḥ kratvantarē bhavitumarhati । dvividhaśca dvādaśāhaḥ - satramahīnaśca । tatra yadyapi
satrē dānānupapattiḥ tathāpyahīnē bhaviṣyati । <q>rāddhāntavādī tvavidhānātprākr̥taṁ
tadityāha</q> । asyārthaḥ - idaṁ vākyaṁ satrabhūtē, tatra na dānabhāgavidhiḥ kintu siddha-
vadbhāgasanbandhēnāyamr̥tvijāṁ vyapadēśō yajamānē prayuktaḥ । na hyanyathā prākr̥taṁ(tikaṁ)vinā
siddhavadabhidhānōpapattiḥ । ataḥ samākhyātaḥ tathābhūtō bhāga ityavagamyatē ।
tathābhūtabhāgasambandhaśca karmakarasyōpakāraviśēṣaṁ vinā na bhavatītyupakāraviśēṣō'pi
kalpyatē । tadāha---<q>atassamākhyāta upakāravibhāgavat dakṣiṇāvibhāgaḥ ।</q>
kathaṁ punarupakāraviśēṣō'vagamyatē karmaviśēṣamantarēṇētyāśaṅkyāha---<q>sarvaṁ śabdāvagamyaṁ
cōdanāsviti sthitam</q> । yadyalpamapi karma kurvāṇō mahāntamupakāraṁ karōtīti
śabdāt pratīyatē kaḥśaknōtyanyathākartumiti ।</p>
<lg><l>।। 14 ।। tasya dhēnuriti gavāṁ prakr̥tau vibhaktacōditatvāt
sāmānyāttadvikāraḥ syāt yathēṣṭirguṇaśabdēna ।। 56 ।।</l></lg>
﻿<pb n="377"/>
<p>nanu tasya dhēnurdakṣiṇēti śrūyatē । tataśca sarvēṣāṁ gavādīnāṁ dhēnvā nivr̥ttiryuktā ।
kathamatra saṁśayaḥ? kiṁ dhēnurgavāṁ nivartikā uta kr̥ts‍nakratudākṣiṇyasyēti । atrāha---
<q>atra vibhāgāvibhāganibandhanaḥ saṁśayaḥ</q> । yadi vibhaktā dakṣiṇā tadā gōranyāpi
dakṣiṇā1 dhēnurgavāṁ nivartikā । atha tvavibhaktā tataḥ sarvēṣāṁ nivartikēti । <q>vibhāgā-
vibhāgasaṁśayaḥ punaḥ kathaṁ</q> ? uttaraṁ---<q>viśēṣānavagamāt</q> । ubhayathā ca vākyārthōpa-
pattēḥ yadi gavādayaḥ ānataya ityucyantē tathāpi vākyārtha upapadyatē, pratyēkaṁ dakṣiṇā-
tvēpyupapadyata ityarthaḥ । athānatirgavādaya ityucyatē tathāpyupapadyatē vākyārthaḥ yadi
samastaṁ dākṣiṇyaṁ tathāpyupapadyata ityarthaḥ । yasmādubhayathāpi vākyārthōpapattiḥ tasmādvaraṁ
gavādaya ānataya ityuktam । ēvaṁ cōdakānugrahō bhaviṣyati dravyāntarāṇāmabādhāt ।
svatantranirdēśaśca samarthitō bhaviṣyati । gauścāśvaścēti ।</p>
<p><q>nanu śabdānna svatantrāvagatiḥ । apitu samuccīyamānānāmavagatiḥ ।</q>
pariharati---<q>nāsvatantrāvagatiḥ ।</q> avagamyamānanirdēśārthatvāccakārasya yō'rthaḥ
pramāṇāntarēṇa prāptaḥ tamēva nipātā vadantītyarthaḥ । tadāha---<q>satyanvayē
yō'rthō'vagamyatē tasyāyaṁ pratinirdēśakaḥ 2na punaranvayabhājamarthamācaṣṭē ।</q> 
caśabdābhihitō nārthāntarēṇānvayaṁ bhajatē samuccayaśabdavaditi vaidharmyadr̥ṣṭāntaḥ । darśitaṁ
caitat । na cātra samāsaḥ yēnētarētarayuktāḥ samāhr̥tāśca dakṣiṇayā sambadhyantē ।
tasmādvibhak‍taṁ dākṣiṇyamiti siddham । ataśca gavāṁ nivartikā dhēnuḥ ।</p>
<p>ēvaṁ prāptē'bhidhīyatē---<q>ēkaṁ dākṣiṇyaṁ, kutaḥ ? ēkavacananirdēśāt
dakṣiṇēti । yadi gavādīnāṁ prādhānyēna nirdēśaḥ tadā dakṣiṇāḥ iti
bahuvacanaṁ syāt । guṇavacanānāṁ āśrayatō liṅgavacananirdēśāt । yathā
ag‍nīṣōmau dēvatēti ।</q> asyārthaḥ---yadi pratyēkaṁ dakṣiṇā syāt tadā gavādīnāṁ
dakṣiṇātvaṁ jñāpanīyam । tataśca gavādayaḥ pradhānaṁ pradhānasaṅkhyānurōdhēna guṇēṣu
saṅkhyānivēśa iti bahuvacanaṁ syāddakṣiṇā iti । yathā ag‍nīṣōmau dēvatē । āg‍nēyē
saumyē ca karmaṇi ag‍nīṣōmīyacōdanārthābhiprāyēṇēdamucyatē iti matvā cōdayati---</p>
<note>1. R. gōmātrasyāpi dakṣiṇātvāt</note>
<note>2. R. kaḥ punaḥ</note>
﻿<pb n="378"/>
<p><q>nanu cāg‍nīṣōmau dēvatā kimidamucyatē dēvatē iti</q> । pariharati---
<q>prādhānyanirdēśapradarśanaparamida bhāṣyakārasya na punarag‍nīṣōmīyacōdanārthaparam</q> ।
tatrāg‍nēḥ sōmasya ca dēvatātvaṁ guṇabhūtaṁ nirdiśyatē tatpradarśanaparamidaṁ bhāṣyakārasya
vacanaṁ na punarag‍nīṣōmīyaṁ paśumityādicōdanāsiddhō yō'rthaḥ tatparamidamucyatē ।
kathamidamavagamyatē prādhānyanirdēśapradarśanaparamiti ag‍niradēvatēti cōdanārthaparē
darśanāt । manōtādhikaraṇē'g‍nīṣōmīyacōdanārthaṁ pradarśayannagnēradēvatātvamāha bhāṣyakāraḥ ।
tēnāgnīṣōmīyacōdanāsiddhamidaṁ nōcyatē । anyathāhi tēna saha virōdhaḥ syāt ।
caśabdabalēna samuccitaṁ dakṣiṇētyuktamiti manvānaścōdayati---<q>nanu na caśabdō'-
nvayabhājaṁ nirdiśati</q> । pariharati---<q>kēnōktaṁ nirdiśatīti । atrāpya-
nyatō'nvitasyaiva1 nirdēśakaḥ</q> ēkavacanāntadakṣiṇāśabdēna yō'vagataḥ sa ēva
caśabdēna dyōtyatē ।</p>
<p><q>nanvēvaṁ sati itarētarayōgaḥ samāhārō vā prāp‍nōti</q> । yadi paraspara-
sāpēkṣatvaṁ dākṣiṇyē tadā itarētarayōgaḥ samāhārō vā prāp‍nōti । uttaraṁ---<q>prāp‍nōtu
kō dōṣaḥ</q> । dōṣaṁ darśayati---<q>samāsēna bhavitavyam</q> । pariharati---<q>na bhavitavyaṁ
samāsēna vāvacanādbhagavataḥ pāṇinēḥ</q> । ēvaṁ caikaṁ dākṣiṇyaṁ dr̥ṣṭaprayōjanaṁ bhavati
itarathā bahūnāṁ madhyē ēkēnaiva dr̥ṣṭārthasya siddhatvāt anyēṣāṁ dākṣiṇyānāṁ adr̥ṣṭārtha-
kalpanā ।</p>
<p><q>nanu vikalpō bhaviṣyati । ucyatē । upadēśābhiprāyēṇēdamucyatē</q> ।
ēkasmin‍nupadiṣṭē parōpadēśō'dr̥ṣṭārthaḥ anapēkṣitavidhiḥ syādityarthaḥ । ēṣa dōṣaḥ
parihr̥tō bhaviṣyati ēkasmin dākṣiṇyē । ataścaikaṁ dākṣiṇyaṁ kr̥ts‍nasya ca dhēnurnivarti-
kēti siddham ।</p>
<lg><l>।। 15 ।। ēkāṁ pañ‍cēti dhēnuvat ।। 59 ।।</l></lg>
<p><q>nanu ca gōṣvēva saṅkhyāmātravidhiryuktaḥ ataḥ kathaṁ kr̥ts‍nakratu-
dākṣiṇyasya nivr̥ttyāśaṅkā</q> ? yadi ca dākṣiṇyē gōmātravidhiḥ saṅghyāvidhiśca
tadā vākyabhēdaḥ tatrāha---<q>atra viśiṣṭāvidhānāt pūrvapakṣaḥ</q> dakṣiṇaiva gōviśiṣṭāṁ
<note>1. R. anvaṣāvagatasyaiva</note>
﻿<pb n="379"/>
saṅkhyāviśiṣṭā ca vidhīyatē । nanvēvaṁ dakṣiṇāntarē vihitē kathaṁ prākr̥tasya nivr̥ttiḥ
ityatrāha---<q>kr̥tatvātprākr̥tasya kāryasya dhēnvā</q> । nanu tē lakṣaṇā syāt kratu-
dākṣiṇyasya prākr̥tasya nivr̥ttiḥ ।</p>
<p>atra bhāṣyakāraḥ <q>trivatsaśca tathā ca liṅgadarśanam</q> iti sūtradvayaṁ antarā-
garbhiṇyāśrayaṇēna vyākhyāya punaśca tatparityajya pūrvapakṣē liṅgadarśanaparatvēna varṇitavān ।
tadāha---<q>antarāgarbhiṇīnyāyamupanyasya tasyānucitatvāt tatparihārāya
liṅgatvēna sūtradvayamupavarṇitavān</q> । tataśca saṅkhyāmātravidhānēna rāddhāntamabhidhāya
gōṣu saṅkhyāmātraṁ vidhīyata ityēvaṁ rāddhāntamabhidhāya na liṅgavaiṣamyamupavarṇitam
yatpūrvapakṣē sūtradvayēna liṅgamuktam tēna saha vaiṣamyaṁ nōktam । tatrāyamabhiprāyaḥ---
antarāgarbhiṇyaiva vaiṣamyamuktaṁ yā sā pūrvamantarāgarbhiṇyuktā tayaiva liṅgavaiṣamyamuk‍taṁ
yuk‍tam । sāṇḍasya krayadravyamātranivartakatvaṁ krīṇātisambandhēna vidhānāt tasya । iha
tu na dakṣiṇāsambandhēna gavāṁ vidhānam । kintu gōsambandhitayā saṅkhyāmātravidhānamiti ।
nanu tyaktā'ntarāgabhiṇī । kathaṁ tayā vaiṣamyamuktaṁ ityatrāha---<q>iha tvantarāgarbhiṇītvaṁ
nirākriyatē na punaryuktyabhidhānam</q> । antarānupravēśō nāstītyuktam ।
nyāyastu śōbhana ēva । tēna bhavati vaiṣamyamityuktam ।</p>
<p><q>nanu tatrāpi trivatsē'pi vayōmātravidhānāt ēkāṁ pañ‍cētyanēna
tulyam</q> । yathā gōṣu saṅkhyāmātravidhiḥ tathā'tra r̥ṣabhē trivatsavidhiḥ । pariharati-
<q>na tulyam viśiṣṭavayōvacanatvāt</q> । na ca dravyaṁ dravyāntarē vidhātuṁ śakyatē ।
dravyē tu saṅkhyāmātravidhānaṁ sukaram । tasmādvaiṣamyam । kēvalaṁ tu vayōmātravidhānē'ṅgī-
kriyamāṇē'śabdārthataivābhyupagatā bhavati ।</p>
<lg><l>।। 17 ।। prākāśau tathēti cēt ।। 63 ।।</l></lg>
<p>nanu hiraṇmayau prākāśāvadhvaryavē dadāti ityadhvaryusambandhē'vagamyamānē kathaṁ
kr̥ts‍nasya kratudākṣiṇyasya nivr̥ttyāśaṅkā yāvatā tadbhāgavikāra ēvētyāśaṅkyāha---<q>atra
viśiṣṭānuvādabhayātpūrvapakṣaḥ</q> । yadyadhvaryuviśiṣṭadānānuvādēna prākāśavidhiḥ syāt
tadā viśiṣṭānuvādalakṣaṇō vākyabhēdaḥ syāt । tasmādadhvaryuśabdō na viśēṣakaḥ ।
tēna dānamātrē prākāśavidhiḥ r̥tviṅ‌mātrapradarśanārthaścādhvaryuśabdō yaugikaḥ ।</p>
﻿<pb n="380"/>
<p>nanu cādhvaryuprākāśasambandha ēva vidhīyatāmityātrāha---<q>ānantaryaṁ ca
vibhak‍tyōḥ sambandhāyōgyatvēna nādr̥tam</q> । yadyapyānantaryamanayōḥ tathāpi
dvitīyācaturthyōḥ parasparasambandhāyōgyatvānnādhvaryuparityāgēna prākāśayōssambandhaḥ ।
tataścakathaṁ tasya vidhiḥ । tasmāddānamātrasambandhitvēna vidhānāt kr̥ts‍nasya
nivartakau prākāśāviti ।</p>
<p><q>rāddhāntastu---pratīyatē tāvadvibhāgō dakṣiṇānāṁ na cātra dadātiḥ
padāntaraparityāgēnādhvaryuparityāgēna prākāśapadēna sambadhyata iti pratīti-
rasti</q> । na cādhvaryuḥ prākāśapadēna na sambadhyatē । bhavati hi kārakayōrapi kriyā-
nimittakaḥ sambandhaḥ ।</p>
<p><q>nanu vibhaktyarthō vihanyatē prathamāṣaṣṭhyau hi tadā syātām । na
dvitīyācaturthyāvityuk‍tam</q> ।</p>
<p>pariharati---<q>na vihanyatē'thaprāptatvādvibhaktyarthasya prākāśāvadhbaryu-
sambandhinau kartavyāviti</q> vihitē'rthē dvitīyācaturthyōrarthaprāptiḥ । yadi hi tau
tasmai dadyāt tau tatsambandhinau kuryāt । tasmādārthō vibhaktyarthō vibhaktibhyāmanūdyatē ।</p>
<p>kathaṁ punaradhvaryuprākāśayōḥ sambandha ityatrāha---<q>ānantaryasya sambandhahētu-
tvāt</q> । tadidamuktaṁ asatyānantaryē sambandhō nōpapadyata iti । pratyuta caturthīkriyā-
viśēṣasya liṅgaṁ bhaviṣyati । sā kriyā sambandhahēturāśrīyatē yasyāṁ satyāṁ caturthyarthō
labhyata iti dānamēva kriyā kalpyatē । ēṣā kalpanā'dhvaryuśabdabalēnāśritā ।
anyathā'vivakṣitārthō'dhvaryuśabdaḥ syāt । rūḍhiṁ ca parityajya yaugikāśrayaṇē
prakārāntaraṁ cā''ha---<q>viśiṣṭavidhānaṁ vā'bhyupagamyatām</q> । dānamēvādhvaryu-
prākāśaviśiṣṭaṁ vidhīyatē । na punarbhāgāvagatiḥ śakyatē'panhōtum tasmādadhvaryubhāgasya
pratyām‍nāyō dānam । tasyāpi dr̥ṣṭārthatvēna tatkāryakaraṇatvāditi sūktam ।</p>
<lg><l>।। 18 ।। dhēnuvaccāśvadakṣiṇā sa brahmaṇa iti puruṣāpanayō
yathā hiraṇyasya ।। 65 ।।</l></lg>
﻿<pb n="381"/>
<p><q>kathaṁ punaratra brahmabhāgasya nivartakō'śva ityētasmin pūrvapakṣē rukma-
lalāṭō dakṣiṇēti vākyam</q> । asmin vākyē sāmānyēna dakṣiṇāsambandhaḥ prati-
bhāti । ataḥ kr̥ts‍nasya kratudākṣiṇyasya nivr̥ttirēva yuktā । uttaraṁ---<q>viśēṣa-
sambandhē'pi sāmānyaṁ na viruddha‍yata ityabhiprāyaḥ</q> । r̥tvigviśēṣadakṣiṇātvēpi
dakṣiṇāśabdasya sāmānyavācinō na virōdhaḥ । atō na kr̥ts‍nasya kratudākṣiṇyasya
prāptasya nivartakō'śvaḥ darśanalōbhāt bhramaḥ yathā srajamudgātrē dadātītyudgātr̥bhāgasya
nivartikā tathā kr̥ts‍nasya nivartikēti dr̥ṣṭāntalōbhāt bhramō'yaṁ pūrvapakṣiṇaḥ ।
dr̥śyatē'sminniti darśanam ।</p>
<p><q>rāddhāntastu satyaṁ sāmānyasya viśēṣēṇāvirōdhaḥ ēkavākyatvē hētuḥ
saḥ yathā śābalēyō gauriti</q> । vākyabhēdē punaḥ yathāpratipannamēva grahītavyam ।
ēkavākyatvēpi viśēṣānvitamēva sāmānyamabhidhīyatē । vākyabhēdē tu svatantrārthadva‍yā-
vagatiḥ tēna prathamavākyē'śvasya sāmānyēna dakṣiṇātvam । ataḥ kr̥ts‍nasya kratu-
dākṣiṇyasya nivr̥ttiḥ । dvitīyē tu vākyē tasyaiva brahmasambandha iti । yadyaśva ēva
kr̥ts‍nakratudakṣiṇā vrahmaṇa ēva dēyaḥ । tadā kathaṁ dakṣiṇāmantarēṇa r̥tvigantarāṇāṁ
pravartanam tadāha---<q>kathaṁ punarasmin pakṣē kartrantaraṁ pravartanīyam ?</q> uttaraṁ---
<q>nātra ārthasya bādhaḥ । arthādyēna kēnacittēṣāmānatiḥ vācanikaścāyaṁ pratyā-
m‍nāyaścintyatē</q> । vacanādapratihatasvārthō'bhyupāyaḥ ।</p>
<p><q>nanu cārthasyaivāyaṁ niyamaḥ</q> । aptyārthaḥ- parakartr̥kaṁ karma dakṣiṇāmantarēṇa
na śakyatē kartumiti arthādyā dakṣiṇā prāptā tatraivāyaṁ niyama iti । <q>kathamapara
ārthō'bhyupāyaḥ</q> । pariharati---<q>nāyaṁ niyamaḥ । kutaḥ ? varaṇabharaṇanimittatvā-
tparakartr̥kāvagatēḥ</q> । asyārthaḥ---na sākṣātparakartukatvaṁ śrutau śrūyatē yēna sāmānyē-
nānamanē1 adōniyamō bhavēt । kintu varaṇabharaṇavidhānādēva parakartr̥katāvagamaḥ
tēnāyaṁ niyamō bhavatīti varaṇabharaṇavidhānāt prāk sāmānyēnāprāptēriti sūktamuktam ।
ataḥ kartrantarāpanayē sarvatra nyāyō draṣṭavyaḥ ।</p>
<lg><l>।। 19 ।। tathā sōmacamasaḥ ।। 68 ।।</l></lg>
<p>kēna viśēṣēṇātra pūrvapakṣa ityatrāha---<q>ēkavākyatvēnātra sāmānyaṁ viśēṣa-
gataṁ manvānasya pūrvapakṣaḥ</q> । ēvaṁ hi śrūyatē---audumbaraḥ sōmacamasō dakṣiṇā
﻿<pb n="382"/>
sa priyāya sagōtrāya brahmaṇē dēyaḥ iti । ēkavākyatvāt sāmānyaṁ viśēṣaniṣṭhamēva,
tēna na kr̥ts‍nanivr̥ttiḥ ēvaṁ prāptasya bādhō'nyasya na kalpitō bhavati ।</p>
<p><q>rāddhāntastu-dakṣiṇāśabdaśravaṇāt dēyaṁ sampradānaṁ ca kr̥ts‍nasambandhi-
tayā'vagamyatē</q> । uktaṁ hi avibhaktaṁ dākṣiṇyamiti । yēna dakṣiṇāśabda-
śravaṇāt dakṣiṇākārya ēva sōmacamasasyāpi vidhānamavagamyatē । tēna na dakṣiṇāśabdō
viśēṣē'vasthāpayituṁ śakyatē । dvayasya dēyasya pradānātmakasya tatsambandhitvēnāpi
sāmānyadakṣiṇāsambandhitvēnāpyupapattērna lakṣaṇāpramāṇasti । dakṣiṇāśabdēna dakṣiṇā-
bhāgalakṣaṇātvē pramāṇaṁ nāstīti yuktamuktaṁ kr̥ts‍nasya nivr̥ttiriti ।</p>
<p>nanvēvaṁ paurastyamadhikaraṇaṁ dūrōtsāritam । naivam । iha dakṣiṇāśabdaśravaṇā-
drāddhāntaḥ । pūrvasminnadhikaraṇē tu dakṣiṇāśabdaśravaṇēpi vākyabhēdē kr̥ts‍nasya nivr̥tti-
riti draṣṭavyam ।</p>
<p><q>।। ēvaṁ vā ।।</q></p>
<q><q>prayōjanatvēna <quote>“yadi tu brahmaṇa”</quote> iti pūrvatra dvayamupavarṇya ēvaṁ vēti
vadataḥ kō'bhiprāyaḥ</q> । asyārthaḥ-nirākaraṇīyābhāvāt pr̥thagadhikaraṇāntaraṁ nārabdha
vyam । uttaraṁ---<q>kāryōpadēśaṁ varṇayitvā bādhō'pi sayuktika ēva vaktavya iti
manyatē</q> । asyārthaḥ- astyatra nirākaraṇīyaṁ pūrvapakṣī manyatē । yadi kr̥ts‍naṁ dakṣiṇā-
kāryaṁ sōmacamasēna kriyatē tadā bhavēt kr̥ts‍nanivr̥ttiḥ । nacaitadasti sōmacamasēna brahmaṇē
dīyamānēna na r̥tvigantaravartinyānatiḥ dakṣiṇākāryaṁ sampadyatē tasmānna tēna kr̥ts‍nani-
vr̥ttirityasyāmākāṅkṣāyāṁ kr̥ts‍nadakṣiṇākāryē sōmacamasasyōpadēśaṁ varṇayitvā bādhō'pi
sayuktika ēva vaktavyaḥ । ata idamadhikaraṇamārabdham ।</p>
<p>kathaṁ punaḥ kr̥ts‍nakāryē vidhānam । ucyatē । dvividhaṁ hi kāryam । ēkaṁ
kratau, aparaṁ tadaṅgēṣu । tatra kratau kāryaṁ kēvalāgamādavagamyatē । tatra yadyapi
sōmacamasēna kratvantarbhūtapuruṣagataṁ kāryaṁ na kriyatē tathāpi kratvaṅgē kriyata iti āgama-
prāmāṇyādavagamyatē । tadarthaṁ cāṅgataṁ kāryam । tēna pradhānakāryē sōmacamasēna
siddhē dakṣiṇāntaranivr̥ttiḥ । yadyatra dakṣiṇākāryasampādakatvābhāvāśaṅkyā pūrvapakṣaḥ <q>kathaṁ
tarhi bhāṣyakāra ēvamāha---<quote>“sōmacamasō brahmaṇa ityēṣa sambandha iti
﻿<pb n="383"/>
kr̥tvā cintā”</quote> iti</q> । ēvaṁ hi vadan kr̥tvācintēti darśayati । na cēyaṁ kr̥tvā
cintā । krintu pūrvapakṣabalēnaivāyaṁ sambandha iti ।</p>
<p>uttaraṁ---<q>ēvaṁ kr̥tvā pūrvapakṣō'tra varṇyata iti varṇanīyamidaṁ bhāṣyam</q> ।
nyāyabalēnaiva sōmacamasō brahmaṇa iti kr̥tvā pūrvapakṣa ityarthō bhāṣyasya ।</p>
<lg><l>।। 21 ।। yajuryuk‍tē tvadhvaryōḥ dakṣiṇāvikāraḥ syāt ।। 74 ।।</l></lg>
<p>ihādhikaraṇē saptasaptadaśakāni dēyāni śrutāni । tathā yajuryuk‍taṁ rathaṁ
adhvaryavē dadātīti । ataśca bhāganiyamō'yaṁ bhavati । atha tu svatantraṁ tatō bhāga-
vikāra iti । tatra pūrvapakṣī svātantryaṁ manyatē । na hi svātantryyē sati pāratantryaṁ
yuktamiti bhāgō'dhvaryōḥ tasyāyaṁ vikāraḥ । punardakṣiṇāvikārapakṣē[rathā]dīnāṁ dakṣiṇā-
sambandhaṁ manyatē kasmai tāni dēyānauti bhāvaḥ ।</p>
<p>uttaraṁ---<q>dīyatē tēbhyō'dhvaryvādibhyō yē'nyē tēbhyaḥ tadyugyādika-
miti śakyatē vak‍tum</q> । ēvaṁ pūrvapakṣitē ucyatē---</p>
<p>nāyaṁ bhāgavikāraśśakyatē vak‍tum । aprāptasya viśēṣāvagatau bhāgavikārō
yuktaḥ । yadi rathadānē'dhvaryuḥ prāptaḥ tadā rathaviśēṣavidhānaṁ bhāgavikārāya syāt ।
iha tu prāptānāmadhvaryvādīnāṁ niyamamātrēṇaivōpadēśasiddhēḥ na bhāgāntarānuvr̥ttiśśakyatē
vak‍tuṁ cōdakānugrahāya । saptadaśarathā ityētadvākyapūrvakamidamiti rāddhāntaḥ
tāvanmātrēṇaivōpadēśōpapattēḥ ।</p>
<p>nanu yadi sāmānyēna prāptau satyāṁ viśēṣaśravaṇaṁ niyamamātraphalaṁ, na bhāga-
vikāraḥ tarhi prākāśāvapi niyamārthāvēva syātām । aśvamēdhēpi sāmānyēna prākāśa-
vidhirasti hiraṇmayāvadhyaryōrniyamyētē iti tatrāha---<q>yē punaraśvamēdhēpyasya prāptiṁ
manyantē na tē yuk‍tamiva manyantē</q> । kutaḥ ? <q>nyāyābhidhānamātravivakṣāyāṁ
hi tadanuguṇamudāharaṇaṁ pradarśyatē</q> । tēna santamapi sāmānyaṁ prākāśē ēkakāryā-
vagamāt । pariharati---<q>udāharaṇamātraṁ tvētaditi nādartavyam</q> adr̥ṣṭārthamanyārtha-
mapi adr̥ṣṭārthamapi kr̥tvōdā [haraṇam] vidhimasantamiva kr̥tvōdāharaṇaṁ syānna punaḥ
lakṣyanirṇayāyōdāharaṇadānam । sāmānyanyāyābhidhitsayēdaṁ śāstraṁm । ēvaṁ sati
﻿<pb n="384"/>
ayaṁ nyāyō bhavatīti yatra sāmānyavacanaṁ nāsti tatra bhāgavikāra iti nyāyaḥ kathyatē
na punaḥ granthaviśēṣābhidhitsayā na vākyaviśēṣasyārthaḥ kathyata ityarthaḥ । anyathā hi
paurvāmaryēṇānusaraṇaṁ syāt । yadi hi vēdavākyavyākhyārthamidaṁ syāt tadā tathākramaṁ
vēdavākyāni vyākhyēyāni nyāyaparatvē tu nāyaṁ dōṣaḥ । tasmān‍nyāyaniṣṭhaṁ vyākhyāna-
miti na dōṣaḥ ।</p>
<p>iti r̥juvimalāyāṁ pañcikāyāṁ
daśamasya tr̥tīyaḥ pādaḥ ।।</p>
﻿<pb n="385"/>
<p><q>r̥juvimalāyāṁ</q></p>
<p><q>।। daśamādhyāyasya caturthaḥ pādaḥ ।।</q></p>
<lg><l>।। 1 ।। prakr̥tiliṅgāsaṁyōgāt karmasaṁskāraṁ vikr̥tāvadhikaṁ syāt ।। 1 ।।</l></lg>
<p>kathaṁ punaruparhōmādibhiḥ nāriṣṭhahōmādīnāṁ nivr̥ttirityatrāha---<q>abhidhāna-
sāmānyēna tulyārthatāṁ manvānasya pūrvaḥ pakṣaḥ</q> । asyārthaḥ - yathaiṣāmabhidhānaṁ
tulyaṁ tathā kāryamapi bhavitumarhati । abhidhānaikyē ca kāryabhēdānupapattiḥ ।</p>
<p><q>rāddhāntastu vidhēyatvādabhidhēyānāṁ kāryaikyānavagamācca</q> । asyārthaḥ-
yadyapyabhidhānamēkaṁ tathāpi abhidhēyānāṁ vidhēyatvēnānyatvamēva । anyatvēpi ca
yadi kāryamēkaṁ, syāt nivr̥ttiḥ । na ca kāryaikyamavagamyatē । yathā ca kāryaikyaṁ
nāvagamyatē tathā darśitamadr̥ṣṭārthānāmēkakāryatvānavagamāditi । nanu ca nivītē vāsō-
vinyāsasya dr̥ṣṭārthatvāt vinyāsāntarōpamardēna ca vinyāsāntarasya ātmalābhādbādha ēva
yuktaḥ । tasmādadōṣaḥ ।</p>
<p><q>ēvaṁ vā</q></p>
<p><q>upavarṇanāparihārāt kimabhyadhikamāśaṅkanīyaṁ yannirasyatē ?</q> uttaraṁ---
<q>siddhē prakr̥tiliṅgatvē bhavatūpabarṇaṁnāparihāraḥ iha tu prakr̥tiliṅgatvaṁ barhirityasya
sādhyata iti</q> । viśēṣāntaraṁ vyaktamēva barhiṣaḥ prakr̥tiliṅgatvam । <q>kiṁ paraṁ sādhyatē ?</q>
atastatrāśaṅkā । <q>kā punarasau ? iyam</q> । barhiḥ śabdēna kuśō'bhidhīyatē । tasya
śaramayatā vidhīyatē । na punaḥ staraṇē śaravidhirayam । tatra kuśānāṁ śaramayatā
bahutaraśarayōgēna bhavati <quote>“śālimayā māgadhā janapadā”</quote> iti yathā ।</p>
<p><q>kathaṁ punaridaṁ nirākriyatē ?</q> ittham । <q>klr̥ptakāryāvivakṣayā vaikr̥tā
vidhayaḥ । tatra yadi varhiḥ kāryē śarāṇāṁ vidhiḥ syāt tadā kāryāntara-
kalpanā nāsti । itasthā tu kāryāntaraṁ prakalpyaṁ syāt</q> । tēna barhiḥ śabdaḥ
kāryasamarpaṇārtha ēva । śaramayamiti ca mayaṭpratyayō nityaṁ vr̥ddhaśarādibhya iti
vikārē । yadyapi staraṇaṁ na vikāraḥ tathāpi śarakāryatayā tadvikāra ityupacaryatē ।</p>
﻿<pb n="386"/>
<p><q>ēvaṁ vā</q></p>
<p><q>tatra rathaghōṣēṇēti kiṁ vākyārthō nivartēkaḥ uta pratyēkaṁ padārtha iti
cintyatē</q> । ākṣipati---<q>kimidaṁ pralapyatē ?</q> ēkagranthēnāha---<q>nanu cōbhaya-
trāpi vākyārtha ēva nivartakaḥ</q> rathaghōṣaścēti pūrvapakṣē'pi vākyārtha ēva nivartakaḥ ।
sa tu māhēndrastōtrōpākaraṇasambandhī nivartakaḥ tathā rāddhāntē'pi rathasambandhī śabdō
vākyārtha ēva san mantradarbhanivartaka iti pratigkṣatvābhāvāt saṁśayō'yaṁ pralāpabhūtaḥ
samādhattē---<q>satyamēvaṁ śrutābhiprāyēṇēdamucyatē vākyārthaḥ padārtha iti</q> । ratha-
sambandhī ghōṣō rathaghōṣaśabdābhyāmucyata iti vākyārtha ityucyatē । rathastu rathaśabdēna
ghōṣaśca ghōṣaśabdēnōcyata iti padārtha ityucyatē । na punarmāhēndrastōtrōpākaraṇasambandhā-
bhiprāyēṇa padārthatvaṁ vākyārthatva vā'bhimatam । ētamēva vivr̥ṇōti---<q>kiṁ pratipadaṁ
vākyasamāptiruta samudāya iti</q> । rathō'pi stōtrōpākaraṇasambandhī ghōṣō'pīti
pratipadaṁ vākyāsamāptiḥ । yadi rathasambandhī ghō/?/ṣaḥ stōtrōpākaraṇasambandhī tadā samudāyē
vākyaparisamāptiriti ।</p>
<p><q>kiṁ tāvatprāptam ? pratipadaṁ vākyaparisamāptiḥ</q> dvandvasamāsō'yam; tēna
pratipadaṁ vākyaparisamāptiḥ । kā yuktirityata āha---<q>ēvaṁ svārthaparatā dvayōrapi
padārthayōḥ</q> । ṣaṣṭhītatpuruṣē tu pūrvapadārthō viśēṣaṇatayā parārthaḥ । svārthatvaṁ parārtha-
tvādyuktam । <q>nanu caivaṁ sati dvivacanēna bhavitavyam, rathaghōṣayōrdvitvāt । na
bhavitavyaṁ dvivacanēna dvivacanābhāvāt</q> । vēdē hi pratipattārō vayaṁ na kartāraḥ । tēna
dvivacanōpadarśanē dvitvē'pi dvivacanamatra nāstītyavagamyatē । dvivacanābhāvē kathaṁ tarhi
dvandvāvagatirityatrāha---<q>ētasmādēva kāryāt dvandvāvagamaḥ</q> । yadidaṁ padānāṁ kāryaṁ
svārthasya kāryatvāpādanaṁ ētasmādēva dvandvāvagatiḥ ēkavadbhavaṁ vā manyatē । tēna dvivaca-
nānutpattirna dōṣaḥ ।</p>
<p><q>ēvaṁ prāptē'bhidhīyatē---tatpuruṣō'yaṁ na dvandvanirdēśaḥ । kutaḥ ?</q> uttaraṁ
-<q>ēkavacananirddēśāt । nanu caitasma dēvakāryā dvandvāvagatirityuktaḥ parihāraḥ ।
nāyaṁ parihāraḥ ।</q> yadi tasmād‌dvandvā/?/vagatiḥ na tarhi dvandva rthasya vidhānaṁ dvandvatvē
pramāṇābhāvāt kāryaṁ cētpramāṇaṁ itarētarāśrayam । dvandvē'vagatē kāryāvagamaḥ kāryāvaga-
mācca dvandvāvagatiriti tatpuruṣāvagatistu abhidhānādēva ēkavacanānu(gyā)jñā nyāyyā ।
﻿<pb n="387"/>
<p><q>yatpunarēkavadbhāvādapyupapadyata ityuktaṁ siddhaṁ tarhi samudāyavidhānaṁ
vākyārthavidhānaṁ siddham</q> । bhavatvēvamityatrāha---<q>iyāṁstu viśēṣaḥ dvandvē dvayōrapi
padārthayōḥ samāhāraparatvāt guṇabhāvō'bhyupagatō bhavati</q> । tatpuruṣē punaḥ
ēkasyāpi tāvat prādhānyamiti nyāyyaṁ tadāśrayaṇam । <q>prayōjanamuktam</q> । yadi dvandvō
bhavēttadā niśśabdō'pi rathō nivartakō bhavēt anyasambandhyapi ghōṣaḥ । tatpuruṣē tu
rathasambaddhasya nivartakatvamiti ।</p>
<lg><l>।। 2 ।। sarvatra tu grahāmnānamadhikaṁ syāt prakr̥tivat ।। 3 ।।</l></lg>
<p>atra kēcidēvaṁ cintayanti vikr̥tiṣu grahēṣu guṇavidhānāt kiṁ guṇāntaranivr̥ttiḥ
nēti । tadāśrayaṇēna cōdayati---<q>nanu ca yuktaṁ bārhampatyaṁ gr̥hṇātītyudāharaṇam</q> ।
atra grahānuvādēna br̥haspatividhirāśaṅkituṁ śakyatē tēnēdamudāharaṇaṁ yuktam । <q>yē punaḥ
nāmaviśiṣṭā grahā udāhr̥tāḥ arkaṁ gr̥hṇātītyēvamādayaḥ tēṣāṁ saṁjñā cōtpatti-
saṁyōgāditi karmāntaratvasiddhēḥ nōdāharaṇatvamupapadyatē । kāryāntarāvagamāt
samuccayasyaiva tatra yuktatvāt</q> ।</p>
<p>paramasiddhāntī vadati---<q>satyamāha bhagavān yadyava guṇanivr̥ttiścintyatē
kiṁ guṇāntaravidhānēna prākr̥taguṇanivr̥ttiruta nēti yadyatra cintyatē tadā
syādēva pūrvōktadōṣaḥ</q> । iha tu grahā ēva nivartyā uta nēti cintyatē । vaikr̥tagrahāntara-
vidhānāt kiṁ prākr̥tagrahā nivartantē nēti cintyē । tataśca tatrāpi saṁjñāntarayukta-
grahāntaravidhēḥ sō'pyudāharaṇam । <q>yadyēvaṁ yadi grahāntarēṇa grahanivr̥ttirēva
cintyatē tarhi guṇavidhipradarśanaṁ kimarthaṁ ?</q> āgnēyā grahā iti pūrvapakṣasiddhānta-
yōrasadbha‍ūtatvāt ।</p>
<p>uttaraṁ---<q>bādhaprakāradarśanārthaṁ tat svārtham</q> । siddhāntē hi samuccayaṁ
varṇayitvā bhāṣyakārēṇa bādhaprakārō darśitaḥ । yadi grahaśabdamuccārya guṇō vidhīyatē
tataḥ prākr̥tā ēva grahāḥ guṇavikr̥tā bhavēyuḥ । guṇamātraṁ tadā bādhyēta । atha
grahasambandhēnāgrahā vidhīyantē tatō'grahō grahakāryēṁ vartata iti prākr̥tō nivartatē । tatra
yō'yaṁ bādhaprakāraḥ pradarśitaḥ tatsiddha‍yarthaṁma gnēyā grahā ityuktam । yāvat guṇamātra-
vidhiratra na sādhyatē tāvadidaṁ bādhaprakāradarśanaṁ na ghaṭata iti guṇamātraviviṁ sādhayitvā
āgnēyā iti guṇavikr̥tipradarśanaṁ kr̥tam, na punaḥ pūrvapakṣadr̥ṣṭāntatvēna । <q>yadyatra guṇa-
﻿<pb n="388"/>
nivr̥ttirēva na cintyatē kimarthaṁ punaḥ bārhaspatyapunarupanyāsaḥ ? kimiti
uttara vidhātavyam nātrāsyābhidhēyaikyamasti</q> । asyābhidhēyēna saha ēkatvaṁ
nāsti kalpanāvirōdhastvatantramityuktam । tasmāt bārhaspatyaṁ gr̥hṇātīti karmāntaravidhā-
namatra । yadyatra karmāntaravidhānaṁ <q>kathaṁ tarhi idaṁ <quote>“ēkādaśa prayājān yajati”</quote>
iti guṇavidhānaṁ</q> ? uttaraṁ---<q>na saṅkhyā'nurañ‍jikētyuktaṁ dvitīyē</q> । pr̥thaktva-
nivēśitvamātraṁ hi <q>vidhēyasaṅkhyā prabhavati kartuṁ na punaḥ svānukāri karmāvaga-
mayati yathādravyam</q> । asyārthaḥ---saṅkhyāyāṁ śrutāyāṁ tāvatsaṅkhyākāni karmāṇya-
vagamyantē na punastēṣāṁ saṅkhyātō rūpaviśēṣapratipattiḥ । yathā dravyaṁ svānuraktaṁ karmāva-
gamayati na tathā saṅkhyā, ananurañjakatvāt । tatra ca niyōgavyāpāra ēva vardhatē ēka
ēva niyōgō bahūni karmāṇi vidhatta iti । bhavatvēvaṁ tathāpi kimitaravidhinētyatrāha---
<q>śaknōtyatidēśē'pi kalpanāṁ viṣayaviṣayiṇīṁ vārayitum ।</q> asyārthaḥ
---arūpatvātsaṅkhyāyāḥ arūpasya ca yajyarthasya vidhānānupapattēḥ rūpavān yāgō
viṣayabhūtaḥ kalpayitavya । tatra cātidēśō'pi kalpanāṁ nirōddha‍uṁ śaknōtīti ।
yadyupadēśaprāpta ēva viṣayō na viṣayāntaraṁ <q>kathaṁ tarhi saṅkhyā śās‍trāntaratvē hētuḥ
ēkādaśa prayājān yajatīti nēdaṁ śāstrāntaraṁ syāt</q> । anuvādaśāstramēvēdaṁ
bhavatītyarthaḥ ।</p>
<p>pariharati---<q>kēna cōktaṁ saṅkhyā śāstrāntaratvē hēturbhavatīti</q> । bhavatyē-
vētyarthaḥ । cōdayitā pr̥cchati <q>kathaṁ viṣayādr̥tē saṅkhyā śās‍traṁ bhinatti</q> ।
samādhātā uttaramāha---viṣayābhyāsādatra saviṣayaḥ siddha‍yati । abhyāsaṁ vidadhadidaṁ
śāstrāntaraṁ bhavati । yathā---ēkādaśa prayājāt kuryādityētāvanmātraṁ śrūyatē । tatra
yathā'bhyāsaviṣayastathēhāpi । yataḥ ēvamādiṣvabhyāsavidhānaṁ <q>ata ēva bhagavataḥ
pāṇinēḥ kr̥tvasuj vidhānaṁ yathārthamupapannaṁ bhavati anyathā hi pratikṣaṇama-
pavargavataḥ karmaṇā'bhyāsa ēva nāsti kriyābhyāsāvr̥ttyasambhavāt ayathārthaṁ
pāṇinērvacamaṁ syāt---<quote>“saṅkhyāḥ kriyābhyāvr̥ttigaṇanē kr̥tvasuc”</quote> iti tathā
stōmē ḍavidha namapyēvamēpō/?/papadyatē saptadaśānyājyānītyāvr̥ttividhānāt stōmāvr̥ttau iti
vārtikamupapadyatē ।</p>
<p>ēva svamataṁ nibandhanakārō darśayitvā paramatamāha-<q>atra punaḥ kēcit ēkā-
daśa prayājāniti parihārāntara bruvatē- nāmayōgāt prakr̥tēṣu saṅkhyāvidhānam</q> ।
﻿<pb n="389"/>
anyathāhi nām‍nō'nēkārthakalpanā syāt । iha punarnāmāntaraṁ grahaśabdē nāstīti dhātvartha-
vidhānamēva । yataśca grahaśabdābhāvāt karmavidhitayā āgnēyā grahā bhavantīti । yatra graha-
śabdāḥ śrūyatē tatra guṇavikārassiddhō bhavatīti । śaknōti hi vidhēyāvagatikalpanāṁ
atidēśō vārayitumiti vadantaḥ ।</p>
<p>kēcid‌bruvanta iti pūrvēṇa sambandhaḥ । pariharati---<q>tadayuktamiti bhāṣya-
vidaḥ</q> prabhākaramiśrāḥ । ihāpi bārhaspatyē grahaśabdaśravaṇāt nāmayōgāt guṇavidhiḥ
syāt । kiñca dadhigrahē grahaśabdaśravaṇādabhidhēyanirōdhaḥ syāt । tataśca grahaṇē
kratvaṅgasaṁskārarūpē dadhiśravaṇāt kratāvēva dravyāntaravidhānē dadhnā sōmasya vikāraḥ syāt
pūtīkairivābhiṣavē śrutairdravyāntarasya pratinidhēyasya vikāraḥ ।</p>
<p><q>nanu sōmābhāvē tēna vikāraḥ tēna nāsti tulyatā dr̥ṣṭāntadārṣṭānti-
kayōḥ</q> । pariharati---<q>nātraitadvivakṣitavyam ētadabhāvē sati vikāra iti na</q>
vivakṣitavyam । kintu dravyavidhānaṁ prāpnōtīti । tataśca dravyāntaraṁ vikriyatē ।
cōdakādvā prāptamupādānatō vā । sambhavāditi kō viśēṣō vikārāvagatau । tasmāt sahaiva
grahaśabdēna pūrvōktaḥ parihāraḥ । yadi vikr̥tau karmāntaravidhiḥ <q>kastarhi purōḍāśa-
dēvatayōḥ havirantara ca sautrāmaṇyāṁ vidhīyatē</q> । purōḍāśē'gnīṣōmīyē cōdaka-
prāptē dēvatāntarāṇāmindrādīnāṁ vidhānam dēvatāyāṁ cāgnīṣōmayōḥ havirantarasya grahasya
vidhānaṁ sautrāmaṇyāmayuktam । tatra karmāntaravidhirēva yuktaḥ । [uttaraṁ]---<q>yuktamuktaṁ
paśupurōḍāśādhikaraṇē kāryapratyabhijñānāt sa ēvāyaṁ yāga iti</q> । agnēyā
grahā iti kathaṁ tarhi guṇavidhirityatrāha---<q>āgnēyā grahā iti vidhēyābhidhānamati-
dēśō'pi śak‍nōti nirōd‍dhum</q> । vidhēyābhidhānamatra śrūyatē grahā ityabhidhānārthatvāt
tēna bhāvārthō'tra kalpayitavyaḥ tatkalpanāmatidēśō vārayituṁ śaknōti । <q>liṅgamuktam
viraṇyādarśanam</q> । nanu ca yaduktamādhastyē'dhikaraṇē pr̥thak hōmavidhānānna mantravidhiḥ ।
samantraśravaṇē tu mantravidhirēvēti । tadayuktam । samantrakaśravaṇēpi karmāntaravidhirēva
syāt yadyasau na nāriṣṭhahōmē guṇavidhirityāśaṅkyāha---<q>yuktamagnau yaduktaṁ bhāṣya-
kārēṇa yasmāt prakr̥tirēva hi sā । jyōtiṣṭōma ēvāsau</q> । tēnōpadēśataḥ
sannihitēṣu hōmēṣu samantrakaśravaṇē mantramātravidhirēva syāt yadyasau prakr̥tiḥ । kathaṁ
tarhi cōdakaprāptō nāriṣṭhahōma ityucyatē tatrāha---<q>naimittikaṁ tvabhyadhikam</q> ।
asyārthaḥ---naimittikō'yaṁ tasyaiva jyōtiṣṭōmasya guṇavikāraḥ । tēna prakr̥tirapi vikr̥ti-
﻿<pb n="390"/>
rityucyatē । yathāgnihōtrahōmō dadhnōndriyakāmasyēti dadhivikr̥tau vikr̥tirbhavatīti ।
tēna na dōṣaḥ । nanvēvamapi grahāṇāṁ samuccayō na yuktaḥ kintu ēkakāryatvādbādha ityā-
śaṅkyāha---<q>kāryaṁ punaḥ yāganirvr̥ttirgrahāṇāṁ na tāṁ grahacōdanayaivēti vaiṣamyaṁ</q>
na grahā yāgōddēśēna vidhīyantē । kintu yāgārthadravyasambandhēna tēṣāṁ kratvanupravēśaḥ ।
tēna grahāṇāṁ satāṁ yāganirvr̥ttiḥ kāryaṁ, na punaḥ grahacōdanābhirēva yāgasādhanatvēna
vidhānam । ataśca samuccayastēṣāmiti darśitaṁ dvitīyē iti vaiṣamyaṁ sākṣādyāgasādhana-
tvēnōpadiṣṭaiḥ dravyādibhiḥ ।</p>
<lg><l>।। 3 ।। prājāpatyēṣu cāmnānāt ।। 6 ।।</l></lg>
<p><q>paśuśabdaḥ kāryaṁ lakṣayatīti manvānaḥ pūrvapakṣayati</q> । asyārthaḥ---sapta-
daśa prājāpatyān paśūnālabhata iti paśuśabdēna prākr̥tān kratupaśūn lakṣayitvā
prajāpatidēvatāyā vidhiḥ tēna paśuśabdaḥ uddēśyaviśēṣaṁ samarpayan prakr̥takārya ēva
vidhānamētaditi jñāpayati । tēnābhiprāyēṇōcyatē paśuśabdaḥ kāryaṁ lakṣayatīti । nanu
ca saṅkhyāvidhānaṁ nōpapadyatē dēvatāyāṁ vidhīyamānāyām kuta ityāha---<q>tadvidhānē ca
vākyabhēdaḥ prasajyatē yataḥ</q> । pariharati---<q>naiva saṅkhyā vidhēyēti manyatē</q> ।
kathamityāha---<q>karmaṇi saṅkhyā naiva vidhīyatē</q> yathā tis‍tra āhutīrjuhōtīti ।
yathā vā's‍minnēvōdāharaṇē saṅkhyādhikaraṇē dvitīyē uktam---karmagatā saṅakhyā naiva
vidhīyata iti ।</p>
<p><q>rāddhāntastu satyaṁ na vidhēyā saṅakhyā yadi karmāntaravidhānaṁ syāt</q> ।
yadi prajāpatidēvatākapaśudravyakakarmavidhiḥsyāt tadā karmabhēdakārikā saṅkhyā na
vidhīyēta । karmāntaratvē ca paśuśabdōpalakṣaṇatvē nōpapadyatē vidhēyatvēnāvagamāt ।
dēvatāmātravidhānē punaravidhīyamānārthaḥ saṅkhyāśabdō naivānvētītyasāvapi saṅkhyā
na vidhiśabdārthō vidhātavyaḥ । tataśca vākyabhēdaḥ । ataḥ saṅkhyāśabdaśravaṇāt karmā-
ntaravidhānamēvaitaditi sthitam । karmāntaravidhānē ca naiva prākr̥takāryāpattiravagamyatē
pramāṇābhāvāt । tatra[kathaṁ]guṇavidhirāśaṅkitaḥ pūrvapakṣānaupayikatvāt ? uttaraṁ---
<q>prakāranidarśanē sati prasaṅgādidamupajātam</q> । bhāṣyakārēṇa prathamaṁ bādhaprakārē
darśitē prasaṅgādidamupajātaṁ prāsaṅgikamidaṁ na punaḥ pūrvapakṣaupayikamityarthaḥ । <q>kaḥ
prasaṅgō yēnēdamākhyātam</q> ? uttaraṁ---<q>yadyayaṁ bādhaprakāraḥ syāt yō'yaṁ bhāṣya</q>-
﻿<pb n="391"/>
<q>kārēṇōktaḥ</q> । yadi grahaśabdamuccārya guṇō vidhīyēta tataḥ prākr̥tā ēva grahāḥ guṇa-
vikr̥tā bhavēyuriti । <q>na tarhi bārhaspatyē samuccayaḥ tatrāpi guṇavikāra ēva syāt</q> ।
bhavatu kā kṣatirityatrāha <q>samuccayārthaṁ caitadudāhr̥tam । br̥haspatisavē śrūyatē---
bārhaspatyaṁ gr̥hṇātīti । tasmānna śukravat bārhaspatyē samuccayaḥ sambhavati</q>
yathāśukrē samuccayaḥ tathā bārhaspatyē na sambhavati guṇamātravikārōpapattēriti । kathaṁ
tarhi samuccayasiddhirityatrāha---</p>
<p><q>rāddhāntastu bārhaspatyē satyaṁ na siddha‍yati samuccayaḥ yadi gr̥hṇātī-
tyasyāṁ cōdanāyāṁ nām‍ni guṇē vā kaścidviśēṣaḥ</q> । asyārthaḥ - gr̥hṇa tītyasyāṁ
cōdanāyāṁ śrutyā grahavidhāna bhātīti rāddhāntayuktiḥ yā, sā guṇaśravaṇē nāmamātra-
śravaṇē vā'viśiṣṭā, tēna bārhaspatyēpi samuccayaḥ । <q>kathaṁ punaraviśēṣaṁ manyatē
yāvatā ādhastya ēvādhikaraṇē uktam---pr̥thagēva hōmavidhānaṁ na mantravidhā-
namiti</q> । tathāpi kimityāha---<q>yadi samantrakaṁ syāt syānmantravidhiriti</q> ।
bhāṣyakārēṇa mantrarahitahōmadhidhānāt na mantravidhimātraṁ bhavatīti vadatā uktaṁ---
vikr̥tā/?/vapi yatra guṇaḥ śrūyatē tatra guṇavidhirbhavati । api ca dadhnā juhōtītyēvamādibhiḥ
sahāviśēṣō bārhaspatyaṁ gr̥hṇātītyasya । yathā tatra hōmānuvādēna dadhividhiḥ tathēhāpi
grahānuvādēna guṇavidhirēva yuktaḥ ।</p>
<p>athāyamabhiprāyaḥ---tatra dadhnā juhōtītyēvamādau upadēśādēva prakr̥tatvāddhōmasya
yuktaṁ guṇavidhānaṁ iha punaḥ kāryataḥ prāptau satyāṁ nānuvādō dhātvarthasyēti । yāvadēva
hi kāryataḥ prāptimāśritya guṇavidhirna śakyatē darśayituṁ tasya jaghanyatvāditi । tadayu-
ktam । ēkādaśa prayājān yajatīti kā kathā । tatrāpi tarhi yāgavidhirēva syānna
saṅkhyāvidhiḥ । iṣyatē ca saṅkhyāvidhiḥ । kathaṁ vā sōmarasō grāhyaḥ yadi kāryataḥ
prāptimāśrityōpadēśavarṇanā nāsti tadā kathaṁ sōmarasō vaikr̥tēṣu grahēṣu gr̥hyatē ।
tasmānnātīva viśēṣō lakṣyatē upadēśakāryataḥ prāpta‍yōḥ ।</p>
<p>ēvaṁ tāvat bārhaspatyē samuccayānupapattiḥ yatrāpi śukraṁ gr̥hṇātīti saguṇaśravaṇaṁ
tatrāpi nāmaśravaṇaṁ nōpapadyata ityāha---<q>śabdasya ca grahalakṣaṇārthatvaṁ na śakyatē-
'pahnōtum</q> । grahaśabdēta prākr̥taṁ grahakāryaṁ lakṣayitvā grahāntaravidhiryuktaḥ klr̥ptakārya-
viṣayatvādvaikr̥tānāmupadēśānāṁ prakr̥titō'pyarthavatā bhavati । prakr̥tau hi grahaśabdaḥ
pravr̥ttiviśēṣakarō na bhavati । iha tu lakṣaṇa(kē)tvēna pravr̥ttiviśēṣakaratvēnārthavān
﻿<pb n="392"/>
bhavati । prakr̥tau hi arthāsambhavāt kiṁ kriyatām । iha punaḥ sambhavatyarthē nānarthakō
grahaśabdō yukta iti pūrvapakṣa ēva śrēyāniti bruvatē ।</p>
<p><q>atrābhidhīyatē - gr̥hṇātyarthāviśēṣāt grahaśabdasya kēyamarthāntara-
kalpanā</q> । asyārthaḥ- yathā prakr̥tāvaindravāyavaṁ gr̥hṇātīti gr̥ṇhātiḥ grahaṇaṁ brūtē tathā
vikr̥tāvapi । (ta)yathā grahaṇaṁ graha iti vyutpattyā prakr̥tau grahaśabdō mukhyārthaḥ tathē-
hāpi yuktaḥ na punaryathā grahaśabdō grahaṇamātraṁ brūtē tathā kāryamityāha---<q>prayōjanaṁ
hi grahakāryaṁ grahaśabdasya nābhidhēyaṁ</q> grahakāryē lakṣyamāṇē grahaśabdō'rthavān bhavatīti 
prayōjanaṁ grahakāryaṁ grahaśabdasya nābhidhēyam । abhidhēyaṁ tu grahaṇamēva । tasmin
vidyamānē na lakṣaṇāpramāṇamasti । abhidhēyārthāparityāgēna ca kāryaṁ sarvē śabdā
lakṣayitu kṣamāḥ na parityajyābhiṁdhēyārthamanarthakā lakṣayēyuḥ । atrāpi cāyaṁ gr̥hṇātiḥ
śrūyatē । abhinnārthaścāyaṁ gr̥hṇātinā grahaśabdaḥ prakr̥tivat । na cāyaṁ[kiṁ cāyaṁ]
gr̥hṇātiḥ yadi kāryalakṣaṇārthastadā grahaśabdā'pi । atha tu vidhēyārthaḥ saḥ tadā
sagrahaśabdaka ēva vidhēyārthaḥ na tu grahaśabdaṁ parityajya । nāmayōgāccāvaśyaṁ śukrādiṣu
gr̥hṇātipūrvō vidhātavtaḥ । uktaṁ dvitīyē - saṁjñā śāstraṁ minattīti । na ca vidhēyā-
dbhinnādr̥tē śāstrabhēdaḥ sambhavati, anubandhasya śāstrabhēdahētutvāditi siddhaṁ gr̥hṇāti-
vidhānam । grahaśabdaśca tatsamānādhikaraṇō na kāryalakṣaṇārthaḥ । kintu mukhya-
vr̥ttirēva । pūrvapakṣyāha---<q>yuktaṁ sāmasu, barhaspatyē tu kā kathā</q> tatra guṇavidhānamēva
yuktamityarthaḥ । sauvarṇarajatābhyāmiti prākr̥tayōrbhēdō'dhvaryōrabhāvāt yuktaḥ guṇavidhi-
parihāra iti manyatē । yadi dvau syātāṁ tatra sauvarṇarājatamiti vidhiḥ syāt yathā
vārttadhnī paurṇamāsyāmanūcyētē iti । na ca prakr̥tau dvau sta iti । tadayuktam । aṁśvadā-
bhyayōrvidyamānatvāt aśvadābhyaustaḥ tatra guṇavidhiḥ sambhavatīti । rāddhāntī tvāha---
<q>mahimānāvityanēnaikavākyatvātparihāraḥ kēvala bārhaspatyē parihārō vaktavyaḥ
sō'yamabhidhīyatē</q> । dadhnā juhōtīti dhātvarthavidhānaṁ guṇānuraktamiṣṭam । na kēvalaṁ
guṇavidhānaṁ kriyāviṣayatvānniyōgānām । yadi hōmavidhānaṁ tarhi agnihōtrahōmāddhō-
māntaraṁ syādityatrāha---<q>anurajyamānaṁ tu svarūpata ēvōpadiṣṭamastviti kriyā-
ntaravidhānam</q> । prakr̥tē hi juhōtistasmin vartatē । ata ēva guṇānuraktō
vidhēyaḥ tadrūpasya tasya vihitatvāditi na hōmāntaravidhānam ।</p>
﻿<pb n="393"/>
<p>nanvatrāpyēvaṁ bhavatvityatrāha---<q>upadēśaś‍cōpadēśamupōdbalayati</q> tad‌buddhihētu-
tvānnātidēśaḥ upadēśēna sannihitē hōmē punarupadēśāntarē juhōtiḥ śrūyamāṇaḥ tatraiva
buddhiṁ janayatītyupadēśāntarasahāyō bhavati । punaratidēśaḥ <q>kāryaniṣṭhatvāt</q> kārya-
pradhānatvāt bhavatu kāryaḥ tathāpi kimityāha---<q>na kāryaṁ karmaṇi buddhimutpādayituṁ
kṣamam atatsvābhāvyāt</q> । aptyārthaḥ---atidēśēna prāptaṁ tāvat karaṇōpakāralakṣaṇaṁ
kāryam na prākr̥takarmaviśēṣē buddhiṁ janayituṁ kṣamam । akarmasvabhāvatvāt । ētaduktaṁ
bhavati---vikr̥tiṣu śrutamākhyātaṁ, tēna kāryabalēna padārthā upatiṣṭhanānā na pratyēkaṁ
bhēdēnōpatiṣṭhantē iti nākhyātaṁ viśēṣē'vasthāpayituṁ śak‍tuvanti ।</p>
<p>nanvēvamapi prākr̥tē padārthē vidyamānē kimiti padārthāntaramabhyupagamyatē tēna
guṇavidhirēva yuktaḥ na karmāntaravidhiḥ । dadhnā juhōtītyatrāpi prakr̥tābhidhānē ayamēva
hētuḥ sannihitē hōmē karmāntarakalpanā nōpapadyata iti yō manyatē tatrāha---<q>na ca
kalpanānirōdhō dadhnā juhōtītyēkābhidhēyatā agnihōtraṁ juhōtītyanēna</q> । kiṁ
tahiṁ tadbuddha‍yaiva । na cātra tadbuddhirasti kāraṇābhāvāt ।</p>
<p>yadi kalpanāvirōdhō na bhavati yuktiḥ kimiti tatra bhāṣyakāra ēvamāha---
<quote>“klr̥ptē na kalpanōpapadyata”</quote> iti atrāha---<q>yatpunaḥ kalpanēti kācidvacōvyaktiḥ
sā niyōgaviṣayēti mantavyam</q> । klr̥ptē'dhikāraniyōgē niyōgāntarakalpanā na
yuktēti tatrārthaḥ । <q>iha ca guṇāditi samuccayaḥ kratupaśubhissaha prājāpatyā
nām । liṅgamuktam</q> ।</p>
<lg><l>।। 4 ।। āmanē liṅgadarśanāt ।। 7 ।।</l></lg>
<p><q>atra saṅkhyā prakr̥tiliṅgatvē nōpapadyata iti manvānō mantravidhānāccō-
padēśōpapattiṁ anūyājānāṁ nivr̥ttiṁ manyatē</q> । asyārthaḥ---āmanamasyāmanasya
<q>dēvā yē</q> sajātā iti tisra āhutīriti tisraḥ śabdēna trayāṇāmanūyājānāṁ kāryaṁ
lakṣayitvā mantraviśēṣaktya āhutayō vidhīyantē tēnānūyājānāṁ nivr̥ttiriti pūrvapakṣaḥ ।
athavā mantra ēvānūyājāhutiṣu vidhīyata iti prākr̥tamantravattayā anūyājānāṁ
nivr̥ttiriti ।</p>
<p><q>rāddhāntastu - na tāvat saṅkhyānūyājakāryaṁ triśabdēna lakṣyēta saṅkhyā-
mātravacanastvayaṁ triśabdaḥ</q> । [trisaṅkhyā] nāmāhutīnāṁ....laukikasya karmaṇa
﻿<pb n="394"/>
upapadyata iti na triśabdēnānūyājānāmēvōpādānamiti na tatkāryē hōmāntara-
vidhānam ।</p>
<p>nanu na laukikē triśabdō vartatē yasmāt prakaraṇasambandhē triśabdō vartata iti
cēt tadāha-<q>prakaraṇādavacchēda iti cēt</q> । uttaraṁ---<q>vidhēyē'pi tulyaṁ prakaraṇaṁ
yataḥ</q> । śratra bhāṣyam-liṅgaṁ tvidaṁ prāptirucyatāṁ”</quote> iti । tadākṣipati---<q>ēvamuktēna
nyāyēna triśabdasya prakr̥tiliṅgatvē nirastē <quote>“liṅgaṁ tvidaṁ prāptirvaktavyā”</quote>
iti vadataḥ kō'bhiprāyaḥ ? ēkagranthēnāha---<q>nanu prakr̥tiliṅgāsaṁyōgāduktaiva
prāptiḥ । uktāyāṁ ca punaḥ</q> praśnō nōpapadyatē । samādhattē---<q>ayamabhiprāyaḥ
kimiti saṅkhyāvantamanr̥dya guṇō vidhātuṁ na śakyatē</q> । ēkagranthēnāha---<q>na
nāma saṅkhyā kāryaṁ lakṣayati । saṅkhyāvanta ēva hi triśabdāt pratīyantē
na saṅkhyāvatāṁ kāryam yajjuhōti tadāmanamasyāmanasya dēvā ityanēna
mantrēṇēti । tēnānūyājēṣvēva mantramātravidhānāt na samuccaya ityucyatē
bhāṣyakārēṇēti sambandhaḥ</q> ।</p>
<p><q>parihārastu gr̥hṇātivajjuhōtēḥ śrutyarthatvādvidhānamityuktam</q> । yathā
bārhaspatyaṁ gr̥hṇātīti śrutyā grahaṇavidhānaṁ tathēhāpi hōmavidhāta/?/mēva na mantrabivānamiti
parihāraḥ । <q>vājapēyavacca vākyabhēdaḥ saṅkhyāmantrayōrvidhānāt</q> । yadi tu
rtriśabdārthō na vidhīyēta kintu āhutīrviśinaṣṭi tadā viśiṣṭānuvādalakṣaṇō vākya-
bhēdaḥ । tasmāt karmāntarāṇyēvaitāni ।</p>
<p>ēvaṁ ca sati yadā karmāntaravidhānaṁ tadā vidhīyamānakarmāntarabhēdāpādakatayāpi
saṅkhyā samarthitaivēti । <q>samuccayaliṅgamuktam</q> ।</p>
<lg><l>।। 5 ।। upagēṣu śaravatsyāt prakr̥tiliṅgasaṁyōgāt ।। 8 ।।</l></lg>
<p>atra bhāṣyakāraḥ pat‍nībhirupagāyantībhiḥ r̥tvijō nivartyantē nēti cintayati
tadyathāśrutamiti manvānō nyāyyaṁ sandēhamāha---<q>prākr̥tamupagānaṁ vikriyatē nēti
cintyata iti</q> । kathaṁ punaryathāśrutamayuktam ? ucyatē । yadi hi prākr̥tē upagānē
pat‍nīmātravidhimāśritya pūrvapakṣāṁ bhavēt apūrvōpa/?/gānēna ca rāddhāntaḥ tadā yuktō
yathāśrutassandēhaḥ । yadātu (apamēva) pūrvamēva gānāpacayakaraṁ gānamāśritya pūrvapakṣitaṁ
﻿<pb n="395"/>
tadaṅgīkārēṇaiva ca rāddhāntitaṁ tadā nibandhanōkta ēva sandēhō yuktaḥ । bhāṣyavākyāni
upagānanivr̥ttāvapi r̥tvijāṁ nivr̥ttirastītyanēnaivābhiprāyēṇa varṇanīyāni ।</p>
<p><q>kathaṁ punarupagānaṁ vikriyatē kathaṁ vā na</q> ? uttaraṁ---<q>yadi prakr̥ti-
liṅgasaṁyōgō'sti tadā vikāraḥ atha nāsti tadā samuccayaḥ । kathaṁ prakr̥ti-
liṅgasaṁyōgō bhavati kathaṁ vā na sambhavati</q> । uttaraṁ---<q>yadyatrāpi prakr̥ti-
gānasyaiva śārīrasya upārtha upacayaścōdyatē tadā prakr̥tiliṅgasaṁyōgaḥ
avayavō hyupacayakāryē vartata iti yuktam</q> । athāpi gr̥hṇa tivanna vikr̥tau kēvalō-
pārthavidhānaṁ sambhavatīti upārthaviśiṣṭadha tvarthavidhānē'pi tulyakāryatvānnivr̥ttiḥ
prākr̥tasyōpagānasya । yadyapi gānōpacayakari gānāntaraṁ vidhīyatē tathāpi tulyakārya-
tvāt prākr̥tamupagānaṁ nivartata iti yathāpūrvaprākāśadānavidhāvapi prākr̥tadānanivr̥ttiḥ ।
<q>kathaṁ punaḥ tulyakāryatvaṁ</q> ? uttaraṁ---<q>upānvayāt । upaśabdō hi upacaya-
kāritāṁ dyōtayati</q> । nanūpaśabdō'narthakō dr̥ṣṭaḥ yathā gamanamēvāpagamanaṁ tadvadava-
kimiti na bhavatītyatrāha---<q>na hyarthē sambhavatyānarthakyaṁ śakyatē kalpayitu-
mityubhayathā upārthavidhau dhātvarthavidhau ca prākr̥taṁ nivartayati</q> । yadi punarvādi-
trasyōpagānaṁ vāditramēvōpagānamiti tadā prakr̥tiliṅgāsaṁyōgāt samuccayaḥ । yasmādēta-
smin‍nubhayavidhēpi pakṣē vāditrōpacayaḥ kāryaṁ na sāmagānōpacayaḥ । <q>yadyēvaṁ yadyubhayathāpi
samuccayaḥ tadā rāddhāntē dhātvarthōpanyāsatantrēpi gānaśabdō dr̥śyatē ityētadēva
vaktavyam । tāvataiva rāddha ntasiddhēḥ yadā hi k‍vōpa/?/yujyēta</q> । bhāṣyakāraḥ
kimiti dhātvarthavidhānamāhētyarthaḥ । dhātvarthavidhānēpi hi prakr̥tiliṅgasaṁyōga ukta ēva ।
tasmādvāditragānēpi gānaśabdō vartata iti tadēva cōdakānugrahāya vaikr̥tē vāditrē
upacayaḥ kāryamiti śabdāvirōdhēnāṅgīkriyata iti ।</p>
<p>samādhattē---<q>astyatrābhiprāyaḥ yadi kēvalōpasargārthaś‍cōdyatē tadā na
prākr̥tādgānāt anyacchakyatē vak‍tum</q> । asyārthaḥ---vāditramēva gānamityuktaṁ
tanna siddha‍yati yadyupasargārthaḥ kēvalō vidhīyatē । tadā śrau[tagāna] vidhānamityuktē
vākyēna prākr̥ta ēvōpagānōpacayaḥ[kr̥taḥ] ihāpi tathaiva mā prasāṅkṣīt ityāghāṭalikādi-
vidhiḥ । dhātvarthavidhānē punaḥ kāryāntarēṇāpyupārthānvayaḥ sambhavatīti nāvaśyaṁ prākr̥ta-
mēva kāryaṁ gānōpacayakāri । dhātvarthē vidhīyamānē upacayaḥ kāryabhūta āśrayaṇīyaḥ ।
﻿<pb n="396"/>
na ca sa prākr̥ta ēva, dikṣu dundubhayō nadanti ityatrāpi upacayasya kāryasya
sambhavāt । sa ēva cōdakānugrahāyāśrīyatē । tadidamuktaṁ vāditrasyōpagānamiti ।</p>
<p>kathaṁ tarhi upasargārthavidhānēpi rāddhāntō darśita ityatrāha---<q>athāti prakr̥ta-
tvādva ditrasya tasyāpi gānaśabdavācyatvāt vāditra ēvōpacayē</q> upagāyati-
rvartatē tadā vāditrasya upārthavidhānēpyētatsiddha‍yati vāditrōpagānamiti । tasmāt
sarvaṁ sūktam । pūrvapakṣōttarapakṣāvapi viṣayābhidhānēnaivōpavarṇitāvityuparamyatē । tatra
śārīramēva gānaṁ na vāditramiti pūrvaḥpakṣaḥ । na hi vādayan gāyatītyucyatē ।</p>
<p><q>rāddhāntastu vāditramapi gānamucyatē, svaraviśiṣṭābhivyaktirhi gānaṁ
sā ca vāditrē'pi vidyatē tadapi gānamiti</q> ।</p>
<lg><l>।। 6 ।। saṁskārē cānyasaṁyōgāt ।। 10 ।।</l></lg>
<p><q>atra añ‍jata ityupadēśārthatvāt tulyaṁ kāryaṁ manvānasya pūrvaḥpakṣaḥ</q> ।
gauggulavēna prātassavanē'ñjatē ityañjā/?/syēha lēpanamātramēva kāryam । navanītasyāpi
lēpa/?/namēva kāryamiti manvānaḥ pūrvapakṣī navanītasya nivr̥ttimāha ।</p>
<p>nanu dīkṣākālē navanītēnābhyañjanaṁ sutyākālē ca gauggulavaṁ kaṣāyāñjanaṁ
iti kathaṁ tasya tēna nivr̥ttirityatrāha---<q>tulyakāryatvē ca na kālānyatvamupaghātē
hētuḥ</q> kālānyattvaṁ nāvanītasya dhōpaghātē hētuḥ prayājavat । yathā kālāntarīyairapi
pāśukaiḥ prayājaiḥ kr̥tē kāryē paurōḍāśikaprayājanivr̥ttiḥ tathēhāpītyabhiprāyaḥ ।</p>
<p><q>rāddhāntastu nōpadēśārtha ēva prakr̥tau kāryaṁ nāvanītasyābhyañ‍janasya ।
kiṁ tarhi vaiśadyamaṅgānāṁ s‍nēhanēna navanītēna kr̥tam</q> । iha gauggulavē kaṣāyē
s‍nēhanaṁ kāryaṁ nāstīti kāryāntarakalpanā । tacca kāryaṁ dr̥ṣṭamadr̥ṣṭaṁ vā yathārthaṁ
arthasvarūpānatikramēṇa kalpanīyam । ataḥ kālāntarātsamuccayaḥ na tu kāryānyatvamēva
samuccayahētuḥ ।</p>
<p><q>kimidaṁ kālānyatvātsamuccaya ityucyatē</q> । samādhattē-<q>ēkakālīnānāṁ
hi kāryabhēdē'pi kālāntarābhāvāt bhavati bādha iti pradarśitaṁ bhavati</q> ।
bhinnakāryē api navanītāñjanagauggulavāñjatē vaiśadyavirūkṣakaraṇē samānakālē virudhyētē
﻿<pb n="397"/>
iti vā ētat tyāditi darśayituṁ kālabhēdē uktaḥ । navanītāñjanē sthitē gauggulavāñjanaṁ
paścāt virūkṣīkaraṇamiti ।</p>
<lg><l>।। 7 ।। ācchādanē tvaikārthyāt prākr̥tasya vikāraḥ syāt ।। 13 ।।</l></lg>
<p><q>atra kaupīnācchādanārthēna vāsasō dr̥ṣṭārthatvāt bādhaṁ manyatē pūrva-
pakṣavādī</q> । tārpyādibhiḥ kaupīnasya guhyadēśācchāditatvāt ahataṁ vāsō nivartatē ।
dr̥ṣṭaṁ caitat । idamēva kāryaṁ vāsasō'pi kaupīnācchādanamiti rāddhāntavādī manyatē ।</p>
<p>uktaṁ vaikr̥tamantrēpadēśē ṣaṅ‌bhirdīkṣayatītyatra nābhyāsōmantrāṇām upadēśārtha-
vattvāya hi tē kriyantē । kāryaprayuktatvēna kāryamastītyētāvatā na kriyantē । kintu
upadēśamyārthavattvāyēti । ēvamatrāpyupadēśasyārthavattā karaṇīyā upadēśataḥ prāptēḥ
svārthādīnām । paridhānaṁ cōpadēśārthaḥ ।</p>
<lg><l>।। 8 ।। sāmasvarthāntaraśrutēravikāraḥ pratīyēta ।। 16 ।।</l></lg>
<p><q>sāmāntarāṇiṁ nivartanta iti । kō'bhiprāyō'syāś‍cintāyāḥ ?
yāvatā yuk‍taiva nivr̥ttiḥ stutau sādhanāntaravidhānēna sādhanāntarasya</q> ।
uttaraṁ---<q>nātra kiñcit prākr̥taliṅgaṁ śrūyatē yēna prākr̥tanivr̥ttiḥ । stutyartha-
syānavagamāt</q> । yadi hi stutimuddiśya sāmāntaravidhānaṁ syāt syāt sāmāntara-
nivr̥ttiḥ । na caitadasti । tasmāt parisāmādāvanuccāraṇamātraṁ vidhīyamānasāmānta-
rāṇāmadr̥ṣṭāyēti samuccaya ēva yukta iti pūrvaḥpakṣaḥ । rāddhāntastu uk‍taṁ tāvatsām‍nāma-
viśēṣēṇa saṁskārakatvam tēna krauñcādayō'pi saṁskārakārakā ēva । sāmānyēna cāyaṁ
nyāyaḥ---svabhāvataḥ kāryasiddhau sambhavantyāṁ padārthasvabhāvatyāgēna kāryāntarakalpanā
na yuk‍tēti । <q>ēvaṁ cākṣarābhivyaktyā stutyabhinirvr̥tyā cādr̥ṣṭē upadēśārthavattvē
sambhavati nādr̥ṣṭakalpanā dravyāṇāṁ sambhavati</q> । asyārthaḥ---sām‍nāṁ hi
sādhanatvaṁ guṇābhidhānasamarthākṣarābhivyaktidvārēṇa । tacca svabhāvāparityāgāt dr̥ṣṭēnaiva
vyāpārēṇa । uccāraṇamātrēṇa tvadr̥ṣṭārthatvam । svabhāvaparityāgēna hi tatrākṣarābhi-
vyañjakatvamupayōgi । tasmāt stuti [rā]śrīyatām na punaruccāraṇamātrēṇādr̥ṣṭam ।
<q>nanu ca kāryapravr̥ttirasti</q> । asyārthaḥ---yadyapi sām‍nāmupadēśastathāpi kāryatō'pi
sāmāntarāṇāṁ prāptatvāt taissaha samuccaya ēva nyāyyaḥ । na bā/?/dhaḥ । uttaraṁ---
﻿<pb n="398"/>
<q>bāḍhamasti kāryāt prāptiḥ</q> । sā tu kāryasiddhāvasatyām । iha tu upadēśata ēva
siddhaṁ kāryamiti prati(nivr̥ttitaṁ)nivartitaṁ vidhēstaṁ prati prayōjakatvam । tasmād‌bādhō
yuk‍taḥ । ayaṁ ca sarvatra nyāyō draṣṭavyaḥ prākr̥tapadārthaprayuktibādhēna vaikr̥taṁ tatkāryē
sādhanāntaraṁ vidhīyata iti ।</p>
<p>nanvēvaṁ tarhi parisāmasvapi stutirēva syāt ityatrāha---<q>parisāmasu punarupa-
dēśāntarē vidhānāt dr̥ṣṭaṁ na sambhavatītyadr̥ṣṭamēva kāryamiti yuk‍ta</q> upadēśāntarē
kāryē stutēranyasmin kāryāntarē vacanēnaiva vidhānāt yuk‍taṁ parisām‍nāmadr̥ṣṭaṁ kāryam ।
yadasmābhiruk‍taṁ tadidamuk‍taṁ dēvadattavadyajñadattastailēnēti । kathamanēnaitaduktamityatrāha---
<q>svabhāvāparityāgēna tailaṁ s‍nēhanarūpaṁ na kāryāntarē vartatē ityarthō'sya
tailadr̥ṣṭāntasya</q> । tathāpi svabhāvāparityāgēnāpi upadēśē siddhē sarvēṣāṁ bhāṣyakārīyē
sandēhē kāraṇasandēhamāha-<q>atrēdānīṁ sthitē sāmāntarabādhakatvē cintyatē । kiṁ</q>
kāryaviśēṣājñānāt stutimātrakāryavijñānāt (sarvakārya) prākr̥tasāmakāryārthatvāt
vaikr̥tānāṁ sām‍nāmupadēśasya upadēśārthanivr̥ttimātramēvānuṣṭhānēnōpadēśārthaḥ svīkr̥tō bhavati
tāvadēvānuṣṭhānaṁ kāryamiti ।</p>
<p><q>nanu cāyamasmaduk‍tō'rthaḥ upadēśārthanirvr̥ttimātramēvānuṣṭhānamiti
kiṁ cintyatē nirṇīṁtatvāt</q> ।</p>
<p>pari/?/harati---<q>satyamuktam kāryāviśēṣānavagamādupadēśamātramēvāpratipannaṁ
manyatē</q> । yathā ṣaḍ‌ni/?/rdīkṣayatītyādau kāryaviśēṣō jñātaḥ tathēha kāryaviśēṣajñānaṁ nāsti
tēnōpadēśārtha ēva na pratipannaḥ । tēna sāmānyupadiṣṭāni tāvatāṁ prayōgē yatkāryaṁ
tadētadēva tatkāryaṁ na kāryata upadēśanirṇayaḥ parivāsasyapyupapadyata iti na kāryārthaṁ
kāryataḥ prāptamahataṁ vāsō na vihanti kaupīnācchādanādanyad dr̥ṣṭamapi kāryaṁ sambhavati ।
paridhānasya sambhavāduparivāsasyapi । upadēśē hi śabdārthānuṣṭhānaṁ tataḥkāryam । na
kāryatō'nuṣṭhānaṁ yathā kāryataḥ pravr̥ttānāṁ kāryatō'nuṣṭhānaṁ na tathā sākṣādupadiṣṭānāṁ,
kintu tēṣāṁ kāryaṁ kalpyam । na ca śabdārthaviśiṣṭasya dadhātyarthasya kaupīnācchādanēnaiva
kāryam kāryāntarasyāpyuparivāsasi darśanāt । tēnānaikāntikatvāt na kāryaviśēṣā-
vadhāraṇam । <q>darśanamuktam</q> । adr̥ṣṭārthē hi nōparivāsasāpi saha samuccaya iti
vāsāṁsīti bahuvacanaṁ liṅgam ।</p>
﻿<pb n="399"/>
<lg><l>।। 8 ।। sāmasvarthāntaraśrutēravikāraḥ pratīyēta ।। 16 ।।</l></lg>
<p><q>atra kālavidhānamēva manvānō na śak‍nōti pūrvapakṣayitum । vikr̥tau
bhāvārthavidhānāt । darśanagrahādhikaraṇavadapratipakṣatvācca bhāvārthavidhānasyē-
tyuktam</q> । anēkaguṇaśravaṇāccētyapi draṣṭavyam । ataḥ stutyantaramēvēdaṁ sāmaviśiṣṭaṁ
vidhīyatē dānavaddānāntarakāryē, stutirapi stutyantarakāryē vartata iti pūrvapakṣayati---
<q>samānajātīyatvāt stutyantarakāryē vartata iti śakyatē vak‍tumiti prākr̥ta-
stutinivr̥ttiḥ</q> ।</p>
<p><q>rāddhāntastu syādētadēvaṁ yadi guṇamātravidhiḥ stāt krauñ‍cādivat
iha tu viśiṣṭavidhānam</q> । anyathā yadi viśiṣṭavidhānaṁ nāśrīyatē tadā yathāśrutānva-
yānupapattiḥ dēśaviśiṣṭasyāpyanvayāvagamāt । tataḥ kiṁ ? yadi viśiṣṭavidhānaṁ na
stutyantarakāryē vartata iti śakyatē vak‍tuṁ adr̥ṣṭārthatvāt stutīnām । dānēna dr̥ṣṭārtha-
tayā yuk‍tō dānāntarēṇa vaikr̥tēna prākr̥tadānapratyām‍nāyaḥ ।</p>
<p><q>nanu ca bhāṣyakārēṇa sām‍nāṁ nivr̥ttirityuk‍taṁ na stutyantarēṇa
stutīnāṁ nivr̥ttirityuk‍tam । atō bhāṣyavirōdhaḥ</q> । uttaraṁ - <q>phalatastadva</q>-
[canam] ।</p>
<p><q>।। atra pātaḥ ।।</q></p>
﻿<pb n="400"/>
<p>r̥juvimalāyāṁ</p>
<p><q>।। dvādaśādhyāyasya prathamaḥ pādaḥ ।।</q></p>
<p>atra bhāṣyakāraḥ phalamāha---<quote>‘ēkādaśādhyāyē tantrāvāpalakṣaṇaṁ vyākhyātam ।
adhunā dvādaśē prasaṅgalakṣaṇaṁ vyākhyāsyāmaḥ’</quote> taccaitadvr̥ttavartiṣyamāṇānukīrtanaṁ sambandha-
kathanārtham । tatra pr̥cchati---<q>kaḥpunaranayōrlakṣaṇayōḥ sambandhaḥ yatkathanārthaṁidaṁ
bhāṣyamiti</q> । pr̥cchataścāyamāśayaḥ tantrē'pi sakr̥danuṣṭhānaṁ prasaṅgē'pi । tadanayōrna hētu-
hētumadbhāvassambhavati । na ca sambandhāntarasya śaṅkāpi yuktēti । uttaraṁ---<q>hētuhētu-
madbhāvakr̥ta ēva sambandha iti</q> । kuta ityāha---<q>sthitē hyēkaprayōgavacanāda-
bhinnākāśakālakartr̥tvē tantramanuṣṭhānamagr̥hyamāṇaviśēṣatvāditi idānīṁ gr̥hya-
māṇē viśēṣē anyatō'pi prayōgasiddhēḥ dēśakālakartr̥tvābhēdē kiṁ tantramēvā-
ṣṭhānaṁ uta bhēdēnēti cintyatē</q> । asyārthaḥ-darśapūrṇamāsābhyāṁ svargakāmō yajētētyēka-
smāt prayōgavacanāt prayōgaviviśēṣabhūtānāṁ dēśakālakartr̥̄ṇāmabhēdē sthitē prayājādī-
nāmaṅgānāṁ tantramanuṣṭhānamiti yat tadagr̥hyamāṇaviśēṣatvāt na prayājādyanuṣṭhānasya viśēṣō
gr̥hyatē asya pradhānasyēdaṁ nāsyēti ।</p>
<p>ētaduktaṁ bhavati---yadyēkaḥ prayōgavacanō na syāt tadā prayōgacōdanāśēṣabhūtā
dēśakālakartārō'pi bhēdēna sambadhyēn sauryāryamaṇaprājāpatyēṣviva; yadā tvēka
ēva prayōgavacanaḥ tadā dēśatvaṁ dēśasya kālatvaṁ kālasya kartr̥tvaṁ karturna bhidyatē ।
tataśca prayōgānubandhabhūtānāṁ tēṣāṁ bhēdādēka ēva prayōgō gr̥hyamāṇaviśēṣatvāditi ।</p>
<p><q>idānīṁ paśvarthamanuṣṭhānaṁ na purōḍāśārthamiti gr̥hyamāṇēpi viśēṣē anya-
tō'pi prayōgasiddhēḥ anuṣṭhānasyāgr̥hyamāṇaviśēṣatvāt dēśakālakartr̥tvābhēda-
sādhakādanyataḥ tantramadhyavidhānādēkaprayōgasiddhēḥ dēśakālakartr̥tvābhēdēpi
kiṁ tantramēva sakr̥dēvānuṣṭhānaṁ prayājādēḥ uta bhēdēnēti cintyatē</q> yataḥ tatō
hētuhētumadbhāvō'stīti । ētacca grahaṇavākyam ।</p>
<p>ētadēva cōdyaparihāradvārēṇa vivarītuṁ cōdayati---<q>kaḥpunaratra pūrvasya
hētvarthaḥ । hēturhi bhavan kañcidarthamupakurvan hēturbhavati</q> । atra pūrvasya kō
hētvarthaḥ । ēkadēśyāha---<q>ēkadēśakālakartr̥tvasiddhiḥ</q> । dēśakālakartr̥̄ṇāmēkatā
﻿<pb n="401"/>
pūrvādhyāyē siddha‍yati । bhavatvēvaṁ tathāpi kēna hētvarthatētyatrāha---<q>tasyāṁ hi satyāṁ
gr̥hyamāṇē viśēṣē sakr̥danuṣṭhānam</q> ।</p>
<p>yadyapi krama(saṅkhyā) [samākhyā ?] apyaviśēṣēṇa gr̥hyantē viśēṣa[ta]ḥ
pāśukamidamanuṣṭhānamiti tathāpi dēśakālakartrēkatayā sakr̥danuṣṭhānam । nanvēvamapi kathaṁ
pūrvasya hētutvamityatrāha---<q>sā caikaprayōgavacanatayā sādhitā'dhastāt</q> ।</p>
<p>ākṣēptā'ha---<q>nanvatrāpi tulyam</q> । asyārthaḥ-yadidaṁ ēkaprayōgavacanatayā
dēśādīnāmēkatvasādhanaṁ tattulyamatrāpi । jyōtiṣṭōma ēva prayōgaḥ paśōḥ purōḍāśasya
ca jyōtiṣṭōmēna svargakāmō yajētētyanēna pradhānasyāṅgānāṁ ca prayōga ucyata iti ।
upadēśāt jyōtiṣṭōmāṅgasya paśupurōḍāśasya ca paśvaṅgasyaikaḥ prayōgavacanaḥ । <q>pāśuka
ēva vā purōḍāśasya tadaṅgatvāt</q> । yadvā pāśuka ēva prayōgavacanaḥ agnīṣōmīyaṁ
paśumālabhata iti purōḍāśasthaprayōgaṁ vakti । purōḍāśasya paśvaṅgatvāt sāṅgasya ca
pradhānasya cōdanāyaiva prayuktō'yaṁ iti cōdayati---<q>sa ēva tadaṅgamapīti</q> । yata
ēvamēkaprayōgavacanatā'trāpi tannivandhanaśca dēśādīnāmabhēdaḥ tannibandhanaṁ ca sakr̥danuṣṭhānaṁ
ataḥ tantraprasaṅgyōḥ bhēda ēva durlabhaḥ hētuhētumadbhāvastu dūrata ēva nāstītyāha---
<q>tasmānnānayōrhētuhētumadbhābassambhavati</q> ।</p>
<p>idānīmākṣēptā tantraprasaṅgyōḥ bhēdamāśaṅkatē---<q>athātrāṅgaprāptirbhinnaniyōga-
labhyā prasaṅgē । tantrē tu punarēkaniyōgalabhyā iti bhēdaḥ</q> । kiṁ tau paśuniyōga-
purōḍāśaniyōgāvatidēśataḥ prāpayataḥ prasaṅgē, tantrē punarēka ēva darśapūrṇamāsādhikāra-
niyōgaḥ prayājādikamaṅgajātaṁ prati karaṇaṁ prāpayati । tēnaikaniyōgaprāpitānāṁ sakr̥da-
nuṣṭhānaṁ tantram । bhinnaniyōgaprāpitānāṁ tu prasaṅga iti viśēṣaḥ । nirākarōti---
<q>ayamapi viśēṣō naiva śakyatē vak‍tuṁ yasmāt jyōtiṣṭōmaniyōgalabhyaivēya-
mubhayōritikartavyatā</q> । asyārthaḥ - yadyapi prāpakabhēdaḥ tathāpi prayōjakabhēdastā-
vannāsti । prasaṅgēpi jyōtiṣṭōmaniyōgasya yattantraṁ prayuktiḥ tallabhyaiva tatprayōjyaivōbhayōḥ
paśupurōḍāśayōritikartavyatā । prayōjakaviśēṣanibandhanaścānuṣṭhānaviśēṣō nyāyyaḥ tadadhīna-
tvāttasya । tantraprasaṅgau ca anuṣṭhānasya viśēṣau । tēnōbhayatrāpi prayōjakaviśēṣā-
bhāvānnānuṣṭhānaviśēṣō yuktaḥ । ēvamēva cāyaṁ granthō vyākhyēyaḥ । na jyōtiṣṭōmasya
prāpakatvamāśritya kr̥ts‍navidhānādhikaraṇē tasya prāpakatvaniṣēdhāt । na cānēna prasaṅga
tantrayōḥ viśēṣēṇa hētuhētumadbhāvasiddhiḥ ।‍</p>
﻿<pb n="402"/>
<p>punarapi tantraprasaṅgayōḥ viśēṣamāśaṅkatē---<q>athēdamucyatē guṇādivikārēpi
tulyamanuṣṭhānamiti prasaṅgaḥ</q> । yadyapi vr̥ttādinā saṅkhyayā ca ēkādaśādikayā
vikr̥tāḥ padārthāḥ tathāpyēkamēvānuṣṭhānamityēvaṁrūpaḥ prasaṅgaḥ । vikārē tu tantramiti kiṁ
tantraprasaṅgayōrviśēṣaḥ iti । nirākarōti---<q>yadyapyayaṁ viśēṣaḥ tathāpi hētuhētu-
madbhāvō vaktavyaḥ</q> । sa ēvāha---<q>kaḥ khalu</q> kr̥tasya vikārē hētubhāvaḥ ।</p>
<p>nanu kimatra hētuhētumadbhāvēnētyatrāhaṁ-<q>na ca hētuhētumadbhāvaṁ vinā idaṁ vr̥ttaṁ
idaṁ vatiṁṣyamāṇamiti yuktaṁ vak‍tuṁ</q> sambandhāntarasya[ā]vidyamānatvāt । ākṣēptaiva
śaṅkāmāha---<q>athāṅgānāṁ sakr̥danuṣṭhānalakṣaṇassambandha ucyatē</q> । asyārthaḥ-
tantrēpi sakr̥danuṣṭhānaṁ prasaṅgēpi । tēna sakr̥danuṣṭhānarūpatantraprasaṅgāt prasaṅgaścintyata
iti । tēna prāsaṅgikassambandha iti । nirākarōti---<q>tathāpi vr̥ttagrahaṇamakiñci-
tkaram viparītasyāpi prasaṅgasya sambhavāt prasaṅgaprasaṅgēna tantramēva
kasmānnōcyatē</q> tēna tantrē vr̥ttē prasaṅga iti vr̥ttagrahaṇamakiñcitkaram । tattu ēvamupayōgi
syādyadi vr̥tta ēva tasminnidaṁ vicāryatē । yāvatā vartiṣyamāṇēpi tasminnidaṁ śakyamēva
cintayitum ।</p>
<p>dūṣaṇāntaramāha---<q>taddhētūpajīvanaṁ cātra lakṣyatē</q> । 1taddhētūpajīvanañca
prasaṅgē kr̥tē । kasyāsau taddhēturityatrāha---<q>abhinnadēśakālakartr̥tvamiti</q> । tantrē
prasaṅgē ca tadēva hēturiti samānahētukatayā parasparaṁ hētuhētumadbhāvō nāstītyabhiprāyaḥ ।
upasaṁharati---<q>tasmādvaktavyō'tra hētuhētumadbhāvaḥ</q> ।</p>
<p>samarthayitā āha---<q>ayamabhidhīyatē</q> । hētuhētumadbhāvadēśakālakartr̥śāstrārthā-
viśēṣēṇa hi tantrē sakr̥danuṣṭhānāt tantrēṇa kāryasiddhiruktā anuṣṭhānōddēśaviśēṣāgrahaṇā-
diti । samē darśapūrṇamāsābhyāṁ yajēta paurṇamāsyāṁ paurṇamāsyā yajēta darśapūrṇamāsayōrya-
jñakratvōḥ catvārar̥tvija iti yāni dēśakālakartr̥̄ṇāṁ śāstrāṇi tēṣāṁ yō'rthaḥ
tasyāviśēṣēṇa prayājādīnāṁ sakr̥danuṣṭhānāt kāryasiddhiḥ tantramityanuṣṭhānōddēśē anuṣṭhānē
yaddēśaḥ asmā idamanuṣṭhānamiti tasya viśēṣāgrahaṇāditi tantrē tantralakṣaṇē uktam ।</p>
<p><q>idānīmanuṣṭhānōddēśē viśēṣagrahaṇēpi dēśakālakartr̥śāstrārthaviśēṣāt
aṅgakāryasya kimanyatvaṁ bhavati nēti saṁśayaḥ</q> । yadi hi aṅgakāryasya bhēdō
<note>1. R taddhēturupa</note>
﻿<pb n="403"/>
bhavati ēkasyārthēna kr̥tamaṅgajātaṁ aparasyōpakartuṁ na śak‍nuyāt tadā bhēdēnāṅgānā-
manuṣṭhānaṁ bhavati । atha na bhinnaṁ kāryaṁ tadā sakr̥danuṣṭhānamiti anuṣṭhānabhēdābhēdēna
kāryasya bhēdābhēdau cintyētē ।</p>
<p>nanvēvamapi pūrvasya kathaṁ hētuhētumadbhāvaḥ ityatrāha---<q>satyaṁ uddēśyāviśēṣēṇa
sarvārthamanuṣṭhānamiti sthitam । kāryāviśēṣastu kartrādyabhēdanibandhana ēva
iti anuṣṭhānaviśēṣēṇa sādhitastantrē prasaṅgē hētutāṁ pratipadyata iti sō'yaṁ hētu-
hētumadbhāvaḥ</q> । asyārthaḥ---satyaṁ tatrōddēśyāviśēṣēṇa sarvārthamanuṣṭhānamiti sthitam ।
kāryāviśēṣastu yastatra kartrādyabhēdanibandhana ēva । kartrādīnāṁ hi prayōgacōdanāśēṣatvāt
sapta[rva]padārthēṣbabhēdēna kartr̥tvaṁ dēśatvaṁ kālatvaṁ ca śāstrārthaḥ । tatra yēṣāṁ padārthānāṁ
svarūpabhēdaḥ tatra pradhānabhēdādaṅgabhūtānāṁ kartrādīnāṁ kartr̥tvādikamāvartatē pratipradhānamā-
vartantē guṇā iti nyāyāt । yē tu padārthāḥ na svarūpatō bhinnāḥ tān prati kartr̥tvā-
dikaṁ na bhidyata iti balāt sakr̥dēvānuṣṭhānam । anyathā hi kartr̥tvādikamapi bhidyatē ।
tataśca sakr̥danuṣṭhānē niścitē kāryamapyaṅgānāṁ tantramēvēti niścīyatē anuṣṭhitānāṁ
kāryāsādhakatvāt । pratipradhānaṁ cāṅgānāṁ viniyōgādavaśyābhyupagamanīyatvāt kārya-
syēti । ata idamucyatē---kāryādyabhēdastu kartrādyabhēdanibandhana ēvēti yō'yaṁ
kāryāviśēṣastantrē tantralakṣaṇē anuṣṭhānāviśēṣēṇa sādhitaḥ anuṣṭhānōddēśāviśēṣāt
kartrādyabhēdaḥ tadabhēdādanuṣṭhānābhēdaḥ anuṣṭhānābhēdāt kāryābhēda iti matvā uktamanu-
ṣṭhāna[ā]viśēṣēṇa sādhitastantrē kāryāviśēṣa iti ।</p>
<p>sa cāyaṁ kāryāviśēṣaḥ aṅgakāryaṁ tantratā tantralakṣaṇēna sādhitā । sati(tī)-
ca prasaṅgē parōddēśānuṣṭhitēnāpi parōpakāralābhē niścētavyē hētutāṁ pratipadyata iti
sō'yaṁ hētuhētumadbhāvaḥ ।</p>
<p>tadēṣa saṅkṣēpārthaḥ---paśūddēśēnānuṣṭhitānāmapyaṅgānāṁ yadavāntakāryaṁ tat paśupurō-
ḍāśayōrdvayōrapi sādhāraṇamiti sthitē aṅgāvāntarakāryatantratvē tantralakṣaṇē siddhē parārthā-
ṣṭhitairapi padārthaiḥ parasyōpakāralakṣaṇakāryasiddhēḥ udāsīnā pradhānāntaraprayuktirbhavatīti
prasaṅganiścayō jāyata iti bhavati tantrasya prasaṅgaṁ prati hētubhāvaḥ । dr̥ṣṭaṁ hi parārthānu-
ṣṭhitasyāpi paraṁ pratyupakāratvamiti ।</p>
﻿<pb n="404"/>
<p>tatra bhavanti ślōkāḥ---</p>
<lg><l>parōddēśapravr̥ttānāmaṅgānāṁ yatparān prati ।</l>
<l>mahōpakārasāmarthya/?/ sa prasaṅga udāhr̥taḥ ।। 1 ।।</l></lg>
<lg><l>aṅgāvāntarakāryāṇāṁ tantratā tasya bōdhikā ।</l>
<l>hētutā hētumattā ca tēna tantraprasaṅgyōḥ ।। 2 ।।</l></lg>
<lg><l>kartr̥tvādyaviśēṣēṇa kartrādīnāṁ prasiddha‍yati ।</l>
<l>anuṣṭhānasakr̥dbhāvaḥ tēna kāryasya tantratā ।। 3 ।।</l></lg>
<lg><l>anuṣṭhānāviśēṣēṇa tantrē kartrādyabhinnatā ।</l>
<l>tantramadhyanipātēna prasaṅgē sā ca siddha‍yati ।। 4 ।।</l></lg>
<lg><l>ēkaprayōgatāsiddhiḥ tantramadhyavidhānataḥ ।</l>
<l>aikyēna ca prayōgasya kartrādīnāmabhinnatā ।। 5 ।।</l></lg>
<p>yata ēva tantrē anuṣṭhānaviśēṣāgrahaṇāt kāryāviśēṣaḥ ata ēvātra pūrvaḥpakṣaḥ anuṣṭhānē
viśēṣāgrahaṇāt kāryaviśēṣō nāstītyēvaṁrūpaḥ । paśūddēśēna hi kriyamāṇāḥ prayā-
jādayaḥ paśūpakārānuguṇamēvāvāntarakāryaṁ kurvanti iti yuktam । tēna purōḍāśārthaṁ
bhēdēnānuṣṭhātavyā iti pūrvaḥ pakṣaḥ ।</p>
<p>rāddhāntastu---<q>satyaṁ anuṣṭhānē viśēṣō gr̥hyatē na punaḥ dēśakālakartr̥̄ṇāṁ
viśēṣaḥ tatkr̥taścāyaṁ kāryāviśēṣaḥ</q> । asyārthaḥ - yadyapyuddēśē viśēṣō gr̥hyatē
tathāpi dēśādīnāṁ dēśatvā(nya)dyabhēdāt sakr̥danuṣṭhānēna bhavitavyam । tataścāṅga-
kāryēṇāpi sakr̥dēvētyaṅgāvāntaratantratā tāvadgamyatē । tataśca paramōpakārō'pi tad‌dvāra-
katvāt purōḍāśasyāpi tēna siddha‍yati yathā prāsādōddēśēnāpi kr̥tasya pradīpasya yadavāntara-
kāryaṁ prabhālakṣaṇaṁ tasya sādhāraṇatvāt gamanakāryajanakatā rājamārgēpi bhavati ।
tathēhāpi praṣṭavyam ।</p>
<p><q>yadyanuṣṭhānaviśēṣagrahaṇē'pi kāryāviśēṣaḥ kimarthaṁ tarhi tantrē anuṣṭhāna-
viśēṣāgrahaṇaṁ prayat‍nēnōcyatē</q> । uttaraṁ---<q>kartrādyaviśēṣasiddhayē</q> । yatra hyanuṣṭhānē
viśēṣō gr̥hyatē tatra kartrādīnāṁ kartr̥tvādikaṁ bhidyatē yathā saṁsparśiṣu [saṁsarpiṣu ?]
yathā vā āgnēyakr̥ṣṇagrīvayōḥ । tēna kartrādīnāmabhēdasiddha‍yarthaṁ viśēṣāgrahaṇaṁ sādhyatē ।
﻿<pb n="405"/>
yadi viśēṣāgrahaṇē kartrādīnāmabhēdaḥ iha tarhi tadabhāvāt viśēṣāgrahaṇā-
bhāvāt kartrādyabhēdaḥ [na]prāp‍nōti</q> । tataśca kutaḥkāryāviśēṣaḥ kutastarāṁ ca prasaṅgaḥ
iti । pariharati---<q>anyataḥ prayōgaikyasiddhēḥ na prāp‍nōti kartrādīnāṁ bhēdaḥ ।
anyataḥ tantramadhya</q>vidhānāt prayōgaikyaṁ paśupurōḍāśayōḥ avagamyatē । ēkaprayōgatvē
ca prayōgaśēṣāṇāṁ kartrādīnāmabhēdō'vagamyatē । ataḥ aṅgēṣu siddhēpi prayōgaviśēṣagrahaṇē
anyataḥ kartrādyabhēdalābhāt kāryāviśēṣāt tantravatprasaṅgasiddhiriti sthitam ।</p>
<p>tantrēpi sakr̥danuṣṭhānēnōpakārasiddhirēvābhēdānuṣṭhānahētuḥ ihāpi cōk‍tēna nyāyēna
asti sakr̥danuṣṭhānēnāpyupakārasiddhiriti yuktamabhēdēnānuṣṭhānam । yata ēva kartrādīnāma-
bhēdēnānuṣṭhānasyaikyaniścayaḥ <q>ata ēva padārthadvārakāḥ kramasaṅkhyādayaḥ na padārthaṁ-
kāryaṁ vihantuṁ kṣamāḥ tadānuguṇyāt</q> । asyārthaḥ---pūrvapakṣiṇā hyētaduktam tiṣṭhantaṁ
paśuṁ prayajati pr̥ṣadājyēnānūyān yajati ēkādaśa prayājān yajati iti paśau prayā-
jādīnāṁ guṇakālavikāravidhānāt vikr̥tāḥ paśōrupakurvanti na purōḍāśānāmiti ।</p>
<p>tatrēdamucyatē---yadā tantramadhyavidhānasiddhaikaprayōganibandhanakartrādyabhēdabalādā-
yātaḥ kāryāviśēṣaḥ paśau purōḍāśē ca prayājādīnāṁ tadā yē padārthadvārakāḥ kramasaṅkhyā-
dayaḥ tē padārthakāryaṁ sādhāraṇaṁ na vihantuṁ kṣamāḥ kāryānuguṇatvāt guṇavidhānasya ।
yē hi prayōgādvārakāḥ tē prayōgabhēdamāvahantō bhavantyēva kāryābhēdavighātakāḥ । yā tu
saṅkhyā yacca dravyaṁ tanna prayōgadvārakam । yaḥpunaḥ tiṣṭhantaṁ paśuṁ prayajatīti kālavidhiḥ
sa kālasya vacanāntarēṇa sutyālakṣaṇasya vihitatvāt kramamātrapara ēvēti na bhēdēnānu-
ṣṭhānamāpādayituṁ kṣamaḥ । ata ēva kramasaṅkhyādaya iti kramagrahaṇaṁ kr̥tamiti hētōḥ
nānuṣṭhānāntaramāvahanti kramasaṅkhyādayaḥ ।</p>
<p><q>yatpunaridaṁ bhāṣyakārēṇa padārthāntaranirākr̥tau prayājādayaḥ saṅkhyā-
bhēdē'pi na prākr̥tēbhyō'rthāntarabhūtā ityatra yatitaṁ prayājādiṣu</q> । yatiḥ
prakr̥tyantaramasti na punaryatī prayat‍nē ityasyēdaṁ rūpam, śvīdita iti iḍabhāvaprasaṅgāt ।
tadabuddhipūrvakamiva pratibhāti । <q>padārthāntaratvēpi paśāvēva tatkāryaṁ bhaviṣyati</q>
tasya padārthāntarasya kāryaṁ paśāvēva bhaviṣyati paśōrēva tasya vihitatvāt saṅkhyādī-
nāmiva । <q>yathā saṅkhyādīnāṁ paśāvēva kāryaṁ tasmāt karmāntaratvēpi na purōḍāśē
prakr̥tivatkāryavighātaḥ śakyatē vak‍tum</q> । asyārthaḥ---prākr̥tānāṁ prayājādīnāṁ
paś‍varthaṁmanuṣṭhitānāṁ purōḍāśē prakr̥tivatkāryavighātō na śakyatē vak‍tuṁ yē prayājādayaḥ
﻿<pb n="406"/>
prakr̥tāḥ tadabhiprāyēṇāpi prasaṅgō bhavatyēvēti kiṁ padārthāntaranirākaraṇaprayat‍nēnēti
bhāvaḥ ।</p>
<p>pariharati---<q>satyamāha bhavān kintvatra guṇavikārastantramityuktam ।
tatsiddha‍yarthaṁ prayājādīnāṁ svarūpavat kāryamapi nānyadbhavitumarhati prāpti-
siddha‍yarthō'yaṁ yat‍naḥ</q> ।</p>
<p>asyārthaḥ---yadyapi padārthāntaratvēpi pr̥ṣadājyēnānūyājān yajatītyēvamādīnāṁ
prasaṅgaścintayituṁ śakyatē tathāpi bhāṣyakārēṇāpi tu guṇavikārastantramityuktam । guṇēna
pr̥ṣattādinā anūyājādīnāṁ vikārō yasmin aṅgāvāntarōpakārē sa guṇavikārastantra-
mityuk‍tam tasya tantratvasiddha‍yartham । kēna hētunā tatsiddha‍yarthatvaṁ ityāha---<q>svarūpavat
kāryamapi nānyadbhavitumarhati iti</q> । yathā svarūpaṁ padārthasya tadēvētyēkarūpatayā
kāryasya tantratāṁ sādhayituṁ prāptisiddha‍yarthō anuyājādiprāptipratipādanārthō'yaṁ bhāṣya-
kārasya padārthāntaranirākaraṇē yat‍naḥ । kathaṁ punaḥ prāptisiddha‍yā kāryaikyasiddhirityatrāha
---<q>kāryaviśēṣē hi prāptiḥ yadā prakr̥tivikr̥tyōḥ । aṅgakāryāviśēṣō
bhavati tadā'stu tāvadaṅgānāṁ prāptirbhavati vikr̥tibhūtaśca paśuḥ</q> ।</p>
<p>ētāvatyēva mātr̥kā ।।</p>
