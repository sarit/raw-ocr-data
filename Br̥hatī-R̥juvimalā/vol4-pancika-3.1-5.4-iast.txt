<pb n="r625"/>
<head>ṛjuvimalā</head>
<p><b>athātaḥ śeṣalakṣaṇam</b> । atra bhāṣyam-nānākarmalakṣaṇaṃ vṛttamiti । tadanupapannam ।
na hi dvitīye'dhyāye nānākarmalakṣaṇaṃ vṛttaṃ api tu nānāśāstralakṣaṇamityāśaṅkyāha---<b>nānākarma-
lakṣaṇaṃ vṛttamiti</b> । <b>karmānubandhabhedācchastrabhedaḥ ataśśāstrabhedalakṣaṇaṃ vṛttamityarthaḥ</b> ।
asyārthaḥ-sādhyānubandhabhedābhyāṃ śāstrabheda uktaḥ । tatsidhyarthaṃ cānubandhabhūtakarmabhedaḥ pratipāditaḥ
ato nānākarmalakṣaṇaṃ vṛttamiti śāstrabhedahetubhūtanānākarmalakṣaṇavṛttatābhidhāne phalata ida-
mevoktaṃ bhavati śāstrabhedalakṣaṇaṃ vṛttamiti । karmaṇo niyogasyānubandhāvacchinnatvācchāstrabhedo
bhavati । ato niyogānubandhabhūtena karmabhedena śāstrabhedasiddheḥ śāstrabhedalakṣaṇaṃ vṛttamityevaṃ
phalata uktaṃ bhavati । <b>nanu śāstrabhede satyaidamarthyamaṅgapradhānānāṃ na siddha‍yati</b> na hi
bhinnaśāstraprameyāṇāṃ darśapūrṇamāsajyotiṣṭāmādyapūrvāṇāṃ parasparabhaṅgāṅgitvamasti । tena hetu-
hetumadbhāvastāvannāsti, kintu vaiparītyameveti yāvat ।</p>
<p>uttaram---<b>viniyogataḥ karmabheda uktaḥ</b> । parasparaṃ padārthānāṃ viniyogataḥ kriyā-
kārakaguṇaguṇyādirūpeṇa sambandhādanubandhabhūtakarmaṇo bheda uktaḥ । etaduktaṃ bhavati
---viniyoganibandhanamanubandhabhedamāśritya śāstrabheda uktaḥ । tannibandhane ca śāstrabhede satyapi
siddha‍yatyevāṅgapradhānabhāvaḥ । samprati viniyogaśabdabhaidamarthyalakṣaṇasaṃbandhaparaṃ matvā codayati
<note>(1) atra bhāṣyaṃ na mudrāpyate । punānagaramudritaśābarabhāṣyagatā puṭasaṅkhyā
bhāṣyodāharaṇasthaleṣu pradarśyate ।</note> <note>(1) puṭa. 647</note>
﻿<pb n="r626"/>
---<b>nanvidānīmeva viniyogaścintyate kathaṃ viniyogatobhedaḥ</b> yāvatā <b>bhede sati viniyogaḥ
ata eva ca bhedalakṣaṇaṃ vṛttamiti hetvarthatayaiva bhedalakṣaṇopanyāsaḥ śeṣalakṣaṇasya</b> ।
saṃprati viniyogaśabdasya svābhimatamarthaṃ prakaṭayati---<b>satyaṃ hetvarthatayopanyāsaḥ satyañca
bhedādviniyogaḥ tathāpi śāstrabhedo'pi viniyogata eva kintvasau viniyogaḥ padanimittakaḥ</b>
na kāryanimittakaḥ । <b>kimidaṃ padanimittaka iti ? pratipattau hetuḥ padanimittakaḥ</b> vākyārtha-
pratipattau hetuḥ sambandhaḥ padanimittakaḥ । vākyārtho hi parasparānvitapadārtharūpaḥ pratīyate
parasparānvayaḥ padārthānāṃ padanimittakaḥ । anviteṣu svārtheṣu bodhyamāneṣvanvayo'rthagṛhīta iti
tadbhūtādhikaraṇe darśitaṃ spaṣṭayati---<b>padārthānāṃ saṃbandhapratipattinimittaka ityartaḥ</b> । padārthānāṃ
saṃbandha1pratipattyā gṛhyata ityarthaḥ। <b>yastvayaṃ tṛtīye cintyate sa</b> parasparasaṃbandhapratipattipūrvakaḥ
<b>kāryanimittakaḥ</b> । grahaṃ sammārṣṭīti kriyājanyaphalasaṃbandhitāmātreṇa padanimittakaḥ sambandhaḥ ।
śeṣaśeṣibhāvastu grahasammārgayoḥ kāryanimittakaḥ । kāryāntaropayogitayā hi grahāṇāṃ tān
pratyeva sammārgasya śeṣatvam । ataḥ padanimittakapadārthasaṃbandhena <b>vākyārthabhedena śāstrabhede
sati bhinnānāṃ vākyārthānāṃ parasparaṃ śeṣaśeṣicintā śeṣalakṣaṇamityucyate । nanu vrīhīn</b>
<note>(1) A. saṃbandhini pratipattyā gṛhyata ityarthaḥ</note>
﻿<pb n="r627"/>
<b>prokṣatīti padārthānāmapi parasparaṃ śeṣaśeṣicintā</b> yadi vākyārthānāmeva parasparaṃ śeṣaśeṣi-
bhāvaścintyate tadā śāstrabhedaḥ śeṣalakṣaṇasya heturbhavet na tvetadekāntato'sti । padārthānāmapi
parasparaṃ śeṣaśeṣibhāvacintanāt1 । <b>aśravaṇamrāparādhyate bhavataḥ । vrīhibhiryajetetyanena
sahāsya śeṣaśeṣicintā, na punarvrīhipadārthamātratayaiva</b> । vrīhirbhiyajetetyanena viniyoga-
śās‍treṇa ye vrīhayo yāge karaṇatayā pratipāditāḥ śās‍trārthībhūtāḥ taiḥ saha prokṣaṇasya śās‍trārthīṃ2-
bhūtasya śeṣaśeṣicinteti । yadi śās‍trārthānāṃ satāṃ śeṣaśeṣicintā, <b>kimiti tarhi
śeṣalakṣaṇamityucyate</b> । yadi tāvat padārthānāmeva śeṣaśeṣitā syāt tadā vrīhīn prokṣatīti
prokṣaṇaṃ prathamameva vrīhiśeṣatayaiva pratipādyata iti śeṣapratipattiparatvāccheṣalakṣaṇamevedaṃ syāt ।
śās‍trārthībhūtayostu paścāt kāryanimittakaḥ śeṣaśeṣibhāva iti dvayoḥ śās‍trapramitayoḥ śeṣaśeṣi-
bhāvaḥ kāryanimittaka iti na śeṣalakṣaṇamevedaṃ syāt api tu śeṣilakṣaṇamapīti । <b>uttaram
---viniyojyo hi śeṣaḥ, tadviṣayāṇi ca śrutyādīni, tasmāccheṣalakṣaṇamityucyate</b> ।
yo hi viniyujyate'ṅgatvena pratipādyate sa śeṣaḥ । śrutyādīnyapi tadviṣayāṇi tatpratipādakānyeva,
na śeṣitvapratipādakāni । tathā hi---vrīhīn prokṣatītyanena śās‍treṇa śās‍trāntarapratipāditān
vrīhin prati śeṣatvena prokṣaṇaṃ pratīyate na śeṣitayā । yadapi vrīhibhiryajeteti śās‍traṃ tadapi
yāgaśeṣatayaiva vrīhīn pratyāyayati na prokṣaṇādikaṃ prati śeṣitayā । ataḥ śeṣatayaiva sarvatra
codanālakṣaṇo'rthaḥ । codanālakṣaṇārthavicāraśca mīmāṃsāśāstrāntarbhūta iti । tasmāccheṣalakṣaṇa-
mityucyate । yadi tarhi śeṣatayaiva codanālakṣaṇaṃ <b>śeṣiparijñānaṃ tarhi kiṃ nimittaṃ ?
pramāṇāntaranimittakaṃ tat</b> yadā hi codanayā vrīhyādīn prati prokṣaṇādayaḥ śeṣatayā jñāpitāḥ
<note>(1) A. nirūpaṇāt (2) A. ekārthībhūtasya</note>
﻿<pb n="r628"/>
tadaivārthāt vrīhyādīnāmapi śeṣitvaṃ parijñāta bhavati । kasmāt punarna śeṣitā codanālakṣaṇetyatrāha
---<b>lakṣyate hi śeṣī śeṣapratipattau na pratipādyate</b> । yatpratipādanaparo hi śabdaḥ sa śabdārthaḥ
vrīhīn prokṣatītyādivākyāni ca vrīhiśeṣabhūtaprokṣaṇapratipādanaparāṇi prokṣaṇādīnāmeva vidhī-
yamānatvāt vrīhīṇāṃ tūddiśyamānatvāt । <b>ato yuktaṃ śeṣalakṣaṇam । yadyavaṃ</b> yadi yo
viniyujyate sa śeṣaḥ tadāpi <b>viniyojyaḥ śeṣa iti vaktavyam । kimidaṃ śeṣaḥ parārthatvā-
dityucyate</b> । pariharati---<b>uktamasmābhiḥ padanimittako'pi viniyogo vidyata iti</b> ।
yadi viniyojyaḥ śeṣa ityucyate tadā padanimittako'pi viniyogo vidyata iti tadyogenāpi
śeṣatā syāt । <b>ataḥ kārye viniyojyaḥ śeṣaḥ kathaṃ syāditi parārthatvādityuktam</b> ।
kārye viniyojyaḥ saṃbandhitvena pratipādyamāno yaḥ sa śeṣaḥ iti kathaṃ nāma jñāyetetyevamarthaṃ
śeṣaḥ parārthatvādityuktam । kathaṃ punaḥ parārthatvādityukte yasya kārye viniyogaḥ sa eva pratīyata
ityata āha---<b>yasya kārye viniyogaḥ</b> saṃbandhaḥ <b>sa tadartha eva bhavati । ataḥ</b> kārye
viniyogasvīkaraṇāya <b>parārthatvāditi lakṣitam</b> । kasmāt punaryasya kārye yasya viniyogaḥ
tasya kāryārthataiva bhavati । tatrāha---<b>na kāryaṃ parārthaṃ bhavitumarhati kāryameva hi tanna
syādyadyanyārtham</b> । asyārthaḥ-sarvo hi saṃbandho guṇapradhānabhāvamantareṇa na saṃbhavati । tatra kasya
guṇatā kasya pradhānateti cintāyāṃ yat kāryaṃ tanna tāvada‍guṇabhūtaṃ kāryatvāvagamavirodhāt । yattva-
kāryabhūtamaparaṃ tat kāryārthamiti yuktam । atastatra puruṣasya niyopaḥ/?/ kāryārthatvenāvagamyate ।
﻿<pb n="r629"/>
ato yasya niyogena saha sākṣātsaṃbandhaḥ pratīyate sa niyogārthaḥ yasya ca tena sākṣānniyoga-
saṃbandhenārthāntareṇa saṃbandhaḥ so'pi tadartha eva । tasyāpi kāryārthatvena kāryatvāt । evamapara-
syāpi tatsambandhisaṃbandhasya tādarthyamūhitavtam । ataḥ śeṣaḥ parārthatvādityasyāyamarthaḥ---kārye
yasya viniyogaḥ sa śeṣaḥ parārthalakṣaṇaḥ । tasyedaṃ lakṣaṇamucyate । na punarupayuktetarasya ।
kena punarhetunā kārye viniyojyalakṣaṇaḥ śeṣo jñāyate ? parārthatvāt kāryeṇa saha saṃbandhāvagamāt ।
atredaṃ vyutpādyam । anvitapadārthātmakatvādvākyārthasya parasparakriyākārakabhāvadimātrātmakatvā-
dvākyārthasya parasparakriyākārakabhāvādimātrātmakatvāccānvayasya padārthānāṃ śeṣatvotpattau heturnāsti ।
ato lakṣaṇārambho nirviṣaya1 iti pūrvaḥ pakṣaḥ । kāryasaṃbandhasyaivānyathā'nirvāhāt śeṣatocyate
tato lakṣaṇamārambhaṇīyamiti rāddhāntaḥ । grāhakavyutpattiḥ punaranupayoginīti nātra vyutpādyate ।
śeṣitvābhimatasya hi kāryataiva kāryapratiyoginaḥ śeṣasya śeṣatve hetuḥ na viniyojyasya grāhaka-
gṛhītatāpi । ata ādhānādīnāmapi viniyogasiddhiḥ । grāhakeṇa punaragṛhītānāṃ viniyoge
pratiprakaraṇaṃ vyavasthā na siddha‍yatīti saptamādya eva grāhako vyutpādyaḥ । tathā cāha---<q>“na ca
ṣaṭa‍keṇāpyayamartho nirūpitaḥ । sambandhamātraparyavasāyāt । ubhayathā ca sambandhopapatteḥ”</q> iti ।
yata eva ca kārye viniyogo yasya sa tadartha eva bhavati । <b>ata eva garbhadāsadṛṣṭānto
bhāṣye</b> । anyathā garbhadāsatulyatā niṣpramāṇikā syāt । <b>nanu parārthatāmātraṃ parārthaśabde-
nocyate kimidamatyantaparārtha iti</b> । atyantaśabdābhāve kathamatyantārtho labhyata ityarthaḥ ।
<b>ucyate---ata evātyantaparārthaḥ yasmāt parārthatāmātrataivocyate</b> yadi parārthaśabdena parārthā-
parārthābhidhānaṃ syāt tadā'tyantaparārthatā na labhyeta । ataḥ parārthaśabdastu parārthatāmātraṃ brūte
iti । <b>ataḥ sādhu vivṛtam</b> । eva sambandhabhāṣyaṃ vyākhyāya prasaktānuprasaktaṃ parisamāpya
<note>(1) A. niṣphalaḥ</note>
﻿<pb n="r630"/>
prakṛtaṃ vyācaṣṭe---<b>kaḥ śeṣaḥ kena  hetunā śeṣa iti । kimidaṃ praśnadvayaṃ ? kena hetunā śeṣa
ityetāvad‍vaktavyaṃ । siddha‍yati hi parārthatvāccheṣa</b> ityetāvatā'bhimatam । <b>ucyate---syāde-
tadevaṃ yadi siddhavadabhidhānaṃ hetoḥ syāt heturapyatra kathanīya evetyadoṣaḥ</b> । asyārthaḥ ।
yadi śeṣatve parārthatvameva heturiti siddham syāttadā kaḥ śeṣa iti praśno'narthakaḥ syāt ।
yatastu heturapyatra kathayitavyaḥ । na ca sādhyamanabhidhāya heturabhidhātuṃ śakyata iti sādhya-
viśeṣanirdhāraṇāyārthavānayaṃ praśnaḥ । yata eva sādhyapuraḥ sarameva hetorabhidhānaṃ <b>ata eva ko
dharmaḥ kathaṃ lakṣaṇaścetyuktam</b> । nanu ca śeṣaḥ parārthatvāditi sādhyabhedo3 nirdiṣṭa eva ।
na ca śeṣaśabdasyārtho na prasiddhaḥ, । tadāha---<b>kiṃ punaḥ siddhasya kathane prayojanam ?</b>
uttaram---<b>upayuktādanyo yaḥ sa śeṣaḥ ityevamādinivṛttyartham</b> । athātaḥ śeṣalakṣaṇa-
mityetāvatyuk‍te upayuk‍tādanyo yaḥ sa śeṣa ityevamādyapi pratīyeta । na ca tādṛśasya
parārthatā hetuḥ । ato hetuviśeṣābhidhānāya sādhyaviśeṣaṃ vak‍tuṃ praśno'pyarthavān । <b>kathaṃ ca
viniyujyata iti ? ko'yaṃ praśnaḥ ? kena viniyujyata iti vaktavyam । kimidaṃ
kathaṃ ca viniyujyata iti</b> ।</p>
<note>(1) P. 652 (2) P. 652 (3) A. sādhyaviśeṣo</note> 
﻿<pb n="r631"/>
<p><b>atrābhidhīyate---kena viniyujyata ityetāvatyucyamāne śrutyādivyāpāra eva tu
kevalaṃ pṛṣṭaḥ kathitaśca</b> bhavati । na punaḥ <b>saviniyogakānāṃ śrutyādīnām</b> ।
bhavatvevaṃ tathāpi ko doṣa ityatrāha---<b>na ca niyogaśūnyāni śrutyādīni śeṣatāmāpādayituṃ
śak‍nuvanti</b> 1kāryābhāve sak‍tṛn juhotītivat । <b>kāryanimittaṃ ca pārārthyamityuktam ।
ataḥ kathaṃ ca viniyujyata ityuktam । sahetukaviniyogasiddha‍yartham</b> । kāryarūpatvena
hi śeṣiṇaḥ śeṣasya tatra viniyogaḥ na punaḥ śrutyādimātreṇa । yata eva ca niyogavyāpāravaśena
śeṣatvamavagamyate । <b>ata eva ca śrutyādīni ca viniyoge kāraṇānītyuktam । na punaḥ
śrutyādibhiriti</b> । kāraṇamātratā śrutyādīnāṃ na sādhakatamatetyarthaḥ । śrutyādīni ca viniyoge
kāraṇānītyatrāpi kathamityanuṣaṅgādyojyam । <b>eteṣāṃ ca balavadabalavattetyatrāpi katha-
mityanuṣaṅgo vak‍tavyaḥ</b> । etaduk‍taṃ bhavati---kaḥ śeṣa iti upayuk‍tetaro vā, avayavo vā,
parārtho vā ? tatrottaraṃ parārthaḥ śeṣa iti । kena hetunā śeṣo bhavatīti parārthatvena
kāryasaṃbandhitvena śeṣo bhavatītyuktam । kathaṃ ca viniyujyate ? kena prakāreṇa śeṣabhāvo'vagamyata
ityarthaḥ । uttaram---śrutyādisacivakāryabalena । śrutyādīni ca viniyoge kāraṇānīti । katha
śrutyādīni viniyogajñānotpattau sāhāyyaṃ yāntīti । dvāraviśeṣasamarpaṇenetyuttaram । dvayamapyetat
pratyadhikaraṇaṃ vakṣyate । teṣāṃ ca kathaṃ balavadabalattetyatra śrutiliṅgādhikaraṇe uttaraṃ bhaviṣyati ।
<note>(1) G. kāryābhāvāt</note>
﻿<pb n="r632"/>
kāryata eva śeṣatopapadyate । kāryeṇaiva śrutyādisacivena jñāyata iti tattvārthaḥ । <b>eba tāva-
llakṣaṇārthaḥ । naitāvatā vinā śeṣaparijñānasiddhiḥ । anyadapi sādhanasiddha‍yarthaṃ kiñcidupo-
ddhātādibhiḥ śeṣaḥ parārthatvāditi sabhāṣyaṃ sūtraṃ vyākhyātameva pūrvam</b> । ato na vyākhyāyate ।
<b>atha tatra kiṃ vṛttam ? yaistu dravyaṃ cikīrṣyate</b> ityādi bhāṣyaṃ tadanupapannam । anena
bhāṣyeṇa punaḥ paunaruktya2mivāśaṅka‍yate taccānupapannam । tatra dravyaguṇādīnāṃ śeṣatvasyā-
pratipāditatvāt । atha saṃskārasya tatra 3śeṣatā pratipāditeti evamapi teṣāmarthena paunaruktyam
tataśca tatraivedaṃ yuk‍taṃ vak‍tum । sarveṣāṃ hi śeṣatve tatrok‍te atra śeṣatvapratipādana-
pratijñākṣepo yukta ityāśaṅkyāha---<b>yaistu dravyaṃ cikīrṣyate guṇastatra pratīyate iti । uk‍taṃ
śeṣalakṣaṇaṃ manvānasyedaṃ codyam</b> । etaduk‍taṃ bhavati-saṃskārasya śeṣatvaṃ tatrok‍tam । tenā-
viśeṣeṇa 4idamayuk‍taṃ vak‍tum athātaśśeṣalakṣaṇaṃ vakṣyāma iti । uttarabhāṣyam <q>“tatrā-
pūrvārthatā vyāvartitā”</q> iti tadanupapannam । saṃskārāṇāmapyapūrvārthatvāditi; ato vyācaṣṭe
<b>uttaraṃ tu niyogaviṣayatā tatrāpanītā śeṣatvaṃ tu ihaiva sarveṣāṃ pratipādyate</b> । idānīmākṣi-
pati---ko'yaṃviniyogaviṣayatvāpanhavaḥ ayuk‍ta ityarthaḥ । kutaḥ ? <b>na ca viniyoga-
śūnyāni śrutyādīni śeṣatāmāpādayituṃ śak‍nuvantītyuktam</b> । caśabdo hiśabdasyārthe
<note>(1) P. 649</note> <note>(2) R. mityāśaṅka‍yate ।</note> <note>(3) R. sya prati</note> <note>(4) idamuk‍taṃvak‍tuṃ</note>
﻿<pb n="r633"/>
yasya hi niyogaḥ kāryaḥ tatra puruṣo niyujyate । ataḥ tadabhyupagamenaiva niyogaviṣayatāpvastīti
manyate । <b>tasmāccheṣatvaṃ niyogaviṣayatvāpahnavaśceti vipratiṣiddham । ataḥ śeṣatvaṃ vā
nāsti । apūrvārthatā vā nāpahotuṃ śakyate । ucyate-anabhijño bhavān viṣayaniyojyānām</b> ।
asyārthaḥ---guṇakarmaṇāṃ tāvadavaghātādīnāṃ kārakībhūtaṃ padārtha. sādhyatvenāvagamyate । tatra
yadi niyogo'pyaparo'ṅgīkriyate tadā sādhyadvayamekasmin vākye na saṃbadhyate parasparānuguṇatvāt
na ca niyojyaviśeṣaṇatā tasyāśrayituṃ yuktā । kriyāphalatayā tadviśiṣṭasya niyogasaṃbandhānupapatteḥ ।
tasmādyo viṣayo niyogasya tasyāparaṃ sādhyāntaraṃ nāstīti abhyupeyam । ato bhavān viṣayaṃ na
jānāti । yena viṣayatāṃ guṇakarmaṇāmicchati । tathā niyojyasvarūpaṃ ca na jātāti ।
yataḥ parasparānuguṇyārthaṃ kriyāphalaṃ niyojyaviśeṣaṇaṃ manyate । niyojyo hi niyogārthaṃ
kartavyatayā'vabudhyate । tasya ca tadeva sādhyabhūtaṃ viśeṣaṇatayā'nveti yanniyogādeva
sidhyati । na ca kriyāphalaṃ niyogādeva sidhyati । ataḥ kārakībhūtapadārthaviśiṣṭo
niyojyo bhavati । tena viṣayaniyojyā'nabhijñatayā guṇakarmaviṣayaniyogaṃ bhavānabhivāñchati ।
yadyapi guṇakarmasu niyogo nāsti tathāpi kimiti viṣayo na bhavatītyatrāha---<b>na brūmo guṇa-
bhūteṣu puṃso niyojyatā nāstīti । kiṃ tarhi viṣayastu na bhavatīti</b> । adhikāra-
vidhyadhīnā liṅādyanubādyasti preraṇā । guṇabhūteṣu puruṣasya viṣayastu na bhavati । yadi
preraṇāviṣayo na niyogasya viṣayaḥ, kastarhi viṣayaḥ, ityatrāha---<b>yasya punarniyoga-
siddhireva kāryaḥ sa viṣayaḥ</b> । tadidaṃ sarvaṃ teṣāmarthetyatra prakaṭataraṃ vakṣyāmaḥ । <b>ato yukta-
mukraṃ tatrāpūrvārthatā vyāvartiteti</b> ।</p>
<note>(1) P. 660</note>
﻿<pb n="r634"/>
<head>dravyaguṇasaṃskāreṣu bādariḥ</head>
<p><b><q>‘kaḥ punaratrābhiprāyo dravyaguṇasaṃskāreṣveva pārārthyaṃ vadataḥ’</q></b> । anena pūrvapakṣa-
mākṣipati । ekadeśī samarthayate---<b>ayamabhiprāyaḥ---vibhaktibhiḥ tādarthyaṃ prātipadikārthasya
pratipādyate । tacca dravyaguṇayorupalabhyate ekahānyā krīṇātīti</b> dravyasya tādarthyam ।
ekahāyanīśabdasya yaugikatvena dravyavacanatvāt <b>aruṇayeti ca</b> guṇasya tādarthyaṃ saṃskārasya tu
tādarthyaṃ kathaṃ ? uttaram---<b>atrāpi vibhakta‍yaiva tādarthyaṃ vrīhīnavahanti vrīhīnprokṣatīti
dvitīyayā । nanu ca prātipadikārthasya prādhānyaṃ dvitīyā pratipādayati na karmaṇaḥ</b>
kriyāyā dravyaṃ prati <b>guṇabhāvam</b> । uttaram---<b>akārakajño bhavān । kārakavibhaktayo hi kathaṃ
kriyānirapekṣāḥ</b> । kriyāpekṣitvāt kārakāṇām । <b>tasmāt kriyāpekṣameva prātipadikārthasya
prādhānyaṃ guṇatvaṃ vā</b> । tena śrutyaiva dvitīyayā prādhānyaṃ vadantyā kriyāyā guṇabhāva ukta
eveti vaibhaktikameva saṃskārasyāpi śeṣatvam । yata eva vibhaktibhistādarthyaṃ pratipādyate ।
<b>ata eva vibhaktividhāne bhagavataḥ pāṇineḥ kārakoddeśaḥ</b> । karmaṇi dvitīyā kartṛkaraṇayo-
stṛtīyetyādi । yadi vibhaktayastādarthyaṃ na pratipādayeyustadā naiva kārakoddeśena vidhīyeran ।
<note>(1) P. 660</note>
<pb n="r635"/>
kārakoddeśena vidhīyamānāḥ kriyāpekṣaguṇaprādhānyaṃ vadantyaḥ tādarthyaṃ pratipādayantyeva । ataḥ
kārakoddeśena vibhaktividhānādavagamyate tādarthyaṃ vibhaktibhiḥ pratipādyata iti । yadi
vibhaktibhiḥ tādarthyamavagamyate kathaṃ <b>tarhi taddhitādiṣu tādarthyamavagamyate</b> parṇamayī juhūrbhavatīti
taddhite, <q>‘śaraiḥ staritavya’</q>miti kṛtpratyaye, <q>‘yajamānasaṃmitā auduṃbarī bhavati’</q> iti samāse ।
<b>kathaṃ copapadavibhak‍tayastādarthya</b>mavabodhayeyuḥ akārakavibhaktitvāt । ato vibhaktivyati-
rekeṇāpi tādarthyadarśanāt tadvayatirik‍ta<b>manyadapi (tāda)pārārthye pramāṇam dravyaguṇasaṃskāreṣu
vak‍tavyam</b> । saṃprati parasamarthanavādyāha---<b>nanu copakāradarśanameva dravyaguṇasaṃskārāṇāṃ
pārārthye heturiti vādarermatam । kimatra vibhaktyādibhiḥ kriyate</b> । tenopakārakatvāccheṣatā
dravyaguṇasaṃskārāṇām । tena vināpi vibhaktyā yasyopakārakatā tasya śeṣateti । <b>yad‍yupakāra-
darśanaṃ pārārthye hetuḥ vrīhayo'pi prokṣaṇasyopakārakāḥ syuḥ</b> utpattebrīṃhyādibhirvinā prokṣaṇa-
syānupapatterityarthaḥ । tena vrīhayo'pi prokṣaṇaśeṣabhūtā bhaveyuḥ । na caivam । tasmānnopakāra-
darśanamātraṃ śepatve heturiti । ekārthena codyavādyeva samarthanavādinaḥ āśaṅkāmāha---<b>atha
prayojanaṃ prati upakāradarśanaṃ hetuḥ</b> । tena niṣprayojanatvāt prokṣaṇasya satyapyupakārye kāryatve na
śoṣitā । prayojanavattvāt‍tu vrīhīṇāmeva śeṣitve sthite prokṣaṇasya saṃskāradvāreṇa vrīhayupakārakatayā
śeṣateti । dūṣayati---<b>prayojanavattājñānamidānīṃ kutaḥ</b> ? prayojanavattaiva vrīhīṇāṃ kuto'va-
﻿<pb n="r636"/>
gamyate । punarāśaṅkāntaramāha---<b>niyogata iti cet</b> । niyogo hi kāryasvarūpatvāt svayaṃ
prayojanabhūtaḥ yasyāpi ca tatsaṃbandhaḥ tasyāpi tadvaśenaiva prayojanavatteti niyoganirvṛttyaiva prayo-
janavattāvagamaḥ । dūṣayati---<b>evaṃ tarhi niyoganirvṛttireva pārārthye hetuḥ kimupakāradarśanaṃ
kliṣṭaṃ kariṣyati</b> । yasmin kriyamāṇe niyoganirbṛttirbhavati tat tasya kāryamiti yata eva
niyoganirvṛttyā <b>pārārthyamata eva vibhaktivyatyayo'pi prayājaśeṣeṇetyevamādiṣu siddho bhavati</b> ।
prayājaśeṣapratipattirhi vidhyapekṣitā na haviṣāmabhidhāraṇam । ataḥ prayājaśeṣapratipattiriyamiti
niyogavaśena sthite vibhaktivyatyayo bhavati prayojaśeṣaṃ haviṣṣu abhidhārayati iti । anyathā
vibhaktivyatyayo durbhaṇaḥ syāt । <b>kṛttaddhitasamāsāśca tadvaśenaivaidamarthyapratipādakāḥ</b> anyathā
teṣāṃ svabhāvata evaidamarthyabodhakatvābhāvāt । <b>evaṃ copapadavibhakterasaṃkaraḥ (saṃskāraḥ) sidhyati</b>
anyathā hi aniyamena śeṣaśeṣibhāvaḥ syāt । ekagranthetāha---<b>kimiti tarhi bādariḥ
dravyaguṇasaṃskāreṣveva śeṣabhāvaṃ manyate yadi niyoganirvṛttiḥ pārārthye hetuḥ</b> । yadi
niyoganirvṛttyā pārārthyamavagamyate tadā yāgasyāpi niyoganirvartakatayā śeṣatā'styeva niyogaṃ
prati । tathā niyojyaviśeṣaṇaṃ svargādikamapi prati niyogasiddhidvāreṇa sādhakatvāt yāgasya
śeṣatā yuk‍taiva । tathā phalanirvṛttidvāreṇa puruṣamapi prati yāgasya śeṣatā yuk‍taiva । tathā
phalanirvṛttidvāreṇa puruṣamapi prati yāgasya śeṣatvaṃ nānupapannam । tathā phalasyāpi niyojya-
viśeṣaṇasya puruṣaṃ prati śeṣatā niyogākṣepeṇaivāvagamyata iti śeṣitvamastyeva । tathā phalabhāgita-
﻿<pb n="r637"/>
yauvaudumbarīsaṃmānādau puruṣasya śeṣateti yāgaphalapuruṣāṇāmapi śeṣatvaṃ yuktamityarthaḥ । saṃprati
samarthanavādī samarthayate---<b>na niyogaṃ phale puruṣe ca manyate । yāga eva niyogaḥ tannirvṛttyā ca
niyoganirvṛttiḥ</b> । asyārthaḥ---lokavyutpattyanusāreṇa śabdādartho'vagamyate tatra loke grāmaṃ
gacchetyuk‍te grāmagamanamanutiṣṭhan puruṣo dṛśyate । kāryapratipattiścānuṣṭhānaheturiti sarvajanasya
saṃviditameva । yadviṣayameva ca kāryajñānaṃ tadviṣayameva cānuṣṭhānamiti kriyāviṣayamanuṣṭhānaṃ dṛṣṭvā
kriyākāryatvāvagatihetutvaṃ śabdasyāvagamyata iti yajetetyevamādibhiryāga eṃva kāryatayā pratyāyyate
na ca kāryamanyārthaṃ bhavatīti nāsti yāgasya śeṣabhāvaḥ । ataḥ phale niyogo nāsti yāgena
phalaṃ sādhayediti niyogo nāsti tathā puruṣepi niyogo nāsti phalena puruṣaṃ saṃbadhnīyāditi, puruṣa-
viśeṣaṇamātratayaiva svargaśabdasya śravaṇāt । na ca puruṣaviśeṣaṇasya kriyayā saha sādhyasādhanabhāvaḥ
bodhahetvābhāvāt । ato yāganirvṛttimātreṇaiva kṛtaḥ śāstrārtha iti bādarirmanyate <b>dravyaguṇasaṃskāraiśca
yāgo nirvartyata iti । atasteṣāmeva pārārthyaṃ manyate bādarirācāryaḥ । nanu yāgena svargaṃ
kuryāt ātmārthamiti niyogaḥ ātmanepadaprayogāt</b> । asyārthaḥ---yajetetyātmanepadaprayogāt
kartrabhiprāye kriyāphale tasya vṛddhavyavahāre prayogāt । ātmārthaṃ yāgena svargaṃ kuryāt iti niyogaḥ
pratīyate tena phalaṃ prati yāgasya puruṣaṃ prati phalasya śeṣatā'stīti । pariharati---<b>naivaṃ
śakyate śabdāt pratipat‍tum</b> । ayamabhiprāyaḥ---yadi svargasya kriyāphalatā syāt tadā ātma-
nepadaśravaṇāt ātmārthatā tasyāvagamyeta । na ca kriyāphalatā svargasyāvasīyate । atha[yathā]
odanaṃ pacatītyodanasya । kasmāt punaḥ kriyāphalatā nāvagamyata ityāha---<b>dvitīyā hi kārakasya
prādhānyaṃ pratipādayati yasyāḥ kriyāyāstat kārakaṃ</b> tat kriyāpekṣaṃ hi dvitīyā prādhānya
﻿<pb n="r638"/>
pratipādayati <b>na ca svargo yāgasya kārakaṃ</b> yāgotpattāvasattvenāvyāpriyamāṇatvāt । odanaṃ
pacatītyatra taṇḍulānāṃ vikāryakarmabhūtānāmasti pāke vyāpāraḥ bhāvyavasthāvācinā tvodanaśabdena
taṇḍulā eva nirdiśyante । ataḥ kārakatvaṃ tatrāviruddham । nanu yadyapyasatvenāvyāpārādyāgaṃ
prati svargasya kārakatā pramāṇāntareṇa nāvasīyate tathāpi vedādevāvasāyiṣyata ityatrāha---<b>na ca
vedāt kriyākārakarūpasaṃbandhāvagatiḥ । siddhasya hi anuṣṭhānaṃ codyate</b> । asyārthaḥ-kārye'rthe
śabdasya prāmāṇyaniyamāt na siddhaṃ kriyākārakasaṃbandhaṃ prati śabdasya prāmāṇyaṃ, kintu
pramāṇāntarasiddhameva kriyākārakasaṃbandhamāśritya vedenānuṣṭhānaṃ pratyāyyate idamanena kurviti । na
punaridamanena sidhyatīti vedādavagatiḥ । yadi vedāt kriyākārakasaṃbandho nāvagamyate <b>kathaṃ tarhi
yadāhṛvanīye juhotīti</b> alaukikasyāhavanīyasya homaṃ prati kārakatvaṃ ? pramāṇāntareṇāna-
vagamāt । uttaraṃ---<b>yuk‍taṃ pramāṇāntareṇa saṃbhavadarśanāt</b> । asyārthaḥ---yadyapyāhavanīya-
śabdavācyatā pramāṇāntareṇa nāvagamyate tathāpi tasya dravyarūpatvāt vidyamānatvācca homaṃ prati
sādhanabhāvaḥ saṃbhavatīti pramāṇāntareṇāvagamyata eva । svarge punarnaitadupapadyate asatvātsvargasya ।
yadi tathābhūtasyāpi vedaḥ kārakatāṃ brūyāt tadā pramāṇāntaravirodhena aṅgulyagrādivākyavat
vedasyāprāmāṇyaprasaṃgāt । <b>kiñca kartṛviśeṣaṇaṃ cātra svargaśabdaḥ na kartṛviśeṣaṇamīpsitatamaṃ
bhavati yathā rājapuruṣeṃ paśyeti</b> । yadi tāvat dvitīyayaiva vibhaktyā svargo nirdiṣṭaḥ syāt
tadā kriyayā so'pi īp‍sita iti gamyate kartṛviśeṣaṇaṃ tu svargaśabdaḥ । nanu ṣaṣṭhādye sthitaṃ
niyojyaviśeṣaṇasamarpakaḥ svargaśabdaḥ iti; kathamucyate kartṛviśeṣaṇatā svargaśabdasya । ucyate ।
asyādhikaraṇasya pūrvapakṣe kriyaiva kāryatvenāvagamyate, kriyāṃ ca kāryatayā kartaivāvabudhyate iti
﻿<pb n="r639"/>
kartureva niyojyateti । ataḥ kartṛviśeṣaṇaṃ svargaḥ । na kartṛviśeṣaṇaṃ kriyayepsitaṃ bhavati
yathā rājapuruṣaṃ paśyatīti karmaviśeṣaṇaṃ rājā darśaneneṣsito bhavati । nanu kāmipadasaṃbandhāt
svargasyepsitatā'vagamyata eva । satyaṃ, na yāgenepsitatā'vagamyate । dvitīyā hi kāraka-
vibhaktiḥ kriyāpekṣatvāt kārakasya samabhivyāhṛtakriyāpekṣitabhīpsitatvaṃ brūyāta, na kamiriti
niravadyam । upasaṃharati---<b>ato na svargeṃ kuryāditi niyogaviṣayatā śakyate pratipat‍tut ।
tadidaṃ paramarahasyaṃ</b> svargādeḥ sākṣāt kriyayā saha janyajanakabhāvo na ghaṭate kriyayāḥ kāraka-
samavāyiphalajanakatvaniyamāt svargādeścākārakasamavāyitvāt । yadyapi prītirūpatvāt
svargasyātmasamavāyitvaṃ tathāpi na kārakadaśāyāṃ samavaiti । na cedamāśaṅkanīyaṃ pūrvaṃ kārakatā
paścāt kriyājanyaphalabhāgiteti । yataḥ kriyāyogena kārakamucyate satyāmeva kriyāyāṃ
kriyāphalenotpannenaikārthasamavāyinā kriyā viruddha‍yeteti । ata eva kriyāphalānāmanantarabhāvi-
tā''śrīyate । kathaṃ tarhi rāddhāntepi svargādīnāmutpattiḥ ? apūrvavyavadhāneneti na doṣaḥ । na
cāyamapūrve'pi niyamo dṛṣṭaḥ apūrvatvādeva । apūrvasiddhireva kutaḥ ? kriyāta iti brūmaḥ । nanu
kārakasamavāyiphalaniyamāt kriyāyāḥ kva kārake tadapūrvaṃ samavetamutpadyate kālāntarasthāyinyātma-
nīti na kiñcit duṣyapti । na ca puruṣasaṃskārakatā darśapūrṇamāsādīnāmāpādyate saṃskāryatve
pramāṇābhāvāt । vastusvabhāvena tu āśrayamātratayā puruṣamapūrvamāśrayati ityalamatiprasaṅgena ।
atra ca naivaṃ śabdāt pratipat‍tuṃ śakyata ityanena granthena svargayāgayoḥ sādhyasādhanabhāvaśak‍tireva
nāstītyuk‍taṃ kiñcetyādinā । athavetyaṅgīkṛtyāpi sādhyasādhanabhāvaṃ dvitīyābhāvādīpsitatvāna-
vagamānna yāgasya śeṣatā'stīti darśitam । evaṃ ca bhāṣyamapi tasmiṃstu kṛte svayameva tadbhavatītya-
bhyupagamyavādena draṣṭavyam । yadi svargasya kārakatā nāsti---<b>kathaṃ tarhi svargakāmapada-
saṃbandhāt svargaṃ bhāvayediti bhāṣyam</b> । atra hi svargaṃ bhāvayediti dvitīyāprayogaḥ
kārakatvābhāve nopapadyate । uttaraṃ---<b>evametadbhāṣya</b>masmadīyavādānuguṇaṃ etadbhāṣyaṃ, na prati-
pakṣam । <b>anyathā hi</b> pratipakṣatve <b>svargamiti śravaṇāt svargaṃ bhāvayediti syāt</b> yadi
﻿<pb n="r640"/>
svargamiti śravaṇādityuk‍taṃ syāt tadā kārakatā svargasyoktā syāt na caivamuktam । kathaṃ tarhi
svargaṃ bhāvayediti ghaṭate atrāha---<b>ataḥ svayameva tad‌bhavatītyetadabhiprāyaṃ tat</b> yataḥ svarga-
śabdo hi dvitīyānto noktaḥ । ataḥ svayameva phalaṃ bhavatītyetadabhiprāyaṃ na kārakabhūtaṃ
niṣpadyata ityetadabhiprāyam । <b>nimittatvamātrakathanaṃ hi tat karmaṇaḥ</b> svargotpattau nimittamātratā
karmaṇaḥ kathyate । na punaḥ kriyākārakabhāvo vivakṣitaḥ । tena gauṇo'yaṃ dvitīyāprayoga
iti yāvat । <b>ataḥ prayojanaṃ svargo yāgasya</b> na karma <b>pākasyeva grāsaḥ pākasya grāmaḥ</b>
[saḥ]prayojanaṃ, pākāyattatvāt sūpakāryagrāma[sa]siddheḥ odanaṃ phalam । ataḥ nāsti bhāṣya-
virodhaḥ । upasaṃharati---<b>ato dravyaguṇasaṃskārāṇāmeva</b> kriyayāsaha <b>sādhyasādhanabhāvā-
vagateḥ prayojanavattayā</b> kriyānivṛttyā prayojanabhūtayā prayojanavattvāt kriyāyāḥ śeṣa(śeṣi)
bhāvaḥ । <b>na punaḥ prādhānyenāpratīyamāne phale puruṣe vā kriyāyāḥ phalasyāpi śeṣabhāvaḥ ।
tasmātsūk‍taṃ dravyaguṇasaṃskāreṣu bādaririti</b> । <q>“ na cet phalayāgau guṇabhāvena codyete kasya
puruṣaḥ pradhānabhūto bhaviṣyati”</q> iti । <b>ko'yaṃ prādhānyapratiṣedhaḥ ? śeṣatā hi
puruṣasya pratiṣedhyā, <q>“na yāgaphalapuruṣeṣu śeṣatā'sti”</q> iti pratijñānāt । ucyate ।
śeṣatānivṛttyarthameva prādhānyaṃ pratiṣidhyate । kathaṃ ? sati hi prādhānye puruṣaḥ śeṣa iti</b>
<note>(1) P. 661-8</note>
﻿<pb n="r641"/>
<b>śakyate vak‍tum</b> । <b>kimiti</b> । <b>puruṣaśabdo hyayaṃ svargakāme prayuk‍taḥ yadi ca tadarthaḥ svargaḥ
syāt tadā tadviśiṣṭasya śeṣatā syāt</b> । <b>svadravyaviśiṣṭasyeva prayājādeḥ</b> । <b>atādarthye punaḥ
svargasya kevalaṃ kartṛtayaiva śeṣabhāvaḥ dravyamātratayaivetyarthaḥ na puruṣaśeṣatayā, na svargakāma-
padavācyatayetyabhiprāyaḥ</b> । atredamākūtaṃ-svargakāmaśabdena yaḥ kāmanāviṣayībhūtasvargaviśiṣṭaḥ
puruṣo'bhidhīyate sa ta tathābhūtena rūpeṇa tatraiva kartā bhavati yadeva tasya svargasya sādhanam ।
yatpunarna tasya svargasya sādhanaṃ tatrāvivakṣitakāmyārthasaṃbandhinaḥ kevalaṃ kartṛtāṃ yāti ।
ato'smin pakṣe dravyatayaiva śeṣabhāva iti । <b>tasmādanavadyam</b> ।</p>
<p><b>karmāṇyapi jaiminiḥ phalārthatvāt</b> । <b>kathaṃ phalārthatā karmaṇaḥ ?</b> uttaraṃ---<b>kāmino-
hyadhikāro yāge</b> । <b>sa ca phalasādhanatāṃ yāgasyānāpādayan na siddha‍yati iti ṣaṣṭhe
vakṣyāmaḥ</b> । ṣaṣṭhādyasiddhāntabalena hi sthitaṃ kartṛtvātirik‍taṃ niyojyatvamapi puruṣasyāstīti ।
sa hyevaṃ manyate mabhedaṃ kāryamiti । kāmī cātra niyojyatvena śrūyate । sa ca vivakṣitakāmibhāvaḥ
tenaiva kāryeṇa saṃbandhumarhati yadeva kāryaṃ tasya kāmyasādhanaṃ syāt । ataḥ kāmino(niyoge)yāge
<note>(1) 661-12</note>
﻿<pb n="r642"/>
niyuktiḥ mamedaṃ kāryamityavagatiḥ phale sādhanatāṃ yāgasya anāpādayantī na siddha‍yatīti niyojya-
viśeṣānvayabalena yāgasvargayoḥ sādhyasādhanabhāvaḥ । atassiddhaṃ phale yāgasya śeṣatvaṃ ātma-
saṃbadhitvena phalasyeṣṭatvāt neṣṭaṃ parārthaṃ yataḥ । <b>yadi punaḥ yāgaḥ phale sādhanatāṃ na pratipadyate
tatra ko doṣaḥ syāt ? yathā</b> nityādhikāre vinā phalena adhikārānupapattirnāsti tathā
atrāpyastu kiṃ phalakalpanayā ? uttaraṃ---<b>na khalu kaściddoṣaḥ</b> pratīyate । <b>pratīyate tu tathā</b>
kāmino niyojyatvāt sādhyasādhanabhāvākṣepaḥ । evaṃ cātrādhikaraṇe svargayāgayoḥ sādhya-
sādhanabhāvo'stīti vyutpādyate । sthite caitasmin adhikaraṇe apūrvādhikaraṇe kriyātiriktam-
pūrvameva kāryatvenocyata iti siddha‍yati । ataḥ ṣaṣṭhādyabādaryadhikaraṇāpūrvādhikaraṇaiḥ tribhiḥ
sthitaiḥ apūrvavākyārthatā bhavatīti mantavyam ।</p>
<p><b>nanu śeṣalakṣaṇe śeṣatā'sya yuktā pratipādayitum । kimidamucyate</b> “enamevārthaṃ
ṣaṣṭhe'dhyāye <b>sūtraireva sādhayiṣyati iti 2kiṃ vā śrutyādivyatirik‍taṃ kiñcidanyat, śeṣatve
pramāṇamasti । atha śrutyādīnāmevānyatamaṃ tadihaivopanyasanīyam । kimiti sānyā-
sikaṃ kriyate । atrocyate---adhikārāpekṣiṇī hi sā śrutiḥ na śrutyapekṣo'dhikāraḥ
iti yuk‍taṃ sānyāsikam</b> । asyārthaḥ-kamiśratyā yatra yāgaḥ phale śeṣo bhavati tatra
niyoganiyojyalakṣaṇa eva saṃbandho hetuḥ anyathā anvitābhidhānānupapatteḥ । ato'dhikārā-
pekṣitvādasyāḥ śruteḥ yuk‍taṃ sānyāsikatvam । uk‍taṃ yāgasya śeṣatvam ।</p>
<note>(1) 661-13</note> <note>(2) G. kiñcana</note>
﻿<pb n="r643"/>
<p><b>phalaṃ ca puruṣārthatvāt</b> । nanu ca yadyapi svargoṃ yāgāt sidhyati tathāpi kathaṃ tasya
kāminaḥ prati śeṣatetyāha---<b>phalamapi puruṣaṃ pratyupadiśyate yaḥ svargo me bhavedityevaṃ kāmayate
tasya niyogaḥ na svargaḥ ātmānaṃ labheta iti</b> । asyārthaḥ । ātmārthameva yaḥ svargaṃ
kāmayate tasya niyogaḥ tena svārthameva puruṣo yāgena svargaṃ kuryāditi śāstrārthaḥ । tena
kāminaṃ prati phalasya śeṣatā । kutaḥ punaḥ svārthatā svargasyeti । ekadeśimatenottaramāha
---<b>ātmanepadaprayogāditi</b> । asyārthaḥ-yadā3 hi adhikāralakṣaṇasaṃbandhabalena svargaphalatā
karmaṇāmavagatā tadā ātmanepadaśravaṇāt kartṛgāmitā phalasyāvagamyata iti । paramasiddhāntī
dūṣayati---<b>nanu ca svargakāmaśabdādevedamavagamyate svargoṃ me bhavediti kimidaṃ ātmanepada-
prayogāditi । athāyamabhiprāyaḥ parasya duḥkha kāmayata ityapi kameḥ prayogāt anātma-
saṃbandhitvenāpi</b> kāmyamānasya prayogo dṛṣṭa iti । <b>tadayuk‍taṃ tatra paraśabdaprayogāt
duḥ khasya ca parasaṃbandhitvena abhīṣṭatvāt</b> । <b>yatra punaḥ paraśabdo na śrūyate nāpyaniṣṭaṃ duḥkhaṃ
tatra kenānyena saṃbandho'nyatra kāmayituḥ</b> sarvāhīcchā svakīyasukhaprāptiduḥ khaparihāra-
<note>(1) P. 661</note> <note>(2) P. 662</note> <note>(3) G. yathā</note>
﻿<pb n="r644"/>
viṣayaivotsargataḥ । paraśabdaprayogāt‍tu duḥ khasya ca svasaṃbandhitāyā aniṣṭatvena parasaṃbandhitayā
kāmyaviṣayā bhavati । tadabhāve kāmayitṛsaṃbandhikāmaviṣayaiveti icchāsvabhāvenaiva svārthatā
svargasya labhyate ।</p>
<p><b>atha manyase kāmyamānenaiva kāmaḥ saṃbadhyate svargo bhavatviti</b> । na puruṣaviśeṣa-
ṇatveneti2 । pariharati---na hi kāmyamātreṇaiva kāmasya saṃbandhaḥ <b>tannibandhanasukhāsmaraṇāt</b> ।
yannibandhanaṃ hi sukhaṃ smaryate tatra kāmanā bhavati । na ca sadbhāvamātreṇa sukhaṃ sukhaṃ bhavati api
tu svasaṃbandhitvena । kathaṃ punaḥ sukhahetubhāvenaiva kāmanetyāha---<b>na hi kasyacit 3sadbhāva-
mātre kasyacitkāmo bhavati</b> upekṣaṇīye heye ca kāmādarśanāt । adhunā ekadeśimataṃ
dūṣayitvā paramasiddhāntyevopasaṃharannāha---<b>tasmādātmanepadopanyāso liṅgatayā pratipattavyaḥ na
punaḥ prāpte pramāṇatayā</b> । yata eva svārthatā svargasya ata evātmanepadamapyupapadyata
iti ।</p>
<p><b>puruṣaśca karmārthatvāt । svargaścetpuruṣārthaḥ svargakāmapadavācyatayaiva yajamānasaṃmitā
audubaṃrī bhavati ityevamādiṣu kartuḥ śeṣatvaṃ, kathaṃ ? adhikṛtasya</b> niyuktasya <b>kartṛtvāt</b>
<note>(1) P. 662</note> <note>(2) G. viśeṣeṇāpīti</note> <note>(3) G. saṃbhava</note>
﻿<pb n="r645"/>
<b>kartuśca yajamānaśabdābhidheyatvāt</b> । tasmāt phalabhāgitayaiva karmaśeṣateti । <b>tasmāt
sūk‍taṃ sūtratrayaṃ jaimineḥ vṛttikāramatopanyāsaḥ</b> pūrvapakṣāparijñānārthaḥ । yadetat bhāṣyakāreṇa
vṛttikāramatamupanyastaṃ dravyaguṇasaṃskāraṇāmeva niyamena śeṣabhāvaḥ āpekṣiko yāgaphalapuruṣāṇāmiti
asau vṛttikārasya pūrvapakṣāparijñānapradarśanārthaḥ kriyāvākyārthābhiprāyeṇātra pūrvaḥ pakṣaḥ । na cātra
pūrvapakṣe yāgādīnāmāpekṣikamapi śeṣatvamasti iti । <b>kimiti kalpāntaraṃ na bhavati</b> । tatra prathama-
sūtreṇa dravyaguṇasaṃskāreṣu svaśeṣāntaranirapekṣaṃ paraśeṣatvamucyate tacca bādarerapi matamiti bādareru-
dāharaṇaṃ jaiminerepyetatsammatameva3 । uttarasūtraistu yāgaphalapuruṣāṇāṃ śeṣāntarāpekṣāṇāṃ śeṣatvamucyate
ityevaṃparatayā sūtrāṇāṃ vyākhyānāntaramidamupanyasyate, tatra vṛttikāragrahaṇaṃ pūjārthamiti ।
uttaram---<b>nahyāpekṣikaṃ śeṣatvamasti</b> । yasmānnāpekṣikaṃ śeṣatvamasti tasmānnedaṃ kalpāntaraṃ
bhavatītyarthaḥ । <b>viniyojyanibandhaṃ hi tat</b> । yaddhi viniyojyaṃ taccheṣa ityetāvanmātreṇa
śeṣatvaṃ yasmāttasmānnāpekṣikaṃ śeṣatvam । viniyoga evāpekṣikaḥ tena viniyoganibandhanaṃ
śeṣatvamapyāpekṣikamiti cet; satyamāpekṣikaṃ yataḥ <b>śeṣaḥ viniyojyaṃ śeṣiṇaṃ cāpekṣate । na
punarekasya</b> śeṣaśeṣitāmāpādayati । na viniyogaḥ ekasya yāgasya svaśeṣāpekṣayā
śeṣitāmāpādayati śeṣyapekṣayā ca śeṣatāṃ, kintu śeṣyapekṣayā śeṣatāmeva kevalaṃ āpādavati ।
tasmānna svaśeṣāntarāpekṣaṃ kasyacidapi śeṣatvam । kiñca vrīhyādīnāmapi svaśeṣabhūtāvaghātādi-
sāpekṣatvamityapi śakyate vak‍tum । ato nirapekṣatvasāpekṣatvakṛto viśeṣo nāsti । tadāha
<note>(1) G. saṃbhava</note> <note>(2) R. pakṣa</note> <note>(3) G. asaṃmatameva</note>
﻿<pb n="r646"/>
---<b>vrīhyādīnāmapi svaśeṣāpekṣatayā tulyatvāt</b> । tasmāt parasya pūrvapakṣāparijñānena
<b>svakauśalapradarśanārthaṃ paramatamupanyastaṃ bhagavatā bhāṣyakāreṇa</b> pūrvapakṣāparijñānaṃ tu parasya
spaṣṭatvānnopabṛṃhitamiti ।</p>
<p><b>teṣāmarthena saṃbandhaḥ</b> । pūrvapakṣamākṣipati---<b>uk‍taṃ niyogasavyapekṣāṇi śrutyādīni
viniyojakāni</b> ityādinā sandihyata ityayuk‍tamityevamantena । uk‍taṃ niyogasavyapekṣāṇi
śrutyādīni viniyojakānīti । śrutyādīni kāryabhūtaśeṣiṇo'napekṣamāṇāni santi niyogāpekṣāṇi
viniyojakānītyuk‍taṃ ādye । <b>śāstrāntaravihitasaṃbandhitayā ca kāryalābhaḥ</b> śāstrāntareṇa
yo vihitaḥ sa śeṣī tatsaṃbandhitayā ca kāryabhūtasya śeṣiṇo lābha <b>ityuk‍tam</b> । 2kasmātpunareva-
mityāha---<b>śāstrāntaravihitaṃ hi śeṣi bhavati na śeṣaśāstrādeva prādhānyamavagamyata iti
sak‍tuṣu pradarśitam</b> । kathaṃ tarhi <q>‘somena yajeta’</q> iti 3svaśāstrapramita eva yāgaḥ śeṣī ।
ucyate tatrāpi <q>‘jyotiṣṭomena yajeta’</q> iti śāstrāntareṇa yāvadyāgasyādhikārasaṃbandho nāvagamyate
tāvadviniyogo na sidhyatīti । <b>śās‍trāntaravihitāni ca vrīhyādīni</b> vrīhibhiryajeteti
<note>(1) P. 665</note> <note>(2) G. tasmāt</note> <note>(3) R. svavākya</note>
﻿<pb n="r647"/>
śāstrāntaravihitatvāt । <b>kathaṃ tatsaṃyuk‍teṣvavaghātādiṣu taccheṣatāṃ prati saṃśayaḥ</b> ? yadi
śāstrāntaravihitā vrīhyādayo na bhaveyuḥ tadā sak‍tunyāyena teṣāṃ śeṣitā na syāt tadā hi
kāryaśūnyaṃ hi <b>śeṣaśās‍traṃ kalpyaṃ kāryamapekṣate</b> । <b>pratyakṣaśrutakāryaṃ tu sandihyate ityayuktam</b> ।
ato nissandehatvannāsti pūrvaḥ pakṣaḥ । nacāpūrvaprayuktatayā dharmāṇāṃ tad‍rūpasya ca sarvatrābhedāt
satyapi vrīhyādīnāṃ śeṣitve pūrvaḥ pakṣaḥ । kāraṇāvāntaravyāpārabhutotpattiniyogabhedena anyathā'nyathā
karaṇatvādāgneyādīnāṃ pratikaraṇaṃ dharmāṇāṃ vyavasthopapatteḥ । samarthayate---<b>ucyate---niyogādanyat
viniyogagamyaṃ kāryamastīti na śakyate vak‍tum</b> । na vrīhyādisaṃskāro viniyogasya
parasparapadārthānvayasya kāryabhūto bhavitumarhati aniyogārthatvaprasaṅgāt niyogārthatvenaiva ca vyutpatteḥ ।
tasmāt vrīhinavahantītyādiṣvapi niyogaḥ kāryabhūtaḥ prayājādiṣviva । ataḥ prakaraṇaviniyo-
jyatayā sarvapradhānayāgārthateti pūrvaḥ pakṣaḥ । <b><q>“nanu ca yaistu dravyaṃ cikīrṣyate”</q> ityatra
nāpūrvaṃ kāryamityuktam</b> । ataḥ kathamatrāpūrvaṃ kāryamāśaṅkyate । uttaraṃ---<b>satyamuk‍tam ।
sthite etasmin śeṣatve tat</b> etadadhikaraṇasiddhānte sthite tadityarthaḥ । <b>śeṣatvameva tvidānīṃ
niyoganiṣpattyā</b> vinā nāvagamyata ityākṣepaḥ । rāddhāntī codayati---<b>kimiti vā niyogo na
niṣpādyate vrīhīn prokṣatītyatrāpi</b> । vrīhisaṃskārotpattipraṇāḍyā niyogo niṣpadyata eveti
bhāvaḥ । pūrvapakṣī samādhatte---<b>yadyatra niyogārthaniṣpattiḥ darśapūrṇamāsābhyāmityanena na</b>
﻿<pb n="r648"/>
<b>saṃbadhyeta</b> । asyārthaḥ---yadi taṇḍulādinirvṛttidvāreṇa niyoganiṣpattyarthatvasiddhaye taṇḍulādi-
nirvṛttirapi kāryamāśrīyeta tadā darśapūrṇamāsābhyāmityanena na saṃbadhyeta kāryāntaradarśanāditi2
bhāvaḥ । <b>atha <q>‘phalavatsannidhau’</q> iti saṃbandhaḥ3</b> । nirākaroti---<b>sa tu niyogaikyalakṣaṇa
iti pratipādayiṣyāmaḥ</b> । asyārthaḥ---darśapūrṇamāsādhikārasannidhau śrutāḥ prayājādiyāgāḥ tāda-
rthyena tadanvayina eva pratibhāsante kāryāntarasyādarśanāt । na ca tatra prathamameva kāryāntarabhūto
niyogaḥ pratīyata ityasakṛduk‍tam । <b>atrāpi cet sa eva saṃbandhaḥ</b> yo'sau kāryā-
ntaradarśanena niyogaikyalakṣaṇaḥ <b>na tarhi vrīhīn prokṣatītyetāvataiva niyogasiddhiḥ</b> ।
yadi sannipatyopakārakaṃ prokṣaṇaṃ syāt tadā vrīhisaṃbandhamātreṇaiva prokṣaṇasya niyogasiddhau
hetubhāvaḥ ityetāvataiva niyogasiddhiḥ syāt ityuk‍tam । ārādupakārakatve punaḥ na
vrīhisaṃbandhamātreṇaiva niyogasiddhau hetubhāvaḥ । api tu avāntarāpūrvaprasiddha‍yetyetāvati
na niyogasiddhirityuktam । yato'vāntarāpūrvasiddha‍yā <b>niyogasiddhiḥ, ataḥtuṣakaṇa-
vimoko na svargāvāptivat nāntarīyako niyogasya yathā svargāṃvāptiḥ</b> niyojya-
saṃbandhasiddhaye niyogenākṣipyamāṇā nāntarīyakī na tathā taṇḍalanirvṛttiḥ tannirapekṣasyaivā-
vadhātasyāpūrvasiddhidvāreṇādhikārānupraveśāt । ato nāsti dravyacikīrṣeti । yadi
prayājādivat <b>prakaraṇaviniyojyatayā pūrvaḥ pakṣa evaṃ tarhi ko'yamupanyāsaḥ <q>‘kiṃ sarve
ājye auṣadhe sānnāyye ca kartavyā’</q> iti । naiṣa hi padārthānāmājyādīnāṃ prādhānyamasmin
pakṣe</b> api tu yāgādīnām । tatrājyauṣadhasānnāyyarūpapadārthe'prādhānyopanyāso yukta iti ।
<note>(1) 665-1</note> <note>(2) G. kāryāntarādarśa</note> <note>(3) G. virodhaḥ</note>
﻿<pb n="r649"/>
<b>ucyate---naiva hi padārthānāṃ prādhānyapradarśanaparo'yaṃ granthaḥ kintu sarvayāgaśeṣatābhi-
prāyaparaḥ</b> ājyādiśabdena ājyādisādhanako yāgaḥ lakṣaṇayocyate ityarthaḥ ।</p>
<p><b>nanu cāsminnapi pakṣe</b> sarveṣāṃ prayājādivat sākṣānniyogārthatvena śeṣatvaṃ pakṣe
<b>śeṣaśoṣitā</b> aṅgapradhānayoḥ prayājādyāgneyādyoḥ <b>nopapadyate</b> । <b>sarvaśeṣāṇāṃ svavākyo-
pāttaniyogārthaśeṣatvāt</b> । uttaram---<b>prakaraṇapramāṇanirūpaṇe asya codyasya parihāraṃ
vakṣyāmaḥ</b> । <b>iha tu kāryāntarāsaṃbhavāt pūrvaḥ pakṣaḥ</b> । <b>darśapūrṇamāsābhyāmityanena1saṃbandhā</b>-
dityuk‍tam । yadi taṇḍulādikāryāntaramāśrīyeta tadā darśapūrṇamāsābhyāmityanena na saṃbadhyeta
svātantrayeṇaiva taṇḍulādeḥ kāryatvāt । prayājādikāryamavāntarāpūrvaṃ tu na svātantryeṇa
kāryatayā'vagamyate । kintu kṣaṇikānāṃ yāgānāmaṅgatvānupapatteḥ atrāvāntarāpūrvāṇyaṅgatva-
siddhaye kalpyamānāni na svātantrayeṇa pratīyante । <b>tasmāt prayājādīnāmiva</b> 2niyogo hyetallakṣaṇaḥ
sarvaiḥ <b>sarveṣāmabhisaṃbandhaḥ</b> । <b>kathaṃ tarhi vrīhin ājyamiti ca</b> dvitīyāvibhaktiḥ ।
<b>asmin pakṣe sak‍tuvadetadbhaviṣyati</b> iti । vibhak‍tivyatyayo bhavatītyarthaḥ । <b>gāṃ dadātīti-
vadvā</b> anīpsitakarmaṇi dvitīyetyarthaḥ । atra bhāṣyam---<q>“avadhātādayastu padārthāḥ śrutyā-
vidhīyante vākyenaiṣāṃ vrīhyādisaṃbandhaḥ”</q> iti tadasminneva pūrvapakṣe ghaṭate guṇakarmatvāṅgīkāreṇa
<note>(1) R. nāsaṃ</note> <note>(2) R. niyogābhedalakṣaṇaḥ</note>
﻿<pb n="r650"/>
tu pūrvapakṣe ghaṭate । siddhānte ca na śrutyaiva vidhānamiti darśayannāha---<b>ata idamuk‍taṃ
avaghātādayastu padārthāḥ śrutyā vidhīyanta iti</b> । <b>bhāvārthānāṃ śrutyā niyogasaṃbandha ityarthaḥ</b> ।
tenāyaṃ bhāṣyārthaḥ---vidhīyante, vidhinā saṃbadhyate iti । <q>“vākyenaiṣāṃ vrīhyādisaṃbandha”</q> iti
<b>bhāvārthānupraveśena vrīhyādīnāṃ niyogasaṃbandha ityarthaḥ</b> । etatkila bhāṣyaṃ avaghātādīnāṃ
vrīhyādisaṃbandhitā vākyeneti vadati । tadā ca vrīhyādiśeṣataivāvaghātāderiti idamāpadyata
iti matvā vyākhyātam । eṣāmavadhātādīnāṃ śeṣitayā vākyenaiva vrīhyādisaṃbandha iti
bhāṣyākṣarārthaḥ <b>na tu pradhānabhūtānāṃ</b> vrīhyādīnāṃ niyogasiddhirityarthaḥ । kutaḥ ? <b>na hi dravya-
paryanto niyogaḥ svayameva sādhyatvāt</b> । na hi dvayamekasmin vākye sādhyaṃ bhavati eka-
vākyatvāvagamavirodhāt । na ca svargavat vrīhayo'pi sādhyatvena saṃbandhamarhanti parasparānanu-
guṇatvāt । na hi te niyojyaviśeṣaṇatvenānvitāḥ । na ca dvitīyāvagatasādhyatvānugrahāya
niyojyaviśeṣaṇatā kalpayitumapi śakyā । dvitīyānirdeśādeva kriyājanyaphalabhāgitvena
aniyogaphalatvāt । yasya hi niyojyaviśeṣaṇasya sataḥ sādhyatvamiṣyate na tasya kriyā-
phalatvaṃ kriyāphalatve tatkāmasya niyogena saṃbandhānupapatteḥ । yadi hi niyogaḥ tasya nimittaṃ bhavet
tadā tatkāminaḥ tatkāmitayaiva niyogasaṃbandhaḥ syāt । anyathā avivakṣitatatkāmasaṃbandho
dravyamātratayaiva saṃbadhyeta niyogaphalatve ca kriyāphalatvānupapattiḥ । yadeva hi kriyāto vyavadhānāna-
pekṣaṃ sākṣānniṣpadyate tadeva kriyāphalaṃ kārakasamavāyiphalatvāt kriyāṇām । etenādhānasya
agnyarthanā niyogaviṣayatā ceti pratyuktam । kathaṃ tarhi āśrayiṣu dravyasaṃskāro'pi vivakṣitaḥ
pratyakṣadṛṣṭatvāt na tu kriyāphalatvāditi । <b>tasmāt sūk‍taṃ sarve sarvārthā</b> iti prayājādivat 
<note>(1) P. 665-9</note> <note>(2) R. svayamasā</note>
﻿<pb n="r651"/>
prakaraṇaniyojyatayā । <b>kimidamadṛṣṭaṃ bhavatīti</b> । idaṃ hi bhāṣyaṃ dravyaniṣṭhatvena adṛṣṭa-
upakāro bhaviṣyati iti idamāheti manyate । uttaraṃ---<b>adṛṣṭamapūrvaṃ niyoga ityekamida-
mityuk‍taṃ tena<q>‘apūrvaṃ kṛtvā’</q> ityatra</b> । ayamatra pūrvapakṣasaṃkṣepaḥ---tuṣakaṇavimuk‍teḥ adhikāra-
nirapekṣāyā api sādhyatvasaṃbhavāt tādarthye satyavaghātādīnāṃ adhikārānupraveśāsaṃbhavāt
tadanupraveśasiddha‍yarthaṃ varaṃ prayājāditulyataivāśrīyatām । prayājādyavāntarāpūrvaṃ hi adhikārāpekṣameva
kāryamiti tādarthye yukta evādhikārānupraveśa iti ।</p>
<p><b>phalaṃ tu saha ceṣṭayā śabdārtho'bhāvādviprayoge syāt</b> । <b>atrocyate---syāt sarvārthatā
yadi 1kāryārthe virodho niyogasya syāt</b> । <b>natvatra virodho vidyate</b> । <b>kathaṃ na vidyate
virodhaḥ</b> ? <b>kathaṃ vā vidyate virodhaḥ ?</b> <b>uktaṃ kāryāntaratvāt‍tuṣakaṇavipramokasyeti । na
kāryaṃ kāryāntareṇa saṃbadhyate yathā svargaḥ paśubhiḥ</b> । <b>evaṃ niyogaḥ kāryaṃ tuṣakaṇavipramo-
kaśceti vipratiṣiddham ।</b> uttaramāha---<b>anabhijño bhavān viṣayaniyojyānāmityuktam</b> ।
idamatrākūtam । dravyaṃ tāvat avadhātādiṣu dvitīyāsaṃyogena sādhyatayā pratīyate । na ca
yasya sādhyāntaramasti tasya niyogaviṣayatā, parasparānanuguṇasādhyadvayayogena ekavākyatvānupapatteḥ ।
<note>(1) G. kāryavirodho</note>
﻿<pb n="r652"/>
na ca tadeva niyojyaviśeṣaṇamityānuguṇyaṃ vācyam । akārakabhūtapadārthaviśiṣṭasya
niyojyatvāt । kā punaryuktiḥ akārakabhūtapadārthaviśiṣṭasya niyojyatve iti । ucyate ।
yatkhalu kriyāsambandhi tatkārakam । tacca dvividham kiñcitkriyāsādhyaṃ kiñcicca na, tatra
yatpūrvaṃ tatkarma dvitīyaṃ karaṇādikaṃ taccobhayamapi na niyojyaviśeṣaṇaṃ bhavati । ubhayathā hi
viśeṣaṇatā svarūpasaṃbandhitayā kāmanāviṣayatayā vā, tatra na tāvat svarūpasaṃbandhitayā,
niyoganiyojyalakṣaṇasambandhātprāgasiddheḥ । na ca kāmanāviṣayatvena karaṇādi 2siddha‍yati ।
kiyājanyāpūrvasādhyatvānupapatteḥ । karaṇādīni karma ca kriyā'sādhyatayaiva na niyojya-
viśeṣaṇaṃ, niyogasādhyaṃ hi kāmyamānatayā niyojyaṃ viśinaṣṭi nānyam[ta] । tasmāt guṇakarmaṇāṃ
niyogaviṣayatvaṃ yo bravīti saḥ viṣayasvarūpaṃ niyojyasvarūpaṃ ca na jānatīti । idameva
vivarītumupakramamāṇaḥ pṛcchati---<b>kathamanabhijña iti</b> । uttaram---<b>itthamanabhijñaḥ</b> । <b>viṣayo hi nāma
2adhikārasaṃbandhī svargakāmo yajeteti</b> । yo hyadhikārasaṃbandhayomyaḥ sa viṣayaḥ । sa eva
cādhikārasaṃbandhayomyaḥ yatra niyogaḥ sādhyabhūtaḥ pratīyate । tathāpi kiṃ ? ityāha---<b>tasya ca
viṣayasya niyogasiddhireva prayojanaṃ dṛṣṭe'rthe saṃbhavatyapi yathā godohanena paśukāmasya
praṇayediti</b> । sādhyadvayasyaikatrānvayavirodhāt sādhyāntarasyānanupraveśāt । nanvatnāpi sādhyāntaraṃ
paśavaḥ ityāha---<b>nanu ca atrāpi phalasiddhiḥ</b> prayojanaṃ na niyogasiddhiḥ uttaraṃ---<b>niyoga
siddha‍yarthā phalasiddhiriti ṣaṣṭhe vakṣyāmaḥ</b> tenātnāpi niyogasiddhireva prayojanam । yata
eva ca niyogasidhyarthā phalasiddhiḥ, <b>ata eva ca karmāṇyapi jaiminiḥ phalārthatvāt</b> ।</p>
<note>(1) kāmādhikāra bṛ. bhā. (2) G. sādhyaṃ (3) G. adhikārapadasaṃ</note>
﻿<pb n="r653"/>
<p>etaduk‍taṃ bhavati-sādhyabhūto vidhyarthaḥ pratīyate sa ca viṣayasiddha‍yā siddha‍yati । sa eva
ca viṣayānuṣṭhāne pravartate yo vidhyarthaṃ svasaṃbandhitayā sādhvabhūtamavabudhyate । na cākāmasādhane
niyoge kāmī kāmitayaiva <q>‘mamedaṃ kāryaṃ’</q> iti boda‍dhṛtayā'nvayamarhati iti svasiddhihetubhūta-
viṣayasaṃpādanasamarthapuruṣalābhāya phalotpattau nimittabhāvamavalambate svayameva 2vidhyartha iti
niyogasidhyarthā phalasiddhiḥ । ato na phalaṃ nāma pṛthak prayojanāntaramiti । <b>niyojyaḥ
idānīṃ kaḥ</b> ? <b>akārakabhūtapadārthaviśiṣṭa iti ṣaṣṭhe vakṣyāmaḥ</b> । idaṃ prāgeva varṇitam---karturanyo
niyojyo na bhavati kartā ca kārakabhūtapadārthaviśiṣṭo'pi syādityabhiprāyavān pṛcchati
---<b>kaḥ punarasau</b> ? <b>iti</b> । <b>uttaraṃ---vakṣyamāṇanyāyabalena adhikṛtaḥ karmaṇi</b> iti
īśvarabhūtaḥ karmaṇītyarthaḥ । punarapi tenaivābhiprāyeṇākṣepagarmaṃ pṛcchati---<b>kimidaṃ adhikṛta iti</b> ।
ekagranthenāha---<b>nanu ca kartaivādhikṛtaḥ nāparo'dhikṛto nāmeti</b> । uttaraṃ---<b>yathā na
karturadhikāraḥ</b> । <b>adhikṛtasya kartṛtvaṃ ityetadapi ṣaṣṭhe vakṣyāmaḥ</b> । <b>yadyevaṃ</b> bhavetāṃ nāme-
dṛśau viṣayaniyojyau tathāpi <b>kimāyātaṃ <q>“vrīhīn prokṣati”</q> ityatra ।</b> uttaram---<b>kāryāntare'pi
dravyagate saṃskāre sati 3niyogāvirodha itīdamāyātam</b> ।</p>
<note>(1) niyogāsiddhireva</note> <note>(2) G. sidhyarthaḥ</note> <note>(3) G. niyogavirodhaḥ</note>
﻿<pb n="r654"/>
<p>ayamāśayaḥ । yadi yasyāpi kāryāntaramasti tasyāpi viṣayatā syāt tadā dravyagata-
kāryāvagame'pi niyogasya svavākya eva śrutatvāt paravākyagataniyogānupraveśābhāvāt
tadasaṃsparśe vrīhyādigataṃ kāryaṃ tadananuguṇamiti kāryadvayavirodhaḥ syāt । yathok‍te tu
viṣayalakṣaṇe sādhyāntaradarśanena viṣayatvābhāvāt nirviṣayatvācca liṅgādeḥ niyogajñānānupapatteḥ
svavākye niyogābhāvāt niyogasaṃbandhasidhyarthaṃ vākyāntaragataniyogānupraveśāya tatsaṃbandhāvastha-
vrīhyādisaṃskāraḥ tadapekṣita evāyaṃ pratīyata iti tatkāryānupraveśāt kāryāntaramapīdaṃ na
virodhamāvahati । yathoktaniyojyalakṣaṇābhāve tu yathoktaviṣayalakṣaṇameva na bhavati । ekasminnapi
vākye niyojyaviśeṣaṇatayā kriyāphalasyāpyanvayopapatteriti yathoktaniyojyalakṣaṇasyāpyastye-
vopayogaḥ । kutaḥ punaḥ paravākyagataniyogānupraveśa ityatrāha---<b>vrīhīna‍prīkṣatīti pradhānabhūta-
viṣayārthavrīhisaṃsparśāt niyogasya ca niyogāntarāvagatiḥ</b> kāryāṃśe <b>samidādīnāmiva</b>
prokṣaṇaṃ prati pradhānabhūta1viṣayārthā ye vrīhayaḥ tanniyogārthaṃ saṃspṛśati । ato vrīhidvāreṇa niyo-
gānupraveśasaṃbhavāt na niyogāntaraṃ <b>svavākyagatamavagamyate yathākāryāṃśe adhikārāśe
samidādīnām</b> ।</p>
<p>abhiprāyaṃ vivarītuṃ codyapūrvakamāha---<b>nanu ca kāryāntaramityuktam</b> । <b>kāryāntaratve
ca niyogāntarāvagatiḥ someṣṭīnāmiva</b> । uttaraṃ---<b>satyam 1yadi kāryāntarāvagatiḥ
syāt</b> । <b>kathaṃ na kāryāntaraṃ adhikāraniyogākṣepāt taṇḍulanippatteḥ svargasiddhivat
na kāryāntaram</b> । yathā niyogākṣitā svargasiddhiḥ na kāryāntaraṃ tathā taṇḍulaniṣpattirapi ।
<note>(1) G. vidhyarthā</note> <note>(2) G. yadi kāryāntaraṃsyāt tadā niyogāntarāvapatiḥ
syāt</note>
﻿<pb n="r655"/>
<b>tasmādadhikāraniyoga evāyaṃ</b> sādhyo vrīhisaṃskāradvāreṇa <b>vrīhīn prokṣatīti, prayājādī-
nāmiva</b> । prayājādibhiḥ <b>iyān viśeṣaḥ</b> । <b>dṛṣṭakāryadvārakastvayam</b> । <b>sākṣānniyogakārya
eva prayājādiḥ</b> । prathamaṃ niradhikāratayā sādhikāraniyogakāryatayā pratīyate prayājādiḥ ।
paścāttu svagatakāryavimarśastatretyuktam । evaṃ kāryāntarepi nāsti virodha ityuktam ।
saṃprati kāryāntaraṃ vinā'nupraveśānupapatteḥ avaśyamaṅgīkaraṇīyaṃ kāryāntaramityāha---<b>na ca
dvārameva pratiyandhakaṃ bhavitumarhati viśeṣato dṛṣṭasākṣānniyogasaṃbandhināmapi dvāraṃ</b>
karaṇopakāralakṣaṇaṃ kalpyam । idaṃ tu <b>1klṛptamiti viśeṣaḥ</b> । <b>yayā ca dvārakalpanā-
mantareṇa pradhānetikartavyatāsiddhirna bhavati tathā prakaraṇapramāṇa</b>svarūpanirūpaṇe vakṣyāmaḥ ।
anenedamuktam । prayājāditulyatvepi dvārasyāvaśyakalpyatvāt kimiti dṛṣṭadvāraṃ parityajyata
iti । <b>tadidamuktam---pramāṇābhāvānna sarvārthateti</b> । <b>na hi dṛṣṭe saṃbhavati saṃbandhahetau
kalpyaṃ hetvantaramātmānaṃ labhata ityarthaḥ</b> । <b>nanu ca biniyogataḥkāryaṃ na kāryato viniyoga
iti</b> । asyārthaḥ---viniyoga<b>pekṣayā kāryaṃ na punaḥ</b> kāryāpekṣo viniyoḥ iti viniyogānusāreṇa
vrīhimātrasaṃskāra evāyaṃ pratīyate । anyathā hi vrīhiśabdasya apūrvasādhanāṅgalakṣaṇāparatvaṃ
syāt । ataḥ kathaṃ kāryāntarānupraveśa iti ।</p>
<note>(1) G. dṛṣṭamiti</note>
﻿<pb n="r656"/>
<p>uttaram---<b>parihṛtametat-śāstrāntaradṛṣṭaviṣayatvāditi</b> । śāstrāntareṇa yo dṛṣṭaḥ
kāryasaṃbandhitayā sa viniyogasya viṣayaḥ tasminnaparaṃ viniyujyana <b>ityanena idaṃ parihṛtam</b> ।
yathā svatantradravyaṃ śeṣi na bhavati iti । yata eva śāstrāntarapratītaṃ śeṣi bhavati
<b>ata eva ca bhedābhedalakṣaṇaṃ heturiti</b> । etacca vyākhyātam । <b>tasmātsūktaṃ phalaṃ tu saha
ceṣṭayeti</b> । dṛṣṭamātreṇa kāryasya svīkāra iti sūtre pratīyate taccānupapannamiti matvā vyācaṣṭe
---<b>kāryānurodhī niyoga ityarthaḥ</b> । avāntarakāryamapi niyogo'nurudhyate apekṣata ityaryaḥ ।
<b>ato ye yatra śrūyante iti siddham</b> । ataḥ sūktaṃ phalaṃ tu tatraiva kartavyeti ।</p>
<p><b>dravyaṃ cotpattisaṃyogāt</b> । atra bhāṣyakāreṇa sandehaḥ kṛtaḥ---kiṃ yo yaḥ śakyate
ebhiḥ kartuṃ tasmai tasmai prayojanāya ita yat <b>yena saṃyuktaṃ tasmā eveti</b> । tatra kāraṇabhūtasandehamāha---
<b>idaṃ cintyate---sphyaśca</b> kapālāni <b>ceti sannidhāpanavidhayaḥ saṃyogato'viśeṣāt</b> । <b>prakara-
ṇāviśeṣācceti kiṃ sarvārthatayā'vagamyante uta sphyenoddhantītyevamādibhirupasaṃhriyanta
iti</b> । asyārthaḥ---ye'mī sannidhāpanavidhayaḥ niyogasaṃbandhamātravidhayaḥ te kimupasaṃhriyante atha
vā anupasaṃhriyamāṇāḥ svayameva sarvatra kārye viniyujyante iti । <b>kiṃ tāvad‍yuktam</b> ।
<b>nopasaṃhriyante iti । kutaḥ ?</b> । <b>aśak‍teḥ</b> upasaṃhārāśak‍teḥ । kathamaśaktiḥ ? uttaraṃ---
﻿<pb n="r657"/>
<b>sannidhāne hi sati niyogaikyāt dvāramātrānujñānācca dṛṣṭadvārakatvameva śakyate vak‍tum</b> ।
<b>kalpyapratipakṣatvāt na punaḥ dṛṣṭaviśeṣadvāramapi</b> । asyārthaḥ---sannidhāpanavidhibalena tāvat
ete sphyādayaḥ kāryaviśeṣanirapekṣā eva niyogārthā avagamyante । tatra kena dvāreṇetyapekṣāyāṃ
dṛṣṭameva dvāraṃ niyogā'numanyate nādṛṣṭam । na punaḥ dṛṣṭatve'pi dvāraviśeṣam । niyogānanumataṃ
ca na śāstrārtha iti । <b>tasmācchaktito vyavasthā</b> । atrābhidhīyate---<b>syādetadevaṃ yadi
dvāramātramevānurudhyate niyogena</b> । kasmātpunarnaivamityāha---<b>saṃbandhānusārī hi niyogaḥ</b>
yadi saṃbandhaṃ niyogo nānurudhyate niyogāsaṃbandhamapi yadi dvāraṃ syāt tadā dvāramātrameva niyoge-
nānurudhyeta saṃbandhānusārī tu niyogaḥ । <b>uk‍taṃ śāstrāntaravihiṛ/?/taviṣayatvāt (vi)niyoga-
śās‍trasyeti</b> । yo hi śāstrāntareṇa niyogena saṃbandhīkriyate tadviṣayo niyogaḥ nānyaviṣaya
iti saṃbandhānusārī niyogaḥ । nanvevamapi mābhūdasaṃbandhe viniyogaḥ saṃbandhe tu sarvatra viniyomaḥ
syāt ityatrāha---<b>ata sannidhāpanavidhayo na saṃbandhavidheḥ pratipakṣā bhavitumarhanti tanmū-
latvāt</b> । saṃbandhavidhinā hi saṃbandhe śeṣiṇaḥ āpādite paścāt sannidhāpanavidhibhiḥ
viniyogaḥ । <b>ataḥ siddhamatrāpi ye yatra śrūyanta iti</b> । yathā śeṣiṇaḥ sannidhānāpādakasya
saṃbandhavidheḥ sannidhāpanavidhiḥ na pratipakṣaḥ tathā sphyenoddhantītyasyāpi na pratipakṣo bhavitumarhati
aviśeṣāditi siddhā atrāpi vyavasthā na kevalamavaghātādīnāmiti ।</p>
﻿<pb n="r658"/>
<p><b>arthaikatve</b> । <b>saṃskāradravyavidhayo ye yatra śrūyante te tatraivetyuktam</b> । <b>guṇe idānīṃ
cintyate</b> । <b>kiṃ ye yatra śrūyante tatraiva uta kṛts‍ne prakaraṇe niveśa iti</b> । anenāvāntara---
saṅgatimāha । saṃskārāṇāṃ śrutyā viniyoga uktaḥ । tadanantaraṃ ca vākyena dravyāṇāṃ
viniyoga uktaḥ dravyaviniyoganirvāhyaśca guṇaviniyoga iti sa tadanantaraṃ cintyate । pūrvapakṣābhāva-
saṃśayaṃ ācikṣipsurāha---<b>nanu cānvitapadārthatvāt padānāṃ naiva kevalaṃ guṇavacanatā
saṃbhavati</b> । anvitāḥ padārthāḥ padaiḥ abhidhīyante । tena dravyānvitā eva guṇā
guṇapadairabhidhīyante tathābhūtāśca śak‍nuvantyeva kriyāsādhanatāmupagantumiti bhāvaḥ । dṛṣṭānta-
gāha---<b>yathā na kevalākṛtivacanatā ālabheta iti</b> । <b>yathā ca vāyavyaṃ ś‍vetamālabheta iti
na kevalaguṇavacanatā śakyate vak‍tuṃ</b>, anyathā tadapyatrodāharaṇaṃ syāt । pariharati---<b>satyaṃ
aparityaktadravyasyaivānvayo yatra dṛśyate amūrtasya naiṣa tadudāharaṇam</b> । <b>yatra punaḥ parityakta-
dravyābhiprāye kevalaguṇavacanasyānvayaḥ yathā paṭasya śula iti bhavati tatra saṃśayaḥ
kārakavibhak‍tau satyāmapi kiṃ kriyānvayī guṇavacanaḥ uta kevaladravyānvayyeveti</b> ।
<note>(1) P. 673</note>
﻿<pb n="r659"/>
ayamevātra saṃśayaḥ kiṃ ekavākyatayā kraya evāruṇimā viniyujyate uta vākyaṃ bhitvā prakaraṇa-
viniviṣṭeṣu dravyeṣu vidhīyata iti ।</p>
<p><b>nanu ca kevalaguṇavacanatā'sya asmin vākye naiva pratīyate</b> । <b>tatra hi paṭasya
śukla iti ṣaṣṭīnirdiṣṭatvāt dravyasya tatsaṃbandhāvagateśca śuklaśabdasya yuktaṃ kevalaguṇa-
vacanasyānvayitvam</b> । yadi hi dravyasya saṃbandhaḥ śuklaśabdasya na syāt tadā na syāt
kevalaguṇānvayitā । dravyasaṃbandhetu dravyāntarasya dravyāntarasaṃbandhābhāvāt kevalaguṇānvayitā ।
<b>iha punaḥ aruṇayā iti kārakanirdeśāt kriyāsaṃbandhāvagatiḥ na dravyasaṃbandhāvagatiriti na</b>
kevalaguṇānvayitvam । yuktyantaraṃ cāha---<b>tadavagateśca</b> kriyāsaṃbandhāvagateśca <b>guṇamātrasyāpi</b>
kriyānuṣṭhānāśak‍teḥ । <b>aparityaktadravyasyaivānvayo yuktaḥ ś‍vetamālabheta itivat</b> । pari-
harati---<b>ucyate</b> । <b>na dravyasaṃbandhāvagatireva tatra kevalaguṇavacanatve hetuḥ</b> । kastarhi ?
<b>dravyāntarānavagatirapi</b> hetuḥ । yadi hi dravyāntaramapi tatrāvagamyate tadā na syāt
kevalaguṇavacanatā paṭasya śuklo bhāga itivat । tenopātta1dravyavat dravyāntarānupādānamapi
kevalaguṇavacanatve hetuḥ । kathaṃ punaratra dravyāntarāvagatirnāsti atrāha---<b>dravyāntarāvagatau hi
paṭasya śuklo bhāgaḥ itivat guṇaguṇinoḥ saṃbandho na syāt । yadyevaṃ kimāyātaṃ aruṇayeti</b>
<note>(1) R. dravyatvavat</note>
﻿<pb n="r660"/>
<b>idamāyātam</b> । <b>atrāpi hi ekahāyanyā na dravyāntaraṃ pratīyate</b> । ekavākyatve sati
ekahāyanyavaruddhe kraye dravyāntarānupraveśābhāvāt । <b>ataḥ ekahāyanīśabdopāttatvāt dravyasya
na aruṇāśabdaḥ dravyāntaropaniviṣṭaṃ guṇamabhidhātuṃ śak‍noti</b> । <b>ekahāyanyupaniveśe ca na
krayasaṃbandha ityupariṣṭāt pradarśyate</b> । <b>ataḥ padāntaropāttadravyake vākye kevalaguṇānvayi-
taiveti sthitam</b> । <b>ata upapadyate saṃśayaḥ</b> । yasmādupapadyate saṃśayaḥ kiṃ <b>vākyaṃ bhitvā
prakaraṇe niveśaḥ guṇasya dravyayogitvāt</b> kiṃ prakaraṇaniviṣṭeṣu dravyeṣu niveśaḥ
uta karaṇavibhaktinirdeśāt krayaṇa eveti । atra bhāṣyam । <b><q>“nanu naivāyaṃ guṇavacana1”</q></b>
iti । tadākṣipati---<b>kathamiti</b> । evaṃ bhāṣyok‍tena nyāyena guṇānvayavyatirekānuvidhāna---
lakṣaṇena aruṇāśabdasya sthite <b>guṇavacanatve <q>“nanu naivāyaṃ guṇavacanaḥ kiṃ tarhi dravyavacanaḥ”</q>
ityākṣepaḥ kathamupapadyate</b> । <b>ucyate</b> । <b>s‍trīliṅganirdeśāt dravyāśritatvācca</b> s‍trīliṅgasya na
guṇānāṃ liṅgasamavāyaḥ । nanvākṣiptadravyasamavāyi liṅgaṃ bhaviṣyati ityatrāha---<b>prātipadikārthagata-
tvācca liṅgasya</b> । striyāṃ yatpratipadikaṃ vartate tatra s‍trīpratyaya iti prātipadikārthagatameva
liṅgaṃ pratyayābhidheyatve'pi liṅgasya prakṛtyarthasaṃbandha eveti prātipadikārthāśritameva liṅgamiti । atra
<note>(1) P. 681-6</note>
﻿<pb n="r661"/>
pṛcchati---<b>kimaruṇetyādidarśanaṃ nāstyākṣepavādinaḥ</b>, guṇamātravacanādapi s‍trīpratyayo bhava-
tīti kimākṣepavādī na paśyati, yena tanmātradarśanādapi dravyavacanatāmicchatītyarthaḥ ।
<b>na nāsti darśanaṃ, astyeva, kintu aruṇayetyevamādiṣu netyabhiprāyaḥ</b> । abhidheya eva
darśanāt । <b>kathaṃ tarhi aruṇādyupanyāsena nirākaraṇam ? aruṇādiṣu prayogasādhuteti ।
kathamaruṇāvalliṅgamiti dravyavacanatānirākaraṇam ? uttaraṃ---sthite guṇavacanatve dṛḍha-
tareṇa kāraṇena aruṇāvalliṅgaṃ bhaviṣyati ityabhiprāyaḥ । <q>“atha yadi krīṇātinā na
saṃbadhyeta tasminneva vākye ekahāyanīśabdena saṃbhantsyate na bhaviṣyati vākya bheda”</q> iti
vadataḥ ko'bhiprāyaḥ</b> ? । anena bhāṣyaṃ paṭhitvā ākṣipati । <b>ākṣepe cāyamabhiprāyaḥ</b>
kevalaguṇavacanatvāt 1kathaṃ dravyasaṃbandhāśaṅketi । samādhatte---ayamabhiprāyaḥ । <b>yadā dvayoḥ
kriyāsaṃbandhaḥ</b> tadā ekahāyanyavarodhena <b>dravyāntaranirodhāt kevalaguṇavacanatā aruṇa-
yeti । yadā punaḥ</b> aruṇimnaḥ <b>kriyāsaṃbandho nāsti tadā dravyāśritatvāt guṇānāṃ
dravyāṇāṃ ca tadāśrayatvena guṇānāṃ ko nāma dravyasaṃbandhaṃ niruṇaddhi</b> iti yukta evā-
śritatvena2 krayasaṃbandha iti manyate yathā nīlamutpalaṃ ityatra । <b>atrottaraṃ---prātipadikāttā-</b>
<note>(1) G. na</note> <note>(2) G. āśrayatvena</note>
﻿<pb n="r662"/> 
<b>vat guṇa eva pratīyate padāntarasaṃbandhāttvaparityak‍tadravyako'nvayaḥ । liṅgaṃ ca vākyā-
dvalīyaḥ</b> । tena nāsti dravyasaṃbandha iti । vākyālliṅgaṃ balīya ityākṣipati---<b>kimidaṃ
vākyāliṅgaṃ balīya iti । aidamarthye hi</b> pārārthyalakṣaṇe śeṣatve <b>balābalamuk‍taṃ śruti-
liṅgādhikaraṇe । na punaranvayayogepi</b> kriyākārakaguṇaguṇyādyanvayayogepi balābalaṃ noktam ।
ucyate---<b>anvayayoge ca anvayāntarāvagatau satyāṃ kena balābalaṃ nivāryate</b> । yadyapyaidamarthya
eva valābalamuk‍taṃ tathāpi tulyanyāyatayā'nvayayoge'pi tena balābalaṃ kena vāryate । caśabdo-
'piśabdārthe । <b>uk‍taṃ cāsmābhiḥ</b> balābalam ।</p>
<p>atra bhāṣyaṃ <q>“rūpādaruṇāśabdasya guṇavacanatā”</q>1 iti vadati । tadanupapannam ।
anvitapadārthatvāt na kevalaguṇavacanatetyanayā śaṅka‍yā bhāṣyārthaṃ darśayati---<b>padāntareṇa dravyo-
pādānāt kriyāsaṃbandhācca padadvayasya kevalaguṇānvayitā na śakyate vākyena bādhitum</b> ।
kriyāyāmeva tāvat na dravyānvitaguṇānvayārthaṃ aruṇāpadaṃ, padāntareṇa dravyopādānāt । na ca
dravya eva guṇānvayārthaṃ, kriyāsaṃbandhāt padadvayasya parasparasaṃbandhapratipattau nimittābhāvāt ।
ataḥ kevalaguṇānvayitā aruṇāpadasyetyanenaivā/?/bhaprāyeṇa bhāṣye rūpādaruṇāśabdasya guṇavacana-
tetyuktam । <b>atredānīmuttaraṃ kriyāyogitve amūrtatayā'nanvayamālocya ananvayādvaraṃ
dravyānvayaḥ । dravyānvayitvepi2 kriyānvayo nātidūraṃ parityak‍to bhavati</b> । tadīyadravya
<note>(1) P. 686</note> <note>(2) G. dravyānvayitve hi</note>
﻿<pb n="r663"/>
eva niveśāt । <b>avaśyaṃ caitadevamabhyupagamanīyam । anyathā prakaraṇasaṃbandho'pi na
syāt । prakaraṇe'pi hi kriyayā dravyeṇa vā saṃbandhaḥ । kriyayā tāvat na saṃbadhyate
ityuk‍taṃ</b> amūrtatvāt । <b>atha liṅgāt dravyeṇāpi na saṃbadhyate hanta ananvayitaivābhyu-
pagatā bhavati । na cāyamananvayitā</b> abhidhānalakṣaṇo dharmaḥ <b>abhidhānasya</b> śabdasya
loke vṛddhavyavahāre <b>dṛṣṭa</b> ityuktam । tasmādekavākyatānugrahāya tasmin‍neva vākye
<b>dravyasaṃbandhābhyupagamo yuktaḥ</b> । yata evānanvayaprasaṅgālliṅgenānvayaḥ <b>ata eva nīlotpalā-
diṣvapyanvayo dṛśyate । anyathā hi saṃbandhābhidhānavibhak‍tiśūnyānāmapi</b> nīlotpalādi-
śabdānāṃ <b>kathaṃ vā'nvayaḥ syāt</b> vāśabdaḥ ivārthe । kathamivānvayaḥ syādityarthaḥ
samudro vā mahāsatva itivat । anena granthena <q>“atrocyate”</q> ityādibhāṣyaṃ “nāsti
vākyabhedaḥ ityanta vyākhyātam ।</p>
<p><q>“naitadeva”</q> iti pratīkena bhāṣyaṃ vyākhyeyaṃ svīkṛtam । <b>satyameva vaibhakti-
ko'pi saṃbandhaḥ abhidhānalakṣaṇaḥ bhavati yadyapratipakṣo bhavet । ayaṃ tu sapratipakṣaḥ</b>
tṛtīyayā । na hi dravyasambandhe tṛtīyā ghaṭate । ataḥ <b>tṛtīyānuguṇamevāsyānvayitvaṃ</b>
<note>(1) 686-15</note>
﻿<pb n="r664"/>
<b>kalpayitavyam । na punaḥ kevalābhidhānānuguṇam । tasmānna nīlotpalavat saṃbandha
upapadyate</b> ।</p>
<p><b>atrocyate । yadi tṛtīyārthaḥ prātipadikārtha</b>syāruṇimno <b>dravyānvayavirodhī
syāt syādetadevam</b> dravyasaṃbandho nāstīti । <b>sa punaḥ</b> tṛtīyārthaḥ <b>prāptatvānna virudhyate</b> ।
<b>ato yāvadaprāptamekahāyanyā saṃbadhyata ityadoṣaḥ</b> । ato ‘na brūmo na kārakam ।
ityādibhāṣyaṃ <q>‘nāsti vākyabhedaḥ’</q> ityantaṃ vyāvarṇitam । <b>bhavedetadevaṃ yadyekahāyanī nānyārthā
sā tu anyāthaiva । na ca dvayoḥ anyārthayoḥ mithaḥ saṃbandhaḥ saṃbhavati । kimarthā
punarekahāyatī ? krayārtheti brūmaḥ । kiṃ punaḥ kāraṇaṃ tulye samabhivyāhāre</b> guṇakriyābhyāṃ
saha <b>krayārthaivaikahāyanī na punaḥ guṇasaṃbandhāryeti</b> । atra bhāṣyaṃ <q>“abhihitamapi punaḥ
paryanuyunyata”</q> iti ākṣep‍tuṃ bhāṣyaṃ paṭhitvā ākṣipati---<b>yadyabhihitaṃ kimiti punaḥ paryanu-
yujyate”</b> yadi tṛtīyavibhaktiyogena krayasaṃbandhaḥ āruṇyasyetyabhidhānāt abhihitamevedaṃ
krayārthaivaikahāyanī tṛtīyāyogāditi kimarthaṃ punaḥ pṛcchyate kathaṃ krayārthaivaikahāyanīti ।
uttaraṃ---<b>anyārthasyāpyanyena saṃbandho virodhapradarśanārthaṃ tadarthameva cottaramapi2 tṛtīyā</b>-
<note>(1) P. 687</note> <note>(2) G. tena na doṣaḥ</note>
﻿<pb n="r665"/>
<b>saṃbandhāt krayārthatā iti</b> । pṛṣṭe tṛtīyābalenaiva uttare datte punaranyārthasyāpyanyena
sannidhānāt saṃbandhāvirodha iti imāmāśaṅkāṃ kartuṃ praśnaḥ uttaraṃ cetyarthaḥ । <b>anyārthamapyanyena
saṃbadhyate1 iti naiṣa doṣaḥ । śak‍noti hi ākāṅkṣāvato'nyārthamapi sannihitamākāṅkṣāṃ
pūrayituṃ sannidhānāviśeṣāt</b> । tena sākāṅkṣasyāruṇyasya āśrayākāṅkṣāṃ ekahāyanī pūrayet ।
<b>satyam śak‍noti, na punaḥ yadarthaṃ tatsaṃbandhitayaiva</b> । tena yadyapyekahāyanī sannidhānāt
aruṇimnā saṃbadhyate tathāpi krayārthaiva satī na saṃbadhyate iti na krayamātrasaṃbandho'ruṇimnaḥ kiṃntu
prakaraṇagatasarvaikahāyanīsaṃbandho'ruṇimna iti ।</p>
<p><b>nanu ca ta2tsaṃbandhinyāmapi sannidhānamaviśiṣṭaṃ itarasya cākāṅkṣā</b>, tena
tatsaṃbandhitayaiva saṃbandha iti । <b>bhavedetadevam yadi sannidhānamaviśiṣṭaṃ syāt iha tu sanni-
dhānamapyanyārtham</b> । <b>na cānyārthaṃ sannidhānamākāṅkṣati svārthasiddhaye</b> । uttaraṃ---<b>/?/
avaśyānvayabhāvitvāt abhidhānasya cānyasyāsannidhānāt anyārthatāmabakṛṣya3
sannidhānamātraṃ parigṛhyate</b> । <b>tathā ca rātrisatrādiṣu darśitam</b> । asyārthaḥ---4aruṇā---
<note>(1) R. saṃbandhaḥ</note> <note>(2) G. tatsaṃbandhasyāpi</note> <note>(3) G. apahāpa</note> <note>(4) G.
aruṇimā</note>
﻿<pb n="r666"/>
bhidhānaṃ tāvadavaśyaṃ kenacidanvayaṃ bhāvayitumuccaritam । tenāvaśyamanvayena bhavitavyam ।
tatra kenānvaya ityapekṣāyāṃ saṃnnidhānāt ekahāyanī krayārthaiva saṃbhantsyate । anyārthatāṃ
parityajya tathā rātrisatre stutyarthatayā anvitā'pi pratiṣṭhā sannidhānāt niyojyaviśeṣaṇatayaiva
gṛhyate । uttaram---<b>yuktamuk‍taṃ kintu atra prakaraṇāt sannidhānamananyārthaṃ</b> adhikāravidhe-
<b>rvidyate</b> । tena gṛhītamāruṇyaṃ tadīyeṣveva sarvadravyeṣu saṃbadhyata iti । <b>tasmādvākyabhedā-
devānvayo yuktaḥ । ananyārthasyādhikāravidheḥ saṃbandhino'vagamāt । ataḥ prakaraṇe
sarvasminniveśa iti siddham</b> । atrāyaṃ pūrvaḥ pakṣaḥ---yuk‍tamākṛteḥ amūrtāyā api adhyava-
sāyahetutayā kriyāṃ prati sādhanabhāvaḥ । guṇasya tu na kathaṃcit sādhanabhāva upapadyate । nanu
copādāne guṇasyāpyupayogo'sti na hyanavacchinnamupādīyata iti śakyate vak‍tum । na ca
guṇamantareṇānavacchinnatvamupapadyata iti । tadayuktam । yathā guṇaviniyogābhāvepi
yatkiñcida‍dravyamupādāya prayogaḥ sidhyati tathā'trāpi kiṃ na sidhyatīti nāsti sādhanabhāvaḥ ।
rāddhāntamupakramate---<b>evaṃ prāpte brūmaḥ</b> ।</p>
<p><b>arthaikatve</b> । atrābhidhīyate---<b>kraya evāruṇimā niviśate । kathaṃ ? tatsaṃbandhapratīteḥ
tṛtīyātaḥ । nanu ca kevalaguṇavacanatvāt na kriyayā saṃbadhyate ityuk‍tam । duruk‍taṃ
tat । kathaṃ duruk‍taṃ ? itthaṃ duruktam---yasya hi yādṛśaṃ kriyāsādhanatvaṃ dṛṣṭaṃ loke</b>
﻿<pb n="r667"/>
<b>tasya tathāvidhasyaiva vibhaktayaḥ saṃbandhamāpādayanti । dravyaviśeṣaṇatvena ca guṇaḥ
kriyāṃ niṣpādayati aviśiṣṭasya kāraṇatvānupapatteḥ । atredamākṛtam</b> । krayasaṃbandhā-
dāruṇyasya tatraiva viniyogaḥ krayasādhanatā ca tasya saṃbhavati dravyaviśeṣaṇatvenāruṇyaviniyogāt ।
taddhi evaṃ vidhīyate yatrāruṇyaṃ samavetaṃ tena krayaḥ kartavyaḥ iti । na ca tasyopādānamāruṇyenā-
viśiṣṭasya saṃbhavati । na cānupāttena kriyā nirvartyata ityasti kriyāsādhanabhāvaḥ āruṇyasyeṃti
siddhaḥ kraye viniyogaḥ । etadeva vivarītuṃ codyamārabhate---<b>nanu cānupāttadravyaka evāyaṃ prayogaḥ
paṭasya śukla itivadityuka‍tam । ataḥ</b> sādhanabhāvo nāstītyuktam---<b>tatsatyamuktam । na
punaranupāttadravyatayā kriyāsaṃbandho'pahnotuṃ śakyate । svavyāpārāpekṣatvāt kriyāyogasya</b>
sarveṣāṃ sādhanānāṃ vilakṣaṇo vyāpāra iti । <b>na cānupāttadravyatayā vyāpārahāniḥ</b> vyāpāra
eva nāstīti <b>śakyate vak‍tum</b> ।</p>
<p>nanu ca dravyasādhanake karmaṇi kathaṃ guṇasya sādhanatetyāśaṅkyāha---<b>svavyāpārāpekṣāṇi
ca kārakāṇi kriyayā saṃbadhyanta iti na kārakāntaravyāpāramapekṣante</b> । asyārthaḥ---na
dravyādivat karmaṇi guṇaḥ sādhanamiti nāsti virodhaḥ । nanu ca yathā ś‍vetamityatra dravyopādānaṃ
tatheha nāstīti kathaṃ sādhanabhāvaḥ ata āha---<b>nāpyarthāntaragataṃ</b> dravyagataṃ <b>hānamupādānaṃ vā
'bhidhānasya</b> । yadyapyabhidhānamarthāntaramupādatte jahāti vā tathāpi sādhanabhāvo na virudhyata
﻿<pb n="r668"/>
iti । upasaṃharati---<b>tasmādbhinnavyāpārakatvāta2 ekahāyanīdvāraka eva krayasaṃbandha upapannaḥ</b> ।
yata eva dravyadvāreṇa viniyogaḥ <b>ata eva na vikalpaḥ prayojanavada‍dravyasaṃbandhārthaṃ kriyā-
prādhānyaṃ</b> prayojanavatā dravyāntareṇa somākhyena saṃbandho yathā syādityevamarthaṃmaruṇaikahāyanya-
pekṣaṃ kriyāprādhānyamuktam । <b>tatprādhānye tu na3 pratyekaṃ vākyaparisamāptiḥ</b> । na hi
guṇaṃ prati pradhānamupadiśyate kintu pradhānameva prati guṇa iti na pratiguṇaṃ vākyabhedaḥ ।
<b>tasmādekavākyatvāt siddhaṃ dravyaguṇayoraikakarmyānniyata iti</b> ।</p>
<p><b>ekatvayuk‍tamekasya śrutisaṃyogāt</b> । nanu asaṅgataiveyaṃ cintā । nātraikatvasya
śrutinibandhano viniyoga āśaṅkyata ityāśaṅkyāha---<b>ukto dravyaguṇasaṃskārāṇāṃ viniyogaḥ
idānīṃ 4viniyojyaviṣayagatā cintā kriyate</b> । asyārthaḥ---dravyādiviniyoge cintite
tasyaiva viniyogasya viśeṣa cintayituṃ viniyojyasya yo viṣayaḥ śeṣī tadgatā cintā kriyate-kiṃ
vivakṣitasaṅkhyākaśeṣiparyanto viniyogaḥ uta neti । tenādhyāyasaṅgatiravāntarasaṅgatiścāsti ।
kutaḥ punariyaṃ cintetyatra āha---<b>evaṃ hi śrūyate <q>‘grahaṃ saṃmārṣṭi’</q> iti</b> । ekatvaśravaṇāt
<note>(1) P. 699</note> <note>(2) R. dvārakatvāt</note> <note>(3) G. omiss na</note> <note>(4) G. R.
viniyojyaviyaṣā</note>
﻿<pb n="r669"/>
saṃśayaḥ । kīdṛśaḥ saṃśaya ityatrāha---<b>atra saṃśayaḥ---kiṃ śeṣiṇo viśeṣaṇameka</b>tvādi <b>śeṣitve1
ādriyate śeṣasyeva paścādeḥ śeṣatve uta nādriyata</b> iti । <b>kathaṃ punaratra saṃśayaḥ</b> ?
praṣṭā svābhiprāyeṇa ekagranthenāha---<b>yuk‍taṃ tāvat</b> śeṣa iti cchedaḥ । kathaṃ yuk‍taṃ ? <b>upādīya-
mānatvāccheṣasya tadupayogi</b> upādānopayogi viśeṣaṇaṃ, anavacchinnasya upādānāśak‍teḥ ।
<b>śeṣiṇaḥ punaḥ kāryāntare</b> homādau <b>nirjñātayāgaśeṣabhāvasyaiva svaśeṣayogo yuktaḥ</b> । śāstrā-
ntaravihitatvāccheṣiṇa <b>iti na saṃśayaṃ paśyāmaḥ</b> । kāryāntare nirjñātopādānāśśeṣiṇaḥ nopādeyā
iti tadīyaviśeṣaṇānāmapyanapekṣitatvāt ādarāśaṅkaiva na yuk‍teti । evaṃ pūrvapakṣamākṣipya
samarthayamāna āha---<b>ucyate । śrutitaḥ sarvaṃ kalpate</b> vivakṣitatvaṃ avivakṣitatvaṃ ityādi
<b>nopādeyatvāt paśorekatvaṃ</b> vivakṣitam । <b>kiṃ tarhi ? śruteḥ । śrutiścennādriyate dvitvaṃ
bahutvaṃ vā kimityavacchedakatvena nopādīyate</b> । nāṅgīkriyate । <b>ataḥ śeṣiṇyapi yathā
brahaśrutirādriyate evamekatvaśrutirādriyatām, aviśeṣāt । tadidamuk‍taṃ ekatvayukta-
mekasya śrutisamyogāt</b> । yat‍tūk‍tamapekṣā nāstīti tadayuktam । śrutibalenaivāpekṣā
bhavatīti kalpyatāṃ rak‍tapaṭavat । yata eva śrutimātreṇa svīkāraḥ saṅkhyāyāḥ nopādeyatvamapekṣate,
<note>(1) G. ādīyate</note>
﻿<pb n="r670"/>
<b>ata eva <q>‘‘agnīnādadhīta”</q> iti śruteḥ agnīnāṃ bahutvamādhāne sidhyati । <q>“yūpaṃ
chinatti”</q> iti caikatvaṃ</b> yūpe sidhyati ।</p>
<p>sarveṣāṃ vā lakṣaṇatvādaviśiṣṭaṃ hi lakṣaṇam । atrocyate---<b>naitadevam yadekasya saṃskāra
iti । saṃskāro nāma vyāpārāntarayogyatā । yasya saṃskāro vyāpārāntarayogyatālakṣaṇaḥ
saṃbhavati sa eva saṃbandhitāṃ</b> saṃskāraṃ prati śeṣitāṃ <b>pratipadyate</b>। yasya punaḥ vyāpārāntara-
yogyatālakṣaṇasaṃskāro na bhavati vyāpārāntarābhāvāt sa saṃskārārhona bhavati । tacchabdena
pulliṅgāntena vyāpārāntarānavamarśādevaṃ vyākhyātam । etenedamuktam---grahamātrasyaiva vyāpārā-
ntarayogāt tāvanmātrasyaiva saṃskāra iti । etadeva codyapūrvakamāviṣkartumāha---<b>nanu ca
sasaṅkhyāka eva vyāpārāntarayogyaḥ saṃskāreṇāyaṃ kriyate</b> । saṅkhyāyā vyāpārāntara-
yogo nāstītyanenābhiprāyeṇa pṛcchati---<b>kuta iti</b> । uttaraṃ---<b>vyāpārāntaraṃ upādāna-
śeṣatvāt saṅkhyāyā liṅgasya ca</b> । <b>yathābhūtaścāsau</b> vivakṣitaliṅgasaṅkhyākaḥ svavyāpāre
<b>śeṣabhūtaḥ tathābhūtasyaiva saṃskāre saṃbandhaḥ kāryārthatvāt</b> saṃskārasya । <b>aindravāyavādiṣu</b>
﻿<pb n="r671"/>
<b>vākyeṣu caikasaṅkhayāyuktā eva grahāḥ śeṣatvena śrūyante । ataḥ</b> kāryayogitvādekatvasya
saṃskārārhatvāda<b>vivakṣitamekatvamityayuktam । na ca grahamātraṃ śeṣaḥ</b> । asyārthaḥ । na
cedamāśaṅkanīyam yāvanto grahāḥ tāvanto militā eva kāryāntaraśeṣabhūtā iti yena sarveṣu
militeṣveva saṃskāraḥ syāt । kutaḥ ? <b>ekaikasya viniyogāt । nanu ca viniyuktasya
grahasyopādānaśeṣatvaṃ saṅkhyādayaḥ pratipadyante yathā śeṣabhāve prādhānyaṃ tathā śoṣibhāve'pi</b> ।
asyārthaḥ---ubhayasaṃmataṃ tābat viniyuktasya grahasyopādānaśeṣabhūtāḥ saṅkhyādaya iti yathā
śeṣatvāvasthāyāṃ upādīyamānāvasthā(yāṃ)śrayaṇena grahasya saṅkhyādīn prati prādhānyaṃ tathā
śoṣibhāvepi saṃskārayogepi prādhānyamiti syāt । upādīyamānatayaiva saṅkhyādīn prati
prādhānyaṃ syādityarthaḥ । uttaraṃ---<b>bhavatu prādhānyaṃ na kaścidvirodhaḥ saṅkhyādyaparityāgena tu
yathaiva śeṣatāṃ pratipadyate tathā saṃskāryatāmiti vadāmaḥ</b> । saṃskāraṃ pratyupādīyamānatayā
bhavatu anyathā ceti na kaścidasmākaṃ virodhaḥ । rāddhāntī pariharati---<b>atrocyate । satyaṃ śeṣa-
bhūtasyaiva saṃskāraḥ tathāpi saṅkhyādayo na saṃbadhyante</b> saṃskāreṇa । <b>kutaḥ ? sarvatra hi
padārthāntarasaṃbandhaḥ pradhānasyaiva bhavati rājapuruṣamānayetivat । tatra hi rājārthaḥ</b>
﻿<pb n="r672"/>
<b>kevalamupalakṣaṇatayaiva bhāti । evamatrāṣi dravyameva pradhānaṃ yadanyattadupalakṣaṇaṃ jātyādi</b> ।
na copalakṣaṇasya kāryasaṃbandho vidheyasaṃbandhaḥ dravyopalakṣaṇatvājjātyādīnāṃ saṃskārasaṃbandho
nāstītyarthaḥ । <b>ata idamuk‍taṃ---aviśiṣṭaṃ hi lakṣaṇamiti</b> । kathamaviśiṣṭatetyatrāha
---<b>na hyekatvādīnāṃ vilakṣaṇatve grahāntaranivṛttau sāmarthyamasti</b> । kuto nāstītyāha
---<b>saṃbandhī hi saṃbandhyantaraṃ nivartayati</b> yathā āruṇyaṃ anāruṇyam । na copalakṣaṇatveṃ---
naikatvādīnāṃ saṃskāra[rya]saṃbandho'sti । ataḥ kathaṃ nivartayeyuḥ dvitīyādīn । <b>nanu cok‍taṃ na
saṃbandhimātraṃ</b> yadevopalakṣaṇatayā saṃbandhi na tadarthāntara<b>saṃbandhe hetuḥ</b> । kastarhi ?
uttaraṃ---<b>śrutyādipratipādyateti । atra caikatvaviśiṣṭaḥ śrutyā pratipādyate śeṣī । kathaṃ ca
śakyate vak‍tuṃ śrutipramāṇake vastuni ekatvasavivakṣitamiti । na coddiśyamānatvaṃ vidhīya-
mānatvaṃ vā śrutiṃ vihanti</b> । uddiśyamānatvaṃ na śrūyata iti naivamasti । vidhīmāna-
grahaṇamanāsthāparam । <b>śrutividhāte</b> hi grahaśruterapi vidhātāt grahepi saṃmārgasyāprāptiḥ
syāt । <b>athāyamabhiprāyaḥ uddiśyamānasya viśeṣaṇamavivakṣitaṃ bhavatīti । asyai-
bārthasyāsminnadhikaraṇe heturvarṇanīyaḥ na cāsāvastītyuktam । ucyate । ayamasti hetuḥ</b>
﻿<pb n="r673"/>
<b>kāryavaduddiśyamānaṃ pradhānībhavati</b> । yatkāryavaduddiśyate tatpradhānībhavati । <b>pradhānasya
ca vidheyena saṃbandhaḥ । na pradhānasya guṇānām</b> । kutaḥ ? <b>yasmāda‍guṇānāṃ pradhāno-
pādānanimittaṃ upādānaśeṣatvam</b> । anyathā upādānaśeṣatā na syāt viniyogaśaṣataiva
syāt । <b>ke punaramī guṇāḥ</b> ? uttaraṃ---<b>vibhaktyabhidheyāḥ prātipadikārthasya</b> saṅkhyā-
dayaḥ । <b>kathaṃ guṇatā vibhaktyarthānāṃ ? prātipadikārthaṃ pratyavacchedakatvāt vibhaktyartho
hi prātipadikārthamavacchinatti avacchedakatayā ca upādānaśeṣatā । tasmātsiddhaṃ vibhaktya-
bhidheyasya saṅkhyādeḥ</b> prātipadikārthaṃ prati <b>guṇatvam । na ca guṇānāṃ guṇaissaha saṃbandho
vidyate</b> sarveṣāṃ pradhānasaṃbandhitvāt <b>guṇaścāyaṃ saṃskāro nāma । uktaṃ ca <q>‘guṇānāṃ ca
parārthatvāt’</q> iti</b> । tasmāt pradhānaprātipadikārtha eva saṃskāreṇa saṅkhyādibhiśca sambadhyate na
punarekatvādeḥ saṃskārasambandha iti । evaṃ tāvat vibhaktyabhidheyatāmāśritya saṅkhyāderuktam ।
<b>athāpi nāma prātipadikābhidheya evāyamartho jātyādiḥ viniyojyaśca tathāpi anuddiśya-</b>
﻿<pb n="r674"/>
<b>māno naiva</b> saṃskāraṃ prati <b>pradhānatāṃ pratipat‍tuṃ śaknoti</b> । kimityuddiśyamānataiva na
syāditi । uttaraṃ---<b>uddeśo hi nāma kāryāvacchinnasya vastuno bhavati na padārthamātrāva-
cchinnasya</b> । yāvānarthaḥ padenocyate na tāvānuddeśyo bhavati । kiṃ tarhi ? yāvatkāryayogi
dravyaṃ ca kāryayogi jātyādikāryayogivastūpādāne hi jātyādīnāṃ upayogaḥ na kārya eva
<b>ato jātyādibhiḥ dravyamevopalakṣaṇīyam</b> । kimityevamityāha---<b>na hi dravyaviśeṣādṛte
kāryaviśeṣaparyavasānaṃ bhavati</b> । na hi dravyādṛte kriyāsiddhirityarthaḥ । ataḥ kāryayogi-
<b>dravyopalakṣaṇatayaiva uddeśyajātyāderanbayaḥ na punaḥ kārakatayā</b> karmatayā saṃskāryatayeti
yāvat । <b>nanu caivaṃ sati upādīyamānatvepi kāryaviśeṣānavagamāt</b> dravyasya ca kāryayogi-
tvāt <b>jātyādīnāmupalakṣaṇataiva</b> prāpnoti । <b>na caivabhiṣyate jātirevāṅgamiti mīmāṃ-
sakāḥ।</b> uttaraṃ---<b>anabhijño bhavān upāttopādeyayoḥ upāttadravyalakṣaṇaṃ hi uddiśyamāna-
padārtho bhavati</b> 1uddeśyaṃ kāryayogyupāttadravyaṃ lakṣayati2 । tena tatra dravyasaṃpratyayaḥ ।
<b>vidheyaṃ punaḥ kamupalakṣayati</b> । na hyasau kāryayogi padārthoṃpasthāpanāyocyate । kathaṃ tarhi
dravyaviśaṣānupraveśa ityatrāha---<b>vihitatvādeva hi kāryasiddha‍yarthaṃ svāśrayaṃ dravyamākṣipati
nopalakṣayati</b> । ataḥ uddeśe <b>uddiśyamānasyopalakṣaṇa(para)tvāt dravye sampratyayo bhavati</b> ।
<note>(1) G.uddeśye (2) G. lakṣyate</note>
﻿<pb n="r675"/>
dravyameva hi kāryāntarayogitayā pratīyate <b>na punaḥ svasaṃbandhinyabhidheye</b> saṃpratyayaḥ । yataḥ
kāryamātrāvacchinnasya uddeśaḥ <b>ataḥ kāryamātramevāpekṣyate avacchedakatayā na śrutyābhihita-
mekatvādikam</b> । kimityekatvaṃ nāpekṣyate ityāha---<b>upāttataiva tatra viśaṣāvagame hetuḥ
yatpunarupādeyaṃ tacchrutita eva viśiṣṭamavagantavyam । nānyata iti</b> । tena tatra yuktā-
'pekṣā iti viśeṣaḥ । <b>so'yamukto hetuḥ uddiśyamānasya viśeṣaṇaṃ avivakṣitaṃ</b> bhavatī-
<b>tyatrārthe</b> na punaruddeśa evāvivakṣita iti tataḥ upāttāvagateḥ । ato grahaśrutirapi na
vivakṣaṇīyeti yaduk‍taṃ tatparihṛtam । viśeṣaṇaṃ punaravivakṣitaṃ <b>upāttatvādityuktarūpo hetuḥ</b> ।
etenedamuk‍taṃ bhavati upādānaśeṣatayā saṅkhyā anvayaṃ yāti ākāṅkṣyā ca । yatpunarupāttaṃ
tatropādānābhāvāt dūrata eva taccheṣatā nāsti । ato nirviṣayatayā saṅkhyāpekṣaiva nāstīti ।
<b>kā vārtā agnīnādadhīta yūpaṃ chinatti</b> iti । atrāpyuddeśyatvādagnīnāṃ yūpasya ca aviva-
kṣitā saṅkhyā prāpnoti iti manyate । uttaram---<b>vivakṣitā saṅkhyeti</b> । kutaḥ ? atra hi
<b>idamevopādānavākyam</b> । tena anyato'nirjñātatvāt apekṣitā saṅkhyeti । <b>nanu cāgnipada-
muddeśakaṃ pradhānabhūtāścāgnayaḥ</b> na saṅkhyā, ataḥ kathaṃ vivakṣeti । uttaraṃ---<b>satyaṃ yathā
bhavānāha । kintu dvividho hyuddeśaḥ upāttasya anupāttasya ca grahaṃ saṃmārṣṭītyupāttoddeśaḥ</b>
﻿<pb n="r676"/>
aindravāyavādivākyeṣu upāttān grahānuddiśya saṃmārgo vidhīyata ityupāttoddeśaḥ । kvacidapyāha-
vanīyādīnāmanupādānāt । <b>anupāttaṃ coddiśyata iti kathamidaṃ</b> ? 1anuvādaṃ uddeśe
caikarūpaṃ manvānasyedaṃ codyam । uttaraṃ---<b>vidheyaviṣayo hyaddeśa ityucyate</b> yasmin kiñci-
dvidhīyate taduddiśyata ityarthaḥ । <b>nopāttatvaṃ anupāttatvaṃ coddeśahetuḥ । ataḥ pramāṇāntara-
siddhaviśeṣaṇamuddiśyamānamavivakṣitaviśeṣaṇaṃ bhavati । yatpunaravijñātaviśeṣaṇamevoddiṣṭaṃ
bhavati taddhidheyavat śrutita eva viśiṣṭamavagantavyam । tasmāt suṣṭhu</b> prāmāṇikaṃ <b>ucyate</b>
---upāttoddeśe viṣaye grahaṃ samārṣṭītyatra <b>avivakṣitaṃ viśeṣaṇamiti2 । nanu ca grahaṃ
saṃmārṣṭīti dvitīyeyaṃ kārakavibhaktiḥ kārakaṃ ca kriyārthaṃ bhavatīti śābdāḥ</b> । atrā-
yamāśayaḥ । dvitīyeyaṃ kārakavibhaktiḥ kārakaṃ ca kriyārthaṃ bhavati । yacca yadarthaṃ tatsiddha‍yarthaṃ
tadupādeyaṃ bhavati । yaccopādeyaṃ tatrāvacchedakākāṅkṣā asti । nanu nirjñātāvacchedakaṃ
nāvacchedakāntaramapekṣate satyaṃ, yadi saṃmārgaṃ pratyupādāne'vacchedako nirjñātaḥ syāt । na
hyatrāvacchedakatā nirjñātā iti upādānaśeṣatā saṅkhyāyā iti । rāddhāntamāha---<b>nanu
cepsitatame dvitīyā na</b> cepsitatamaṃ kriyārthaṃ kintu kriyaiva tadarthā tenepsitatamasya kriyāṃ
pratyanupādānānnopādānaśeṣateti । pūrvapakṣī tvāha---<b>satyaṃ sā tu kārake</b> dvitīyāvibhaktiḥ
tena kārakatvādasti kriyāṃ pratyupādānam । sa evaikagranthenāha---<b>nanu ca vipratiṣiddhamidaṃ</b>
<note>(1) G. anupādanaṃ (2)G. aviśiṣṭaṃ hi lakṣaṇamiti</note>
﻿<pb n="r677"/>
<b>īpsitatamaṃ kārakaṃ ceti</b> । ataḥ kārakatvameva paramārthato'rthaḥ । ārthaṃ tu kārakasyāpi1
kriyāphalayogitvam । rāddhāntī pṛcchati---<b>kathaṃ vipratiṣiddham</b> ? pūrvapakṣī vikalpya
dūṣayati---<b>kimidamīpsitatamaṃ nāma ? yadi tāvat yataḥ</b> kriyāsiddhiḥ 2tatkriyarthaṃ
īpsitatamamiti । <b>evaṃ tarhi kārakamātre karmatvaprasaṅgaḥ tataśca viśeṣābhidhānamanarthakaṃ
idaṃ karma idaṃ karaṇamiti</b> sarvakārakāṇāṃ karmatvāpatteḥ । <b>atha vatkriyayā āpyate</b> yathā
adhyayanena vedaḥ, <b>utpādyate</b> yathā pākenaudanaṃ, <b>saṃskriyate</b>, yathā prokṣaṇena vrīhayaḥ,
<b>vikriyate</b> yathā vilayanenājyaṃ, na vilayanenājyamutpādyate kiṃ tarhi pārthivamājyadravyaṃ gandha-
vatvāt dhanasvabhāvamevāgnisaṃyogena dravībhavati ityaṣṭame vakṣyāmaḥ । <b>tatkarmetyucyate</b> । evaṃ
vadato'sya caturvidhaṃ karmābhipretaṃ saṃskāryavikāryayorbhinnatvāt । dūṣayati---<b>na tarhi kārakaṃ</b>
3āptyādyavasthayepsitatamaḥ san akārakamityarthaḥ । kutaḥ ? <b>kriyāparyavasānāpekṣo
hyāptyādiko guṇaḥ</b> kriyāyāṃ niṣpannāyāṃ paścāt kriyāphalaṃ niṣpādyate । hetorhi phala-
mutpadyate । hetuphalayoḥ paurvāparyaniyamaḥ । <b>paryavasite</b> hi niṣpanne <b>vyāpāre phala-
mutpadyate na phalasya sādhyaiva kriyā</b> । ato na kārakatā । rāddhāntī samādhatte---<b>atrā-
bhidhīyate---nedaṃ vipratiṣiddhaṃ āptyādiko guṇaḥ kārakasthaścākārakasthaśca । yadā kārakasthaḥ</b>
<note>(1) G. athāpi tvasyāsti</note> <note>(2) R. kiyāsiddhayarthaṃ</note> <note>(3) G. āptyādya-
vasthāyasminnaṃśe tatkārakamityarthaḥ</note>
﻿<pb n="r678"/>
<b>tadā kārakameva phalam</b> tadā''ptyādiko guṇo dvidhā anyathaikarūpyameva syāt । pūrvapakṣī
pṛcchati---<b>kimidaṃ kārakameva phalamiti</b> ? uttaraṃ---<b>yadā hi kārakameva kayācidvi-
kārāpattyā vyāpyaṃ utpādyaṃ saṃskāryaṃ vikāryaṃ ceṣṭaṃ</b> tadā <b>tadeva phalamityucyate । tāmevā-
vasthāmaṅgīkṛtya īpsitatamavyapadeśaṃ labhate । kriyāsiddha‍yarthaṃ phalasiddha‍yarthaṃ vā</b> । yatkrārakaṃ
tat <b>kriyāsiddha‍yarthaṃ phalasiddha‍yarthaṃ ca</b> । tadeva kayācidvikārāpattyā īpsitatamavyapadeśaṃ
labhate । <b>ataḥ kārakamīpsitatamamityaviruddham</b> । kathamaviruddhaṃ ? <b>vidyate hi
kārakaṃ na phalasamavāyi yathā karaṇādi । vidyate ca phalaṃ na kārakasamavāyi yathā
svargādi</b> । tena yatkārakaṃ phalasamavāyi tatkarma yathā syādityuk‍taṃ īpsitatamaṃ kārakamiti ।
etena viśeṣābhidhānārthamanarthakamiti yaduk‍taṃ tatparihṛtam । <b>nanu svargādyapi kāraka-
samavāyyeva kartṛgāmi kriyāphalamiti</b> । śāstraphalaṃ prayoktarītyatra <b>vacanāt</b> abhi-
dhānāt । <b>uttaraṃ---na kārakatayā phalasamavāyo vidyata ityadhikāralakṣaṇavyāpāro'yaṃ
adhikāralakṣaṇe</b> uktaḥ । <b>1kathaṃ tarhi bhagavataḥ pāṇineḥ sūtraṃ <q>“kartrabhiprāye kriyāphale”</q></b>
<note>(1) G. ṇa ityuktam</note>
﻿<pb n="r679"/>
<b>iti । asyāpi tatraivārtho nirūpyate</b> । prakṛtamupasaṃharannāha---<b>ato grahaṃ saṃmārṣṭīti yadyapi
saṃmārgaṃ graho niṣpādayatveva tathāpi na tasyāṃśasya vācikā dvitīyāvibhaktiḥ īpsitata-
matvamācaṣṭe phalāṃśamityarthaḥ</b> । kriyāniṣpādyamiti yāvat । anenedamuk‍taṃ yasminnaṃśe
ekatvaṃ śrutaṃ na tasyāṅgasya upādeyatā । yasya copādeyatā na tatra vibhaktiriti । <b>tasmācchrutito
viśeṣāvagama iti siddham । ataḥ upāttaviṣayaḥ saṃskāra iti sthitam । nanu ca
vyabhicāryetaddarśanaṃ</b> īpsitatame dvitīyeti । <b>anīpsitatamepi dvitīyā bhavatyeva</b> upā-
dhyāyāya gāṃ dadātīti । <b>tataḥ kiṃ</b>? <b>idaṃ tato bhavati</b> । anvayavyatirekābhyāṃ <b>kārakāṃ
śābhidhāyinī na phalāṃśābhidhāyinī । evaṃ grahamityetadapi kārakamevācaṣṭe । tataścai-
katvamavivakṣitamiti na śakyate vak‍tuṃ</b> upādeyadaśāyāmeva śrutatvāt । yadi kārakā-
bhidhāyinī dvitīyā <b>kathaṃ tarhi grahārthaḥ saṃmārgaḥ pramāṇābhāvāt</b> tādarthyamayuktamityarthaḥ ।
uttaraṃ---<b>prayojanavattvāt</b> grahāṇāṃ saṃmārgasya tādarthyaṃ, <b>yathā paśupuroḍāśo'gnīṣomadevatārthaḥ
atrābhidhīyate । īpsitatamatvaṃ tāvat dvitīyā'bhidhatte । tathā yuktaṃ cānīpsitamiti
tu kriyānirvāhyamevetyarthaḥ</b> । asyārthaḥ---dvitīyā tāvat phalāṃśamabhidhatte । tathā yuktaṃ
﻿<pb n="r680"/>
mityatrāpi tathāyogābhidhānāt kriyājanyaphalāṃśābhidhāyitvameva iti <b>iyān viśeṣaḥ kriyāntara-
saṃbandhitayaivaikasyopādānaṃ</b> abhidhānaṃ yathā <q>‘vrīhīn avahanti’</q> iti niyogasaṃbandhitayā
vrīhaya upādīyante tatraivepsitatamatā । <b>ekasya neti</b> yathā gāṃ dadātīti na goḥ kriyāntara-
saṃbandhitayopādānam । taccānīpsitaṃ kriyājanyaphalayogi । tathā'nīpsitatamamapīti kriyā-
janyaphalayogitve nāsti viśeṣaḥ । dvitīyāpi tāvanmātramevābhidhatte kāryataḥ tadīpsitatamatvaṃ
brīhīṇāmiti mantavyam । evamubhayatrāpi mukhyārthaiva dvitīyā bhavati tena na kārakāṃśābhidhāyinī
dvitīyetyuk‍taṃ bhavati । yadi tathā yuktabhityatrāpi na dvitīyā kārakāṃśābhidhāyinī <b>evaṃ tarhi
gāṃ dadātītyavivakṣā saṅkhyāyāḥ</b> । pūrvapakṣyevāśaṅkāmutpādya nirasyati---<b>bhavatviti cenna,
prayojanāntarakalpanāprasaṅgāt</b>। yāvaddhi prayojanāntaraṃ gaurna kalpyate tāvadavivakṣitā saṅkhyeti
na śakyate vak‍tum anirjñātasaṅkhyātvenāvacchedakākāṅkṣitvāt । rāddhāntaikadeśyāha---<b>kimiti</b>
prayojanāntaraṃ <b>neṣyate</b> । uttaraṃ---<b>pramāṇābhāvāt na</b> kāryakalpanāyāṃ pramāṇamasti ।
<b>nanu ca dvitīyaiva</b> kāryakalpanāyāṃ <b>pramāṇam---satyam</b> dvitīyā pramāṇam sā tu <b>kāryā-
kāṅkṣāyāṃ viśeṣaṃ samarpayati</b> na punardvitīyāntapadavācyasyārthasya <b>kāryamebāvagamayituṃ kṣamā</b>
saktvādivat । kasmātpunarna kṣametyāha---<b>viniyogaparyavasāyinyaḥ</b> parasparasaṃbandhamātropakṣīṇa-
śak‍tayo vibhaktayaḥ na kāryaparyavasāyinyaḥ । nanu ca kiṃ prayojanāntarakalpanayā, atraiva
vākye niyogaḥ sādhyo bhavatu ityatrāha---<b>navā'dhikāraśūnyo niyogo'stīti phalabatsannidhā-
vityatra vakṣyāmaḥ</b>। atra ca goḥ sādhyatvadarśanāt nādhikāro'pyaparaḥ sādhyaḥ śakyate'ṅgī-
﻿<pb n="r681"/>
kartum । na cādhikāraṃ vinā niyogo'sti । tasmādiyamapi kalpanaiva nāsti । yadi yatra
sādhyāntaramasti tatrādhikāro nāsti kathaṃ tarhi saṃskāravidhīnāmadhikārasaṃsparśaḥ ityāha---<b>saṃskāra-
vidhayastūk‍tāḥ <q>‘teṣāmarthena’</q> ityatra</b> । yathā satyapi teṣāṃ kāryāntare adhikārānupraveśaḥ tathā
teṣāmarthenetyatroktam । rāddhāntī pariharati---<b>uktottaramapi kimiti bhavatā paricoditam
vismaraṇāparādhāditi manyāmahe । tadidaṃ smāryate anupāttaviṣayamidaṃ prādhānyamiti
yūpavat sthitaṃ vivakṣitatvaṃ saṅkhyāyāḥ । amunā ta viśeṣeṇa</b> kāryāntarasaṃbandhāsaṃbandha-
nibandhanena īpsitatamatvānīpsitatamatvalakṣaṇena <b>sūtrāntarapraṇayanaṃ bhagavataḥ pāṇineḥ <q>‘akathitaṃ’</q>
iti । atrāpi tathā yuktamityanuvartate । tasmāt dvitīyā prādhānyaṃ</b> kriyājanyaphalabhāgitāṃ
<b>na vyabhicaratīti sthitam । upātte tu viṣaye</b> pramāṇāntareṇa <b>viśeṣaṇamavivakṣitamiti
siddham</b> । <q>“grahādiṣvekatvaṃ brūyāt na dvitīyādīn pratiṣedhet”</q> iti bhāṣyam । tadanu-
papannam । yathā paśugatamekatvaṃ vidadhat ekavacanaṃ dvitīyādīnarthān nivartayati tathehāpi
kiṃ na syādityata āha---<b>upāttaviṣayatvāt‍tu grahaśruteḥ upādeyehi ekatvādayo viśeṣaṇa-
miti । iha punaḥ upāttataiva viśeṣāvagatau heturityuk‍taṃ</b> iti । vyākhyātārtham ।
<note>(1) P. 706-3</note>
﻿<pb n="r682"/>
nanu <q>“parisañcaṣṭa”</q> iti ko'bhiprāyaḥ । tridoṣaduṣṭā parisaṅkhyeti manyate । <b>ayamabhiprāyaḥ
---ekatvamananvitaṃ syāt । na cānanvitābhidhānamastītyuktaṃ tada‍bhūtādhikaraṇe</b> । ato varaṃ
parisaṅkhyeti manyate । <b>naitadasti । satya/?/nanvitābhidhānamekatvasya prāp‍noti । na punaḥ
parisaṅkhyā saṃbhavati aprāptatvāt । grahasaṃmārgasaṃbandhasya prāptau satyāmanyanivṛttau
niyogaḥ 1prabhavati</b> na rāgaprāpte bhakṣaṇa eva <q>“pañca pañcanakhā bhakṣyā”</q> itivat । aprāpte punaḥ
<b>yathā ś‍veti śrutiḥ na kākādīn nivartayituṃ kṣamā</b> । <b>na cānanvitābhidhānaṃ, tasyāpi</b>
śuno bhakṣaṇe <b>prāp‍tyavagamāt</b> tathehāpi na dvitīyādīnāṃ parisaṅkhyeti prakṛtena saṃbandhaḥ ।
<b>nanu ca yuktaṃ śvādiṣu</b> ananvitatvāt śunaḥ,<b>ekatvaṃ 2punaḥ bahuṣūpādīyamāneṣu pakṣe'pi na</b>
prāpnoti saṅkhyāyāṃ saṅkhyāntaraṃ nivartyaiva vyavasthānāt । <b>ato'nanvitābhidhānaṃ duṣpariharam</b> ।
<b>parihṛtamidaṃ bhāṣyakāreṇa---“na vibhak‍tervacanamevaikaṃ prayojanaṃ3</b> iti badatā । <b>kathaṃ
punaranenedaṃ parihṛtaṃ bhavati saṅkhyāyā ananvaye'pi</b> । <b>itthaṃ parihṛtaṃ bhavati</b> । <b>saṅkhyāyā ananva-
yepi karmamātrepi prayogadarśanāt yathā brāhmaṇo na hantavya iti</b> । <b>atnāpi sādhyamiti cet</b>
<note>(1) G. saṃbhavati</note> <note>(2) G. yena</note> <note>(3) P. 723</note>
﻿<pb n="r683"/>
na, asmākamatrāpi saṅkhyā(na)nvayo'bhipreta iti cet, <b>na nañarthe vadhena saṃbadhyamāne ekatva-
manvetuṃ kṣamaṃ, anyataḥ pravṛttyavagamāta</b> । asyārthaḥ---vadho hi nañarthena saṃbadhyamānaḥ pratiṣidhya-
mānaḥ anyataḥ pravṛtto'ṅgīkaraṇīyaḥ । tataścānupādeyatvānna tatropādānaśeṣatā saṅkhyāyā
ityavivakṣaiva । tasmādekatvābhidhānaṃ dharmamātre sādhu iti draṣṭavyam । atra bhāṣyam <q>“ayaṃ
cāparo doṣaḥ”</q> iti । tasya cāyamarthaḥ---ekatvagrahasaṃbandhavidhānepi sammārgaviṣaye grahasyaikatvaṃ na
niyantuṃ śakyate viṣayatvena saṃmārgasyāviśeṣāt । iti । sa cāyamanupapanna iva pratibhāti ।
yasmādekatvaśravaṇādyathā tasya karmānvayitā na saṃbhavati tathā varṇayituṃ nyāyyam । tena
grahaśabdo'nupāttoddeśyaka eva bhavatviti । sammārgaviṣaya eva grahasyaikatvaniyamaḥ sidhyatītī-
māmanupapattimapanetuṃ ṭīkākāra āha---<b>ayamaparo doṣa iti</b> pratīkena bhāṣyamanubhāṣitam ।
anupapattiṃ pariharati---<b>ekatvānvitābhidhāne āśrīyamāṇe grahatvaṃ nopāttaviṣayaṃ syāt</b>
upāttagrahopalakṣaṇārthaṃ na syāt <b>anupāttaviṣayatve ca grahasya</b> sammārgeṇa saha ananvayaḥ
<b>prāpnoti</b> । kāryāntarānupraveśinaḥ saṃskārānarhatvāt । <b>ananvīyamāne ca sammārgavidhānaṃ
nirviṣayatvāt</b> śeṣiśūnyatvādanarthakaṃ syāt । ato nānena doṣeṇāyaṃ2 anupāttoddeśaḥ
upāttoddeśa eveti sthito bhāṣyok‍to doṣa iti ।</p>
<p><q>“athaikatvasammārgasaṃbandho vidhīyeta3”</q> ityādibhāṣyaṃ tadanupapannaṃ, saṃbandhe hi vidhīyamāne
avaśyaṃ guṇapradhānabhāvo'bhyupagamanīyaḥ । tatra yasyaikatvaṃ pradhānaṃ tadekatvamuddiśya sammārgo
<note>(1) P. 715</note> <note>(2) G. dūṣaṇāyāyaṃ</note> <note>(3) P. 715</note>
﻿<pb n="r684"/>
vidhīyeta । tataśca grahaśabdo'nanvitaḥ syāt । atha grahasya caikatvasya ca uddeśyadvayasya
śravaṇāt pratyuddeśyaṃ vākyasamāpteḥ ekena grahasammārgasaṃbandhaṃ vidhāya apareṇaikatvasaṃmārgasambandho
vidhīyetetyucyeta । tanna । aprāpte grahasammārgasaṃbandhe kathamekatvasammārgasaṃbandho vidhīyeta ।
sammārgasya cāpradhānatvāt ekatvasya pradhānatvāt । na hi pradhānaṃ guṇa prati vidhīyate । atha
sammārga eva pradhānabhūtaḥ tatrāpyuddeśyabhedena vākyabhedamāśritya grahe sammārgaḥ sammārge hyekatvaṃ
vidhīyate । tadanupapannam । ekatvasyāmūrtatayā sammārgaṃ prati sādhanatvānupapatteḥ 1guṇatvā-
bhāvāditīmāṃ śaṅkāmanuvadan vyākhyānamāha---<b>athaikatvasaṃmārgasambandho vidhīyeta tatrāpi
dvayī gatiḥ syādityanena guṇaphalasaṃbandhavadvidhānaṃ na saṃbhavati</b> nāpyaruṇāvaditi darśayati
etaduk‍taṃ bhavati---yathā guṇaphalasaṃbandhe pradhānabhūto vaitānāgniḥ guṇabhūtādhānasaṃbaddho
vidhīyate tathehāpyekatvaṃ[tvavad]grahe sammārgasaṃbandho vidhīyeteti yā śaṅkā sāpi na bhavati
yathā cāmūrtasyāpyāruṇyasya krayasādhanatā tathaikatvasyāpi sammārgasādhanatayā śaṅkā yā sāpi na
saṃbhavatīti । kathamasaṃbhavaḥ? <b>ekatvaṃ tāvat nopāttasyopalakṣaṇāyālam</b> । ekatvaṃ
tāvat svavākye upāttasya saṃmārgasya upalakṣaṇāya viśeṣaṇāya alaṃ na bhavati । <b>sammārgeṇa
hi saṃbadhyamānaṃ pradhānaṃ vā bhavati guṇo vā nānyaḥ saṃbandho'sti</b> । <b>kathaṃ nāsti</b> ?
<b>prātipadikāśritaṃ hi saṅkhyābhidhānaṃ vibhaktīnāmityuktam</b> । <b>kasmānna viṣayatayā</b>
uddeśyatayā <b>vidheyatayā vā</b> sammārgasaṃbandha ekatvasya saṃbhavati ? <b>paratantratvāt</b> ।
<note>(1) guṇatvābhāvābhāvāt</note>
﻿<pb n="r685"/>
prātipadikāśritatvāt saṃmārgeṇa saha saṃbandhābhāvāt । kimiti tarhi bhāṣyakāreṇa grahasya
pradhānatayā sammārgaṃ pratyanupādānāt upādānopayogitayā aruṇāvadekatvasya sammārge guṇabhāvo na
saṃbhavatītyuktam । atrāha---<b>abhyupagamyāpyaruṇāvanna sambhavatītyuktam grahasya pradhānatvāt</b> ।
<b>nanu ca pradhānepi sambhavatyeva viśeṣaṇaṃ nimittabhūtaṃ kārakatvamāśrityeti</b> । asya
ayamarthaḥ prādhānyamapi grahādeḥ kārakatvanimittakameva । kārakabhūtā eva grahāḥ pradhānabhūtā
bhavanti । tena tāmavasthāmāśrityaikatvaṃ grahādeḥ viśeṣaṇaṃ bhavati aruṇāvaditi । <b>kena
coktaṃ na saṃbhavati</b> viśeṣaṇamiti । <b>iha punaḥ vidhānāsaṃbhava eva pradarśitaḥ pradhānatvāt
grahasya</b> । asyārthaḥ---yadi grahaḥ sammārgaṃ prati vidhīyeta tadā asyopādeyatvāt viśeṣaṇaṃ
syāt । iha tu graho na vidhīyate pradhānatvāditi । anena <q>‘pradhānabhūta’</q>mityādigranthena
1<q>“nanu pradhānabhūta”</q>mityādibhāṣyaṃ <q>“bhidyeta vākyaṃ”</q> ityevamantaṃ vyākhyātam । <b>athocyeta
grahādi lakṣayitvā tasyaikatvasaṃbandho vidhīyate na sammārgasaṃbandha iti---ayamabhiprāyaḥ kaḥ
pakṣapātaḥ sammārgo'nvayī na punarekatvamiti</b> । uttaraṃ---<b>kriyāśūnyo'pyanvayaḥ na
saṅkhyādeḥ sambhavati asati tu vidheye</b> saṃbhavatyapi । asyārthaḥ---sammārge vidheye saṃbhavati
saṅkhyādeḥ kriyāśūnyo'nvayo na saṃbhavati । asati tu vidheye saṃbhavatyapi । <b>na ca śrutyā
grahagatasyaikatvasyānvayo'sti</b> kriyayetyuktam । uttarabhāṣyamapyevaṃ vyākhyeyam । tathā
sammārgādīnāmadhyayanaṃ pramāda ityabhyupagataṃ syāt iti yāvaddhi sammārgādīnāmadhyayanaṃ pramāda iti
<note>(1) P. 716</note>
﻿<pb n="r686"/>
nocyate tāvadvidheye sammārgādau saṃbhavati naikatvagrahasaṃbandhavidhimātraparatā vākyasyeti ।
<q>“yadyavivakṣitamekatvaṃ3”</q> iti <b>bhāṣyeṇa lakṣaṇavirodhaṃ darśayati । bahuṣu bahuvacanamiti
śābdāḥ na vayametadvicārayāma iti pramāṇataḥ sthite lakṣye lakṣaṇaṃ kiṃ kariṣyatītyabhiprāyaḥ ।
na cātra lakṣaṇavirodhaḥ na vibhak‍tervacanamevaikaṃ prayojanam । etacca prāgeva vyākhyātam ।
api ca grahaḥ prātipādikārthaḥ ekatvaṃ vibhaktyarthaḥ । kimato yadyevaṃ ? etadato bhavati
prānipadikārthagataṃ hi vibhaktiḥ svārthaṃ śrutyaivābhivadati</b> । iti । anena bhāṣyeṇa
vibhaktyabhidheyasyaikatvasya <b>pāratantryaṃ</b> prātipadikārthaparatantnatvaṃ <b>4darśayati । tacca
vyākhyātam । atha yaduk‍taṃ paśupālameteti</b> yathaikatvaṃ vivakṣitaṃ tadvadihāpīti tatra kaḥ
parihāraḥ ? <b>upādeyānāṃ śrutito viśeṣaḥ</b> ityuk‍to viśeṣaḥ ।</p>
<head>saṃskārādvāguṇānām ।</head>
<p><b>yadi kāryataḥ upādānaṃ upāttasya lakṣaṇaṃ śeṣitayeti tato grahaśrutirapi soma-
dhāraṇapātramātralakṣaṇaiva ekakāryatvāt</b> । anenāvāntarasaṅgatiṃ pūrvapakṣaṃ cāha---<b>yadi kāryataḥ
upādānaṃ</b> yasya kāryamasti tasyopādānaṃ uddeśakena śabdena <b>upāttasya ca lakṣaṇaṃ</b> upalakṣaṇaṃ
<note>(1) P. 723</note> <note>(2) P. 724</note> <note>(3) P. 723</note> <note>(4) G. adds na</note>
﻿<pb n="r687"/>
<b>śeṣitayeti</b> । <b>tato grahaśrutirapi</b> grahaprātipadikamapi somadhāraṇapāvamātralakṣaṇārthameva
grahāṇāṃ camasānāṃ copāttatvāt । somayāgaśeṣabhūtasomadhāraṇaikakāryatvāt <b>sammārgasya ca
somāvasekanirharaṇameva prayojanam</b> । tacca prayojanaṃ graheṣu[cayaseṣu] cāviśiṣṭaṃ <b>ityupapannaṃ
camasānāmapi sammārjanam</b> । <b>darśitaṃ caitadbhāṣyakāreṇa</b> <q>“yasmin gṛhyamāṇe somo vyava-
sicyeta”</q> ityanena । <b>anena sāmarthyataśca kāryasiddhau kevalasammārgavidhānalābhaḥ
prakaraṇe mantropadeśavat</b> । asyārthaḥ---avivakṣitagrahasaṃbandhaṃ sammārgamātrameva vidhīyatāṃ tathā
ca vidhilāghavaṃ bhavatīti । kathaṃ tarhi śiṣṭhadvārasaṃbandhaḥ sāmarthyāt । sammārgaḥ tāvat
somavasekanirharaṇaṃ śaknoti kartumiti liṅgena tasya tatraiva viniyogaḥ yathā prakaraṇe mantrasyopadi-
ṣṭasya liṅgena viniyogaḥ tathehāpi । <b>uk‍taṃ caitadbhāṣyakāreṇa</b>---<q>‘sammārge puruṣaprayat‍naṃ’</q> ityeva-
mādinā bhāṣyeṇa ।</p>
<head>vyavasthāvā'rthasya</head>
<p><b>atrābhidhīyate---śrutitaḥ upāttaparijñānaṃ, nopādānācchrutiḥ</b> । grahāśca camasāśca
kāryataḥ upāttāḥ ityetāvatā kāraṇena na grahaśrutiḥ sarvapātraparatayā varṇayitavyā । kāryasya hi
etāvatsāmarthyaṃ yat kāryaśūnyasya saṃskārābhāva iti । na punaḥ yāvadeva kāryavat tasya
sarvasya saṃskāraḥ । <b>nanu somāvasik‍taparimārjanaṃ</b> śuddhāvasthāprāptiḥ <b>tulyaṃ kāryamityuk‍taṃ</b>,
<note>(1) P. 723</note>
﻿<pb n="r688"/>
tena kāryayogāt sarveṣāmapi sammārgaḥ syāditi । <b>satyamuk‍taṃ na punaḥ śrutibādhe
tatsamarthamityuktamasmābhiḥ</b> । pūrvapakṣī vrūte---<b>śrute'pi hi yadeva kāryaṃ, tadeva
cet kimityaśrute'pi na bhavati</b> । asyārthaḥ---śrute grahe somāvasekanirharaṇameva
sammārgasya prayojanam । kimityaśrutepi na bhavati । tatrāpi tasya kāryasyāviśeṣāt kāryārtha-
tvāccānuṣṭhānasya । uttaraṃ---<b>na hi kāryaṃ śrūyate</b> । <b>śrūyate hi kāryamityuktam</b> । asyārthaḥ
---grahaṃ sammārṣṭīti śrūyate । tatra graheṣu sammārgasya kiṃ prayojanaṃ bhavatviti cintāyāṃ somāvaseka-
nirharaṇaṃ śuddhāvasthāprāptilakṣaṇaṃ prayojanaṃ dṛṣṭamiti nānyat kalpyate । na punaḥ kāryameva
śrūyate । tena śrutibalalabdhātmakaṃ kāryaṃ na śrutimeva unmūlayitumalam । codyamāha---<b>kāryaṃ
cennādriyate kathaṃ tarhi prokṣaṇaṃ yaveṣu</b> । vrīhiṣu yaveṣu vā tulyaṃ prokṣaṇakāryam । ato
yaveṣvapi prokṣaṇaṃ yuktamiti ceta nyāyo nādriyate, kathaṃ yaveṣu prokṣaṇamiti bhrāntaścodayati ।
<b>yathā tat tathā navame vakṣyāmaḥ</b> apūrvaprayuktatvāddharmāṇāṃ vrīhiśabdaḥ tatsādhanaviśeṣa-
lakṣaṇārtha iti yaveṣvapi prokṣaṇaṃ; iha tu graheṣu camaseṣu ca abhyāsāpūrvabhedāt na tulyaḥ
sādhanabhāvaḥ ityapūrvaprayuk‍tatve'pi nāsti camaseṣu sammārgaḥ । yaduk‍taṃ sammārgamātravidhānaṃ lābho
labhyata iti tadayuk‍taṃ, viniyogaviṣayatvāt niyogasya । viniyogaḥ parasparasaṃbandhaḥ । sa
iha viṣayo niyogasya । na cāsau svaviṣayopamarde prabhavati । anyathā niyogasyaivopamardaprasaṅgāt
grahasaṃbandhānvitaśca viṣayaḥ । tadidamuk‍taṃ bhāṣyakāreṇa---2<q>“utsṛjyamāne śrutireva bādhyate
grahamiti”</q> । niyogaśrutirbādhitā syādityarthaḥ । nanu ca śrutyā sammārgasya vidhyanvayo vākyena
grahasyeti grahaṃ viprakṛṣṭaṃ parityajya sammārgamātravidhānaṃ bhavatvityāśaṅkyāha---<b>viniyoge hi sati na</b>
<note>(1) G. sādapūrva</note> <note>(2) P. 726</note>
﻿<pb n="r689"/>
<b>na kaścidvirodho niyogasya</b> ubhayamapi vidadhātyanvitapadārthatvādityarthaḥ । yo hi
viniyogasyaiva parasparasaṃbandhasya viśeṣaḥ kaścit śīghraṃ kaścit vilambeneti <b>sa ca virodhe</b> 
sati viśeṣaḥ2 । <b>iha tu virodhābhāvādatantraṃ viprakarṣa iti siddham</b> । <b>ekatvaṃ tu yathā
nānveti tathok‍taṃ grahaḥ punaruddiśyamānatayā'nvetīti</b> । <b>atrāyaṃ vicāraḥ</b> kimavāntara-
kāryavaśena grahaśrutiḥ somādhārapātramātralakṣaṇārthā bhavatu paramakāryavaśeneba vrīhiśrutiḥ
sādhanaviśeṣalakṣaṇārthā uta neti । tatra pūrvapakṣavādī kāryārthatvāccheṣasya 3avāntarakārya-
saṃbandha iti manyate । rāddhāntī śrutimūlatvādavāntarakāryasya na tadupamarde sāmarthyamapi iti
śrutyanusāreṇa gahavyak‍tīnāmeva sammārga iti ।</p>
<head>ānarthakyāttadaṅgeṣu ।</head>
<p>atra bhāṣye sandehaḥ kiṃ saptadaśāratritā vājapeyasya ūrdhvapātre niviśate uta tadaṅgasya
paśoḥ yūpo iti । tatra kāraṇasaṃśayamāha---<b>saptadaśāratrirvājapeyasya yūpa ityatroddeśakaṃ padaṃ
kiṃ vājapeyasya saptadaśa, uta yūpasya</b> saptadaśeti kiṃ vājapeyapadamuddeśakaṃ uta yūpapadamiti ।
<b>pūrvapakṣiṇo'bhiprāyaḥ । yadi yūpa</b> ityuddeśakaṃ <b>padaṃ tadā vājapeyasyetyananvitābhidhānam</b>
<note>(1) P. 727</note> <note>(2) G. viśeṣayituṃ</note> <note>(3) G. apavādako'rtha iti manyate</note>
﻿<pb n="r690"/>
<b>prāpnoti yūpena vājapeyasyāsaṃbandhāt</b> । asyārthaḥ---yadi yūpasya saptadaśāratnitā vidhīyate
tadā vājapeyasya yūpena sabāsaṃbandhaḥ । na ca yūpena saha saṃbandho'vakalpate । vājapeyasya
ṣaṣṭhyantatvāt ṣaṣṭhyāśca saṃbandhavācitvāt vājapeyayūpayośca saṃbandhābhāvāt । yūpasya ca
paśuyāgamātre paryavasitasaṃbandhatvāt paramāpūrveṇa saha saṃbandhābhāvāditi । tasmāt vājapeyasyai-
voddeśyatvāt tadarthatayaiva saptadaśāratnitā vidhīyate । tatrāśrayāpekṣāyāṃ yūpaśabdo vājapeya-
saṃbandhinaṃ guṇayogādūrdhvapātraṃ pratipādayatīti । tadāha---<b>tasmādvājapeyasaṃbandhini
yūpaśabdo draṣṭavyaḥ</b> । <b>evamanvitapadārthako vākyārthaḥ samarthito bhavati</b> । <b>atrābhidhīyate
---yadi yūpaśabde śrautānvayini vājapeyaśabdo'nanvitaḥ syāt syādetadevaṃ, atra punaḥ
saptadaśāratniryūpa ityapi saṃbandhe vājapeyaśabdo'nvita eva</b> । <b>kathaṃ ? saṃbandha-
saṃbandhinyapi ṣaṣṭhyantasyānvayadarśanāt devadattasya naptā ityevamādiṣu</b> । atrāyaṃ bhāvaḥ---pūrva-
pakṣe yūpaśabdo na śrautārthaḥ asmin mate tu mukhyārthaḥ । na vājapeyasyānanvayaḥ sākṣātsaṃbandhā-
bhāve'pi ṣaṣṭhyantasyānvayadarśanāt । etaduk‍taṃ bhavati---yadyapi tena saha na saṃbandho'sti tathāpi
ṣaṣṭhī na virudhyate saṃbandhināpi yasya saṃbandhaḥ tadapekṣayāpi ṣaṣṭhīprayoga iti । <b>tasmāda‍yūpa-
śabdasya lākṣaṇikatve nāsti pramāṇaṃ iti yūpenaiva saṃbandhaḥ</b> saptadaśāratnitāyāḥ ।
<b>kiṃ punaratra vājapeyasyetyanena</b> kṛtamiti pūrvapakṣī codayati । matpakṣe hi uddeśyasamarpa-
katayopapadyate iti manyate । uttaraṃ---<b>kimanenāsmākaṃ anena kṛtaṃ na kṛtamiti</b>
﻿<pb n="r691"/>
<b>anvayastāvadvidyate</b> । <b>vidyamānānvaye tu vākyārthe kiñcitkāryaṃyogi bhavati</b> । <b>kiñcit
prāptārthaṃ sat anūdyata iti doṣaḥ</b> । etaccābhyupagamyavādenoktam । paramārthatastu
pūrvapakṣepi padadvayamanarthakaṃ prakaraṇādvājapeyasaṃbandhāt yogyatvācca ūrdhvapātraprāpteḥ ।</p>
<head>kartṛguṇe tu samavāyāt ।</head>
<p>atra bhāṣye sandehaḥ---kimabhikramaṇaṃ prayājeṣveva niviśate uta kṛts‍ne prakaraṇa iti ।
tatra kāraṇasandehamāha---<b>abhikrāmaṃ juhotīti kiṃ karmaṇaḥ karmānvayo vidyate uta neti
cintyate</b> । yadya(pya)nvayo vidyate tadā prayājeṣveva niveśaḥ । atha na vidyate tadā
vākyaṃ bhitvā yogyakartari guṇavidhiriti kṛts‍ne prakaraṇe niveśaḥ । <b>kathaṃ punaranvayo bhavati</b> ?
<b>kathaṃ vā na</b> ? tatra yathānvayo na bhavati tathā darśayannāha---<b>pūrvapakṣavādino'bhiprāyaḥ---na
karma karmasādhyaṃ bhavati</b> । tadāha <b>bhagavān kāśyapaḥ</b> <q>“karma karmasādhyaṃ na bhavati”</q> iti
(vai. sū. 1-1-11) yathā guṇasya sādhanabhāvaḥ tathā na karmaṇa iti । <b>tasmādyaḥ kaścidupāttaḥ
prakaraṇe kartā so'bhikrāmaṃ ityanvayaḥ</b> । parasparamabhikramaṇahomayoranvayābhāvāt vākyaṃ
mitvā'bhikrāmatītyanena karmavidhiḥ yogye kartaryabhikramaṇaṃ vidhīyate । <b>nanu ca prayāje'pi yaḥ
kartā tatrāpyanvayo 2bhavatyeva</b> । tena sannidhānaviśeṣāt prayājakartraiva saṃbandho bhavati ।
<note>(1) P. 729</note> <note>(2) G. vidyata eva</note>
﻿<pb n="r692"/>
<b>satyaṃ bhavati yadi juhotītyabhidhāyakaṃ syāt । anabhidhāyakatve tasmin na karturuddheśyatvaṃ
saṃbhavati nānṛtaṃ vadeditivat</b> । asyārthaḥ-yadi juhotīti vibhaktiḥ abhidhāyikā syāt tadā
gasyamānakartṛpara eva prayoga iti prayājakartureva sannihitasyoddeśyatvāt tatraiva niveśaḥ syāt ।
ahnabhidhāyikā tveṣā । siddhānte abhikramaṇākhyaguṇavidhānārthatvāt । ataḥ karturuddeśyatvaṃ
nāsti nānṛtaṃ <b>vadediti yathā</b> । <b>tasmāt saṃyogato'viśeṣāt prakaraṇāviśeṣācca</b> prakaraṇa-
sthakartrāsaṃbandhādvākyabhedaḥ prayājavākyādidaṃ bhinnaṃ vākyamityarthaḥ । yadi hi tatraivābhi-
kramaṇaṃ niviśeta <b>tadā kevalabhāvavidhānena sahaikavākyataiva syāditi । juhotiridānīṃ
kimarthaḥ ?</b> bhinnavākye abhikrāmaṃ ityetaṃ vākyaṃ juhotītyaparaṃ tadevaṃ vākyabhede sati ।
uttaraṃ---<b>yadarthaḥ tadartho bhaviṣyati</b> kiṃ naḥ etena cintanena । abhyāsanyāyena karmāntare
vā paurṇamāsyadhikaraṇanyāyena vā'nuvādaḥ ityevaṃ prāpte brūmaḥ ।</p>
<head>sākāṅkṣaṃ tvekavākyaṃ syādasamāptaṃ hi pūrveṇa ।</head>
<p><b>satyamananvayaḥ karmaṇaḥ karmaṇā</b> sākṣāta । <b>kartṛsaṃbandhāt tu aruṇāvat
saṃbhavati</b> kartṛsaṃbandhadvāreṇa karmaṇo'pi karmānvaya upapadyate yathā dravyadvāreṇāruṇyasya ।
<b>nanu ca karturupādānaṃ nāsti yathā ekahāyanyā upādānaṃ juhotītyasyānabhidhāyakatvādi</b>-
<note>(1) P. 730</note>
﻿<pb n="r693"/>
<b>tyuktam ।</b> uttaraṃ---<b>na brūmaḥ karturuddeśyatvamastīti</b> । <b>tannimittakastu karmoddeśe'pyanvayo
na virudhyata iti</b> brūmaḥ । <b>tasya</b> kartuḥ tatra prayāje saṃbhavāt । asyārthaḥ---ṇamulanta-
tvādabhikrāmamityasya juhotītyanena saṃbandhaḥ pratīyate । sa caivaṃ <b>yujyate</b> yadi kenacitprakāreṇa
saṃbandho nirvahati tatkartṛdvāreṇa ca saṃbandho nirvahati । na ca tatra kartā nāsti । yata eva
cātra kartā saṃbandhadvārabhūto nopāttaḥ ekahāyanī tūpāttā, ata <b>evāruṇādhikaraṇena vaiṣamyam</b> ।
tatrāruṇādhikaraṇe <b>dvayorapyanvayinoḥ</b> aruṇaikahāyanyau<b>rupādānaṃ iha tu saṃbhavamātreṇaiva</b>
kartṛdvārateti <b>viśeṣaḥ</b> । nanu ca bhāṣyakāraḥ pūrvapakṣe “saṃbandhamātraparijñānāt prayogavacanāt
kartavyatāsiddhiḥ iti vadan prakaraṇepi gamyamānakartṛdvāreṇa karmaṇyeva vidhānamiti darśayati[tat]
kathaṃ karturanupādānāt pūrvapakṣa ityāśaṅkyāha yaduktaṃ <b>bhāṣyakāreṇa saṃbandhamātraparijñānāt
prayogavacanāt</b> 1kartravamarśāta <b>kartavyatāsiddhiriti, tatraiva karturuddeśyatvaṃ na virudhyata
ityabhiprāyaḥ asyārthaḥ</b>---prakaraṇapaṭhitamekavedaṃ2padamiti tadyogyenārthāntareṇa ekavākyatānve-
ṣaṇe yogyaśca saṃbandhe[ndhī] karteti kartāramuddiśyābhikramaṇaṃ vidhīyate । ekavākyatve ca na
karturuddeśyatvasaṃbhavaḥ । juhotītyanenaivānvitābhidhānasiddheḥ । evaṃ vaiṣamyapradarśanārthaṃ pūrvapakṣe
kṛte yadi kasyacidāśaṅkā syāt kathaṃ rāddhānta iti taṃ pratyāha---<b>rāddhāntavādī tu saṃbhava-
mātreṇaivānvayasiddheḥ na karturuddeśyatayā prayojanamastīti manyate । atassiddhaṃ karmāpi
karmaṇaḥ uddeśyatāṃ pratipadyata iti</b> ।</p>
<note>(1) R. kartṛvaśāt</note> <note>(2) G. mekamevedaṃ</note>
﻿<pb n="r694"/>
<head>sandigdhe tu vyavāyāt ।</head>
<p><b>upavyayata ityatra sandihyate---kiṃ sāmidhenyanuvacanasya kartā upavyānena
saṃbadhyate uta kṛts‍ne prakaraṇe</b> niviśata <b>iti</b> saṃśayamanubhāṣate ākṣep‍tum । <b>nanu
naivātroddaśakaṃ padaṃ kiñcicchrūyate anuddiṣṭapadārthakaṃ ca yat tat prakaraṇenaiva saṃbadhyate
saṃyogato'viśeṣāt prakaraṇāviśeṣāccetyuktam</b> । asyārthaḥ---asaṃyuktamupavītaṃ prakaraṇe ca
paṭhyate, upavītaṃ ca vāsovinyāsarūpaṃ vāsovinyāsena ca kartā karmaṇyanākulo bhavati iti
karturevāyaṃ dharma upadiśyate । tatra ca prakaraṇagatena kartrāsya saṃbandhaḥ kathaṃ pūrvapakṣābhāvena
saṃśayaḥ ? <b>ucyate---ādhastye'dhikaraṇe anuddiṣṭenāpi</b> sannihitena <b>kartrā anvayo
na</b> virudhyata <b>ityuktam । evamatrāpi sāmidhenīnāṃ kartṛssannidhānāt</b> uk‍tena nyāyena
<b>kriyāntarārthatayā upavyānasya loke'vagatatvāt anuddiṣṭo'pi kartā sannihitaḥ kārya-
paripūraṇāyālaṃ bhavitumarhati</b> । asyārthaḥ---upavyayata ityekamidaṃ padaṃ anvitabhidhānāya
kartāramapekṣate । vinā ca kartrā'paripūrṇamidaṃ tatra sannihitena kartrā paripūraṇasamarthena eka-
vākyatāṃ yātīti yaḥ sannihitaḥ kartā sa evānena saṃskriyate ityarthaḥ । kāryāntarākāṅkṣāpyu-
pavyānasya paripūryata iti । ānantaryamacodanetyatra tu samāptatvātpadadvayaprayogādanvitābhidhānasya
nānantaryamātreṇa saṃbandhaḥ । nanvevamabhikramaṇamapi tarhi pūrvādhikaraṇapūrvapakṣe sannihitakartṛdharma
<note>(1) P. 732</note>
﻿<pb n="r695"/>
eva syāt । na । tasyānākhyātatvāt siddhavatpratīteḥ na kartrākāṅkṣā'sti । kiṃ tarhi
prakaraṇānupraveśāya śeṣībhūtaḥ kriyāntaragataḥ <b>kartā'pekṣyate</b> tena ca śeṣiṇā'nvitābhidhānam ।
iha tu prathamaṃ kartṛtvenaivāpekṣitena sannihitenāpi paripūraṇamaviruddhamiti । <q>“nanu ca darśa-
pūrṇamāsayoreva prakaraṇamidaṃ paraprakaraṇe sāmidhenyaḥ śrūyanta”</q> iti । <b>ko'sya bhāṣyasyārthaḥ</b> ।
pṛcchataścāyamabhiprāyaḥ । yadyapi paraprakaraṇe sāmidhenyaḥ tathāpi tadīyaḥ kartā sannidhānāt
saṃbadhyata eveti yukta evopavītasya sāmidhenyanuvacana evānupraveśaḥ । uttaram---<b>varṇito'smābhiḥ
uddeśapadābhāvāt prakaraṇāviśeṣaḥ</b> । etaduk‍taṃ bhavati---uddeśapadāśravaṇāt prakaraṇagṛhītatvāt
tadanuguṇadvārabhūtakartṛsaṃbandhaḥ syāt iti sāmidhenyanuvacanānupraveśaśaṅkā na yukteti pūrvapakṣākṣepaḥ ।
samādhānabhāṣyaṃ tu <q>“satyaṃ paraprakaraṇe sāmidhenyaḥ śrūyante tathāpi tāsāmavāntara-
prakaraṇaṃ bhavati”</q> iti । <b>kimidamavāntaraprakaraṇaṃ nāma</b> ? avāntaraprakaraṇamayuk‍taṃ kutaḥ ?
<b>ekasya hi adhikāravidheḥ prakaraṇaṃ nāṅgavidhīnāmapi prakaraṇamasti</b> । asyārthaḥ
---prakaraṇaśabdena niyogasya grāhakatvamucyate tathā viniyojakatvaṃ ca prakaraṇaṃ tasyaiveti-
kartavyatākāṅkṣatvalakṣaṇam । taccedamubhayamapi adhikāravidhereva tasyaiva puruṣāṇāmanuṣṭheyatayā
<b>pratītatvāt</b> । yatkhalu anuṣṭheyaṃ tatsannidhau yat samāmnāyate tat tadarthameveti । tadetat
(idaṃ tu) grāhakatvamanuṣṭheyasyaiva anuṣṭheyasya ca itikartavyatākāṅkṣatvaṃ iti na niradhikārāṇāma-
vāntaravidhīnāmapi prakaraṇamasti । nanu niradhikārataiva kutaḥ ityatrāha---<b>pradhānavidhyabhedāt</b> ।
kathamabheda ityatrāha---<b>pradhānavidhīnāṃ cābhedaṃ caturthe vakṣyāmaḥ</b> । api ca sāmidhenyanuvacanaṃ
<note>(1) 732-9</note>
﻿<pb n="r696"/>
<b>saṃskārakarma saṃskārakarmasu cāvāntaraniyoga eva na saṃbhavati</b> । prayājādiṣviva pradhānavidhereva
liṅādibhiranuvāda iti kuto'vāntaraprakaraṇāśaṅkā । tadāha---<b>saṃskāravidhīnāṃ ca teṣāmarthenetya-
trānuvādaḥ pradarśita iti । tasmādavāntaraprakaraṇaṃ grāhakaviniyojakatayā nopapadyate
ataḥ sannidhānamātramavaśiṣyate</b> । samādhātā'ha---<b>ucyate sannidhāna evāyaṃ prakaraṇaśabdaḥ
prayuk‍taḥ । kathamavagamyate</b> sannidhāna eva prayukta iti । <b><q>“yena tatsannidhāvabhidhīya-
mānaṃ”</q> iti vacanāt</b> yena tatsannidhau sāmidhenyanuvacanasannidhau abhidhīyamānamupavyānaṃ
<q>‘tasyati jñāyata’</q> iti bhāṣyakāravacanāt avagamyate । sannidhāne hi saṃbandhakāraṇe
sannidhāvabhidhīyamānamiti yujyate vak‍tum । <b>nanu ca viniyojakepi prakaraṇe sannidhāna-
śrutiśabdaprayoga upapadyata eva</b> । etena nedamekāntato bhāṣyaṃ liṅgabhūtamiti । pariharati
---<b>kena vok‍taṃ nopapadyata iti</b> । <b>kintu tanna saṃbhavatīti</b> । nanu caivaṃ sati na liṅgatā bhāṣyasya
samarthitā । ucyate । āñjasyena sannidhānā1bhiprāyeṇaitadbhāṣyamupapadyate tathāpi[yadi] viniyojakaṃ
prakaraṇaṃ saṃbandhakāraṇaṃ atra nok‍taṃ syāt tadā tatparatvenānāñjasyenāpi bhāṣyaṃ vyākhyāyeta
na tvetadastīti bhavatyeva bhāṣyaṃ liṅgam । <b>vākyabhedaśravaṇācca</b> । rāddhānte vākyabhedaḥ
śrūyate tena pūrvapakṣe ekavākyatāpradarśitā ekavākyatā ca na viniyojakatvāt । nāpi
<b>grāhakatvāt</b> । kintu sannidhānāt tasmādato'pi hetoḥ sannidhāva eva prakaraṇaśabdaḥ ।
<b>vyavadhānaṃ ca darśayati</b> । rāddhāntahetutvena । tatra viniyojakaṃ yadi prakaraṇaṃ pūrvapakṣe hetu-
<note>(1) R. dhāna evābhiprā</note>
﻿<pb n="r697"/>
tvenopanyastaṃ syāt tadā nedamupapadyate । atha tu sannidhānaṃ pūrvapakṣahetutvenopanyastaṃ syāt
tadā tasya vyavadhānaṃ pratipakṣabhūtaṃ bhavet । ato'pi prakaraṇaśabdena sannidhānamevocyate ।
tadidamāha---<b>parārthena vyavadhānamānantaryaṃ vihanti na viniyogam । anyathā hi svāhā-
kārasyāpyaviniyogaḥ syāt</b> samidādibhiḥ vyavadhānāt । <b>atha mataṃ nivitpadānā-
manyārthatvāt</b> grāhakāntarasaṃbandhāt <b>grāhakasyāpi vyavadhānamiti</b> । pariharati---<b>dvāda-
śāhīnasyetyanenāpi vyavadhānaṃ grāhakasya syāt</b> । na ca tadasti । tasmāt na
grāhako vyavadhīyate । <b>kiñca kāmyairavyavadhānaṃ nivitpadānāṃ</b> grāhakasya vyavadhānābhāvāt ।
<b>tataśca nividarthatā prāpnoti upavyānasya tena rāddhānto na labhyate</b> । ānantaryavyavadhāne
punaḥ na doṣaḥ teṣāmapi hi kāmyairvyavadhānāta । na caivaṃ sati yadi nivitpadavyavadhānaṃ
kāmyāḥ sāmidhenīkalpāḥ kurvanti tarhi sāmidhenīnāmavyavadhānaṃ prāpnoti na svayamasannihitaṃ
parasya vyavadhānamāvahati tasmādva‍yavadhāyakatvābhyupagame sannidhānaṃ sāmidhenīnāmastītyabhyupaga-
nīyam । tataśca sāmidhenyanuvacanārthatopavyānasya syāt । pariharati---<b>satyaṃ propnoti</b> । <b>yadyanu-
vacanavyavadhānamatrābhipretaṃ syāt</b> tadā tadanuguṇaṃ guṇaphalasaṃbandhena anuvacanaṃ na
vyavahitamiti bhavet tadarthamupavyānam । <b>iha tu sannihitakartṛvyavadhānamabhipretaṃ, tacca
guṇaphalasaṃbandhābhidhāne sati karmaṇo vyavadhānādupapannaṃ kartṛvyavadhānam</b> । yatra hi
yatkarma vidhīyate tatra 1tadanuṣṭheyatvenāvagamyate na ca kartrā vinā tadavagatiriti vidhāne
kartā sannihito bhavati । avidhāne punaḥ karmaṇo'nuṣṭhānabuddhivicchedāt karturvyavadhānamiti ।
<note>(1) G. kartṛtānu</note>
﻿<pb n="r698"/>
nanu caivaṃ sati pūrvapakṣa eva nāsti guṇaphalasaṃbandhe karmaṇo'vidhānāt2 kartṛsannidhānābhāvāt
ityatrāha---evaṃ <b>sthite pūrvapakṣavādino'bhiprāyaḥ guṇaphalasaṃbandhepyanuvacanaśruteḥ kartā
sannihita eveti sāmidhenyarthamupavyānam</b> । karmaṇāpi kartā sannidhāpyata iti bhāvaḥ ।
<b>rāddhāntavādī tu nāvidhīyamānaṃ3 sannihitaṃ bhavati svasthānasthitamevānuvadanīyamanūdyate
na punaḥ sannidhāpyate । anūdyamānavaśavartitvādanubādāvanām</b> । asyārthaḥ-anuvādo hi nāma
jñānāntaropasthāpitameva vastu tadupasthāpitatvenaiva punarvadati । na punaḥ svayameva vastu
svātantrayeṇaivopasthāpayati iti yuktamanūdyamānavaśavartitvam । vidheyaṃ punaḥ vidhānānuvartyeva4
bhavati iti vidhānena sannidhāpyate । <b>ataḥ sannidhānāviśeṣāt kṛts‍ne prakaraṇe niveśa
iti siddham</b> ।</p>
<head>guṇānāṃ ca parārthatvāt ।</head>
<p>atra bhāṣye sandehaḥ । kiṃ vāraṇādīni pātrāṇi pavamāneṣṭiṣu niviśante uta darśapūrṇa-
māsādiṣu sarvayogeṣviti । <b>tadupapādayannāha---vāraṇo yajñāvacara iti yajñasaṃbandhitvena
pātraṃ</b> ādhānaprakaraṇe śrūyate । tena na tāvadādhāne saṃbadhyate । <b>ānarthakyāttadaṅga-
ṣviti sthito nyāyaḥ</b> । <b>tadidānīṃ yadi pavamānahaviṣāṃ ādhānāṅgatā tataḥ pavamāna-</b>
<note>(1) P. 736</note> <note>(2) G. yadavidhānaṃ</note> <note>(3) G. nābhidhīyamānaṃ</note> <note>(4) R. nupapattyaiva</note>
﻿<pb n="r699"/>
<b>haviṣṣveva pātravidhānaṃ</b> atha nādhānāṅgatā tadā aṅgadvāreṇāṣi ādhānānanupraveśāt vākyataḥ
utkṛṣṭasya <b>sarvayajñārthatā</b> iti । kiṃ tāvad‍yuktam ? <b>pavamānahaviṣṣu vidhānam</b> ।
<b>ādhānāṅgaṃ hi pacamānahavīṃṣi</b> svavākya evādhānasya sādhyayogitvāt pavamānahaviṣāṃ ca
aphalatvāt ādhānasannidhau na śravaṇāt <b>ādhānaprakaraṇe caitat śrūyate pātram</b> । <b>pradhāne
cāsaṃbhavan dharmaḥ aṅge bhavatītyuktam</b> । <b>nanu ca pavamānahavīṃṣyapi agnyarthānyeva <q>‘yadā-
havanīye juhvati’</q> iti vacanāt</b> । tena anaṅgatā pavamānahaviṣāmiti manyate । etacca
codyaṃ(mayathāśrutārthaṃ) yathāśrutaṃ gṛhṇataḥ । parihāraḥ---<b>anārabhya vādo'yaṃ sarvahomānāṃ
guṇatvenāhavanīyaṃ vidadhāti</b> na punaḥ pavamānahavīṣi pratyāhavanīyasya prādhānyamāheti
<b>na prādhānyaṃ</b> pavamānahaviṣāṃ <b>saṃbhavati</b> kintu ādhānāṅgataiveti । <b>tasmādānarthakyātta-
daṅgeṣviti pavamānahaviṣṣu vidhānam</b> । <b>atrābhidhīyate---naivādhānaprakaraṇe pavamānaharvīṣi
śrūyante nāpyagnyarthānyeva</b> । <b>kathaṃ</b> ? <b>yadāhavanīye juhotīti vacanāt</b> । prākṛte yāge
āhavanīyo vartate । taddharmagrāhiṇīṣvapi vikṛtibhūtāsu pavamāneṣṭiṣu codakenāhavanīyaḥ prāpyate ।
pavamāneṣṭīnāṃ ca sādhyabhūtāgnisannidhau paṭhitānāṃ avaśyaṃbhāvitādarthyānāṃ guṇabhāvena saṃbandhāsaṃbhave
sati <b>guṇabhāvamātre asaṃbhavena bādhite sākṣātsambandhasyābādhitatvāt sākṣātsaṃbandhainaiva tādarthya---
mavagamyata iti । bhavanti ca pavamāneṣṭayo'pyagnyarthāḥ nādhānārthā iti । imamabhiprāyamabudhvā</b>
﻿<pb n="r700"/>
codayati---<b>nanu guṇatayā vidadhāsyanārabhyavādo'yamityuktam</b> । abhiprāyamāviṣkaroti
---<b>na brūmo na guṇatayā vidadhātīti</b> । <b>kintu atra prakṛtitaḥ prāptipradarśanārthaṃ evaṃ bacana-
mupanyastam</b> yadāhavanīye juhotīti <b>nopadeśārthaṃ</b> sati hyasmin vacane prakṛtāvaṅgatā,
tataśca vikṛtāvatideśataḥ prāptirityetadarthaṃ vacanamupanyastam na punaranenaiva vacanena pradhānatayā
āhavanīya upadiśyata ityevamartham । <b>kathaṃ punaḥ prakṛtitaḥ prāptau prādhānyaṃ bhavati</b> ?
ekagranthenābhiprāyamāviṣkaroti---<b>nanu ca prakṛtito'pyaṅgatayaiva prāptiḥ</b> kāryanibandhanatvāt
prāpteḥ । uttaraṃ---<b>satyamevaṃ ādhānopakārakatā tu agniniṣpattyā bhavati</b> । yo hi
pavamānahaviṣyaṅgatvamādhānasyecchati icchatyevāsau pavamānahaviṣāṃ abhyutpādakatvam । tataśca
teṣvagneḥ guṇabhāvaḥ na saṃbhavati prāgeva tebhyaḥ svarūpāniṣpatteḥ । tataśca guṇabhāvamātre bādhite
sākṣātsaṃbandhāṃśasyābādhanāt yat tadutpādakatvamādhānāṅgatayā'dhyavasitaṃ tatsākṣādeveti
<b>niścīyate</b> । tadāha---<b>agniniṣpattiścetprayojanaṃ kimityādhānopakārakatayā</b> niṣpāda-
yati---<b>na punaḥ sākṣātprakṛtitaḥ saṃbandhāt</b> । <b>nanu ca guṇatayā prakṛtitaḥ prāptirityukta</b>-
mabhiprāyaṃ spaṣṭayituṃ prāguk‍tameva codyamupanyastam । <b>satyamuk‍tam</b> । <b>sā punarādhānāṅgatve-
'ṅgīkiyamāṇe na saṃbhavati aniṣpannatvādag‍neḥ</b> pavamāneṣṭibhyaḥ prāgiti śeṣaḥ ।
<b>niṣpādayatīti cet</b> yadi niṣpādayatītyaṅgīkriyate <b>siddhaṃ tarhi sākṣānniṣpādakatvaṃ uk‍tena</b>
﻿<pb n="r701"/>
nyāyena । na hi sākṣātsabandhasaṃbhave <b>parapṛṣṭhena saṃbandho</b> yuktaḥ । tasmādanaṅgatvāt
tanmukhenāpi ādhānānupraveśābhāvāt utkṛṣṭasya sataḥ <b>sarvārthatā vāraṇāderyuk‍teti</b> ।</p>
</section>
<section>
<head>mithaścānarthasaṃbandhaḥ ।</head>
<p>nanu ca punaruktamidamadhikaraṇaṃ ānarthakyāttadaṅgeṣvityanenādhikaraṇenetyāśaṅkyāha
---<b>tadevedaṃ punararudāharaṇāntare cintyate kenacidviśeṣeṇa ānarthakyāttadaṅgeṣviti । kaḥ
punarviśeṣaḥ । ayamasau viśeṣaḥ । tatra yūpaśabdaḥ śrūyate yaḥ</b> sākṣātsaṃbandhe nopapadyate
iha punaḥ nājyabhāgābhidhānamasti yena 1ya[ta]thā svabhāvasaṃbandhitayā vārtraghnatāṃ vṛghanvattāṃ ca
vidadhyāt ataḥ <b>pūrvapakṣavādī manyate yuktaṃ vājapeye yūpaśabdābhidhānāt vyavadhānepi
vājapeyaśabdasyānvaya iti । iha punaḥ saṃbandhisaṃbandhyanvaye</b> saṃbandhināvājyabhāgau tatsaṃbandhi
yadanuvacanaṃ tadanvaye vārtraghnatāvṛdhanvattayoḥ nasti <b>kiñcitkāraṇamiti । kathaṃ tarhi dvivacanaṃ</b>
anūcyete iti । <b>ekagranthenāha---dvayordvivacanam । nanu caikatvātpradhānasya ekaivānuvākyā</b>
syāt tataśca dvivacanānuvādo na ghaṭate । <b>kimidaṃ ekatvātpradhānasyeti</b> । ekagranthe-
<note>(1) G. ājyabhāva/?/</note>
﻿<pb n="r702"/>
nāha---<b>nanu caikatra pradhānatrayamasti</b> paurṇamāsyāmapi trīṇi pradhānāni āg‍neyagnīṣomopāṃśusaṃjña-
kāni amāvāsyāyāmapi trīṇyeva āgneyaindrāgnasānnāyyarūpāṇi । etacca prayogāvasthābhedena
āgneyasya bhedamaṅgīkṛtyoktam ।</p>
<p><b>na brūmaḥ ekameva pradhānamiti । kintu ekaikasyetikartavyatāsaṃbandha iti
vadāmaḥ । tataḥ kiṃ dvayorasaṃbandhaḥ</b> dvayormilitayoritikartavyatāsaṃbandho nāsti pratyekaṃ
karaṇatvāt karaṇādvāratvāccetikartavyatāyāḥ pratikaraṇamitikartavyatāsaṃbandha iti । ekasmin
pradhāne ekaivānuvākyeti dvivacanānupapattiḥ । evaṃ ca siddhāntāśayena codite pūrvapakṣāśaye-
nāha---<b>nanu cājyabhāgayorapi ekaikenetikartavyatāsaṃbandha</b> iti tulyā dvivacanānupapattiḥ ।
<b>satyameva tatra śrutyā tu dvayotpatteḥ dvandvābhidhānamaviruddham</b> । asyārthaḥ---ājyabhāgau yajatī-
tyekaśeṣeṇa ājyabhāgayoritaretarayuktayorutpattiḥ । tena tāmavasthāmālocya pradhānayorita-
retarayogo nāpavadituṃ śakyate dvandvaśabdena ca dvandvārthabhūtetaretarayogābhidhāyakatvādekaśeṣasyābhidhānaṃ
ekaśeṣotpatterekaśeṣābhidhānamaviruddhamityarthaḥ । <b>iha punaḥ pradhāne svata ekatvāt anuvākyāyāḥ
ekaikasyāścotpatteḥ pradhānānāṃ dvandvavirodhaḥ</b> । evamākṣipya pūrvapakṣaṃ samarthayamāna āha
<b>na virodho dvitvasya kiṃ hi vacanaṃ na kuryāt tatra hi dvitvaṃ ayathārthatvaṃ ca mantrasya
bhaviṣyati vyavadhāne pramāṇābhāvādityuktam</b> । asyārthaḥ---vyavadhāne pramāṇābhāvāt
sākṣādeva pradhāne vidhirayam । tatra hi vibhiktyarthabhūtadvitvaviśiṣṭamantraviśeṣavidhirastu । na
﻿<pb n="r703"/>
cānekaguṇavidhānadoṣaḥ samāsanyāyena śrutyaiva pratyayārthaviśiṣṭasya prakṛtyarthasya vidhānāditi ।
tenaikasyāmanuvākyāyāṃ prāptāyāṃ dve vidhīyete । nanu ca sārdha[svārtha]manuvākye ekasmin
pradhāne vidhīyamāne devatāmabhivadituṃ na śak‍nutaḥ । tatredamuttaraṃ---<b>ayathārthatvaṃ ca dvitvaṃ ca
mantrasya bhaviṣyati</b> aindrīvaditi pūrvapakṣaḥ । rāddhāntamāha---<b>atrocyate tadidamayuktamabhihita-
miti vadāmaḥ । kasmāt ? na tatrāpi yūpaśabdābhidhānaṃ</b> svarūpeṇaiva tadaṅgatve hetuḥ ।
kiṃ tarhi ? yupaśabdaśravaṇāt tadviśiṣṭasya saptadaśāratnitvasya <b>vidheyasyāṅgasaṃbandhayogyatā ।
saṃbhavati ca yogyatayā</b> saṃbandhitve vidheyasya <b>vājapeyasyetyasyānvaya ityuk‍taṃ tatraiva ।
evamatrāpi saṃbhavati yathāyogyamantravidhāne(nāya) yathārthatvadvitvayoḥ pramāṇamasti</b> ।
paraṃ vidheyasya yogyatānusāreṇa vyavadhānena saṃbandho na punaḥ vidheyasyānyathākaraṇamiti bhāvaḥ ।
<b>tasmādājyabhāgayoreva mantravidhānamiti siddham । yatpunaridaṃ bhāṣyaṃ---nanu pradhāna-
gāmitve'pi dvayoḥ pradhānayoḥ dve anuvākye syātāṃ āgneyasya cāgnīṣomīyasya ceti
tatkathaṃ ? dvandvotpattervirodhāt</b> dvandvotpattiḥ pradhānayoritaretarayogaḥ tasyābhāvāt
dvivacanavirodhāt kathamidaṃ bhāṣyamityarthaḥ । <b>abhyupagamyāpyavirodhaṃ yuktyantareṇa</b> mantra-
liṅgānupapattilakṣaṇena parapakṣe <b>virodhamadarśanārtham</b> ।</p>
<note>(1) p. 739</note>
﻿<pb n="r704"/>
<head>ānantaryamacodanā ।</head>
<p><b>yadi vyāpārāntarayogyatā niyamahetuḥ ihāpi staraṇe dīkṣitāvedane ca parisamāptaiva
yogyatā ityatraivaidamarthyaparisamāptiriti</b> । anenāvāntaraṅgatiṃ pūrvapakṣaṃ cāha---arthastu
hastāvanejanaṃ bā/?/gyamanaṃ ca puruṣasaṃskārau saṃskāraśca kāryāntare yogyatārūpa iti kriyāntarā-
pekṣāyāṃ pūrvavadvidheyasya sannihitasaṃbandhayogyatvāt bhavatu sannihitakarmārthameva saṃskāravidhānamiti ।
<b>atrābhidhīyate---satyaṃ yadyatraiva yogyatā । kṛts‍nepi prakaraṇe sā, tathaiva yadi parameka-
vākyatāṃ niyantuṃ kṣamā sā ca nāsti dvayorākhyātayorasaṃbandhāt</b> tumun‌ṇvulau <b>kriyāyāṃ
kriyārthāyāṃ bhavataḥ tau ca na staḥ ato'saṃyuk‍tatvāt kṛts‍naprakaraṇe niveśa</b> iti
siddham ।</p>
<p><b>śeṣastu । kaḥ punaratra pūrvapakṣiṇo'bhiprāyaḥ āgneyepi saṃbhavati aindrāg‍ne'pi bhavatīti
āgneyaṃ</b> caturdhā karotīti śrūyate । tenāg‍neye bhavitavyam naindrāgne । yadi vā āgneyaḥ
kevalo na saṃbhavati tadaivaṃ kalpyeta । asti ca āgneyaḥ kevalaḥ agnirdevateti । ayamabhi-
<note>(1) P. 740</note>
﻿<pb n="705"/>
<b>prāyaḥ---uddeśe hi padārthamātrasyaivāgneḥ anapekṣitadevatābhāvasyopalakṣaṇatvaṃ sambandhimātra-
tayaiva</b> viśeṣāvagamasiddheḥ <b>na viśeṣa upalakṣaṇasyāgnerapekṣaṇīyaḥ । vidheye punaḥ viśeṣa-
niṣṭhatvātkāryasya anuṣṭhānasya yuk‍taṃ viśeṣāpekṣaṇam । tasmādāgneyasya vidhau agni-
daivatyasya vidhiḥ na punaraindrāgnavidhiḥ । upalakṣaṇe punaḥ padārthamātrasyobhayatrānugatatvāt
na virodhaḥ</b> āg‍neyaśabdasya । yata eva saṃbandhimātratayā agnerupalakṣaṇatvaṃ aindrāgne cāsti
saṃbandhitvaṃ pratyekaṃ parisamāptaṃ <b>ata eva cāvyāsajyasaṃbandhiḍitthaḍavitthadarśanam</b> ।</p>
<head>vyavasthā vā ।</head>
<p><b>atrābhidhīyate । yathā bhavānāha tathāpi tu yathābhidheyaṃ 1lakṣaṇāsambhave
nāyathārthāvagatirbhavatīti</b> । agnividhau devatābhāvena saṃbandhītyupalakṣaṇatvepi tenaiva saṃbandhe-
nopalakṣako yukta iti । na punaḥ anyathopalakṣakatvam । asaṃbhave syādapyevaṃ asti tvatra saṃbhavaḥ
<b>ato nāprasiddhalakṣaṇā bhavitumarhati । yathāprasiddhasaṃbandhābhāve tu aprasiddhasaṃbandha</b>-
<note>(1) R. lakṣaṇasaṃbhave</note>
﻿<pb n="706"/>
<b>nimittatāpi gṛhyate । tasmādāgneyasyaiva caturdhākaraṇamiti siddham । ḍitthādīnāṃ tu
pratyekameva</b> saṃbandhitvena <b>prasiddhiḥ । āgneyastu pratyuk‍taḥ</b> 1āgneyasya mastakaṃ virujya
iti yaḥ pūrvapakṣiṇoktaḥ sa rāddhāntinā nirākṛto bhāṣya eva ।</p>
<trailer>iti ṛjuvimalāpañcikāyāṃ tṛtīyādhyāyasya
prathamaḥ pādaḥ</trailer>
﻿<pb n="r707"/>
</section>
<section>
<head>tṛtīyādhyāyasya dvitīyaḥ pādaḥ ।।</head>
<head>arthābhidhānasaṃyogāt ।</head>
<p>atra bhāṣyakāro vicāradvayaṃ kurute---kiṃ gauṇe'pi mantrāṇāṃ viniyogaḥ uta mukhya
eveti । kaḥ punarmukhyaḥ ko vā gauṇa iti । tatra dvitīyavicāramākṣipati---<b>yuk‍taṃ tāvat
kiṃ mukhya evārthe mantrāṇāṃ viniyogaḥ uta gauṇe'pīti । idantvayuktam---kaḥ punarmukhyaḥ
ko vā gauṇa iti । kathamayuktam ? yaḥ paraśabdaḥ paratra vartate sa gauṇa iti sthitam4</b> ।
ataḥ punaruk‍to'yamartha iti manyate । tathā ca tatsiddha‍yadhikaraṇe <b>darśitam । kathaṃ punaḥ para-
śabdaḥ paratravartate ? svārthābhidhāneneti । tasmādayukto'yaṃ praśnaḥ । athāyamabhiprāyaḥ lakṣaṇā-
yāmapi paraśabdaḥ paratra vartate tadva‍yāvṛttyartho'yaṃ praśnaḥ iti</b> । asyārthaḥ---yo'yaṃ gauṇa-
mukhyāpraśnaḥ sa lakṣaṇāgauṇavivekārthaḥ । tatsiddha‍yadhikaraṇok‍taṃ gauṇam । lakṣaṇayā paraśabdaḥ
<note>(1) P. 745</note> <note>(2) P. 746-1</note> <note>(3) P. Brhati Part III P. 260</note>
<note>(4) G. iti lakṣaṇāyāmapyaviśiṣṭam</note>
﻿<pb n="708"/>
paratra vartata iti sa gauṇa iti lakṣaṇāyāmapyaviśiṣṭam । iha evaṃ gauṇamukhyapraśne kṛte
gauṇasvarūpaṃ varṇyate yathā mukhyāllākṣaṇikācca bhinnimavabhāsate । tatra mukhyāt bhedaḥ tatsiddha‍yadhi-
karaṇe jñāpita iti iha lākṣaṇikāt bhedajñānaṃ praśnottarayoḥ prayojanam । <b>tannopapadyate, yadeva
hi gauṇatve lakṣaṇaṃ vakṣyati---‘anādṛtyaiva māṇavakapratyayaṃ jvalanamagniśabdāt pratiyanto
dṛśyante na tvanādṛtya jvalanapratyayaṃ māṇavakaṃ pratiyanti iti lakṣaṇāyāmapyevameva । na hyanā-
dṛtyaiva gaṅgāpratyayaṃ gaṅgāsamīpaṃ pratiyanti</b> । asyārthaḥ-lakṣaṇābhedajñānārtho'pi nopapadyate,
yasmāt yadeva gauṇalakṣaṇaṃ praśnāsyottarabhāṣyaṃ vakṣyati <q>‘arthāntarānapekṣo mukhyārthaḥ, arthāntarasavya-
pekṣaśca gauṇaḥ yathā'gnipratyayāpekṣo'gniśabdo māṇavake’</q> iti tadeva lakṣaṇāyāmapi gaṅgāpratyayāpekṣa-
eva gaṅgaśabdāt gaṅgāsamīpapratyaya iti । tasmādekalakṣaṇatvāt <b>tannivṛttyarthaṃ</b> lakṣaṇānivṛttya-
rthamapi praśnottaramidaṃ <b>na śakyate vak‍tum । atha mataṃ lakṣaṇāyāmanveti lakṣaṇāpadaṃ</b> gaṅgāsaṃbaddha-
syaiva samīpasyānvayāt <b>gauṇe punaḥ na guṇipadamanveti</b> । agnirmāṇavaka iti agnisaṃbandhimāṇa-
vakāpratīte । ato lākṣaṇikagauṇayoḥ evaṃ bhedaṃ vak‍tuṃ praśnaḥ । <b>tadayuk‍taṃ pratītau tāvat
dvayamapyanveti । kārye punaḥ naikamapi</b> । gaṅgāpi pratītāvevānvayinī na kārye samīpasyaiva
kāryānvayāt tathā'gnirapi pratītāvevānvayī agnisadṛśapratīteḥ । kārye punaḥ naikamapyanvayi ।
<b>ato'nenāpi viśeṣaṇena na viśeṣaḥ । atha vākyārthanivṛttaye yat‍naḥ</b> । asyārthaḥ
<note>(1) P. 748</note>
﻿<pb n="r709"/>
---atha manyase agnirmāṇavaka ityasmāt agnisadṛśo māṇavaka iti pratītirudeti । sā ca na
padamātranibandhanā agniśabdasyāgnisadṛśe loke saṃbandhānavabodhāt । kintu padadvayaprayogāt
iyamavagatirjāyamānā vākyanimittiketi vyavasthāpyate । tena gauṇārtho vākyārthaḥ iti ye
manyante tannivṛttyarthaṃ svārthasādṛśyāt gauṇaḥ pratīyata iti idaṃ gauṇasya svarūpaṃ darśayituṃ ayaṃ
praśna iti । <b>naivārthāntare vākyaṃ vartate</b> । asyārthaḥ---vākyādeva gauṇaḥ pratīyate iti
atimandeyamāśaṅkā । tathā hi---<b>naiva vākyaṃ padārthebhyaḥ vyatirikte'rthāntare vartate । yadi</b>
tat padārthebhyo vyatirikte arthāntare vākyaṃ vartate tadā syādiyamāśaṅkā, na tvetadasti । nanu
ca svarūpamātreṇa vyavasthito'rthaḥ padārthaḥ । parasparānvitāstvarthāḥ vākyārthaḥ । evamarthāntare
vākyaṃ vartata itīmāmāśaṅkāṃ apanayannāha---<b>anvitābhidhāyīni padānyeva hi vākyam ।
anvitāśca padārthāḥ vākyārthaḥ</b> । ekaikameva padaṃ svamarthaṃ arthāntareṇa yogyena ākāṅkṣitena
sannihitena cānvitaṃ svārthaṃ bravīti । tathābhūtānyeva vākyam । anvitāśca padairevārthāḥ
ucyanta iti padārthā eva vākyārthaḥ । yathā bahuṣu padeṣu padārtheṣu vākyamekaṃ vākyārthaścaikaḥ
tathā <b>vākyārthamātṛkāyāmuktam</b> । anvitābhidhānameva kutaḥ ityāha---<b>na cānanvitā-
bhidhānamastīti pradarśitaṃ</b> tad‌bhūtādhikaraṇe; <b>vākyārthamātṛkāyāṃ ca</b> asmābhiḥ
nirloḍitameva । <b>evaṃ ca sati praśnārthaḥ vyākhyeyaḥ</b> praśnaprayojanaṃ kathanīyam । atha
kadāciducyate sopapadāt pratīyamāno gauṇaḥ, mandaprasiddho gauṇaḥ, alpaprayogaviṣayo gauṇaḥ,
iti imān siddhāntābhāsināṃ gauṇahetūn nirākartumayaṃ praśna iti tatrāha---<b>evaṃ sopapadasuṣṭhu-
prasiddhavahuśaḥ prayogāśca</b> yathāyathaṃ gauṇahetu mukhyahetu(matta)tayā <b>pratyuktā bhāṣye । ataḥ
tannirākaraṇārtho'pyayaṃ praśno nopapadyata iti</b> । asyārthaḥ---atimandatvātteṣāṃ hetūnāṃ
﻿<pb n="r710"/>
tannirākaraṇāya praśno nopapadyata iti । na hi māṇavakaśabdopapadādapi agniśabdādarthaḥ
pratīyamānastāvat gauṇatvenāvagantuṃ śakyate yāvattu svārthasādṛśyena gauṇapratyaya iti
nopavarṇyate । itarathā pratītyanyathānupapattyā bodhakatvakalpanaiva syāditi sopapadādapyavācakānna
pratītirutpadyate । evaṃ mandaprasiddha‍yapracuraprayogayorapi yojyam ।</p>
<p><b>ucyate---ayaṃ praśnasyārthaḥ vākyārthāvagamāddhi nimittatayā padārthavibhāgo'va-
gamyate</b> । vākyāditi lyablope pañcamī viśiṣṭārthapratipādakaṃ vākyamupalabhya vṛddhavyavahāre
nimittatayā vākyārthapratipattinimittatayā padārthānāṃ vibhāgo'vagamyate । viśiṣṭarūpo
vākyārtha iti viśeṣaṇabhūtaḥ padārthaḥ tatpratipattau nimittaṃ bhavati nāpratīte viśeṣaṇe viśiṣṭaḥ
śakyate pratipat‍tumiti nimittatayā padārthavibhāgo'vagamyate । tataḥ kimityatrāha---<b>sa cāyaṃ</b>
nimittatvena vibhāgo <b>māṇavake</b> māṇavakaviṣaye agnau agniviṣaye ca prayujyamānasyāgni-
śabdasya tulyaḥ । ubhayatrāpi vācakavṛttyaiva nimittateti yāvat । taddarśayati---<b>agnirmāṇa-
vaka ityuk‍te māṇavakaḥ piṅgalatā ca nimittam । agnirjvalatīti jvalano jvalanakriyā
ca । tasmānna viśeṣaṃ paśyāmaḥ asya śābdo nimittabhāvo'sya gauṇaḥ iti</b> na tu mukhyasya
ca gauṇasya ca bhedaṃ paśyāmaḥ । sarva eva mukhya iti yāvat । <b>nanu cāgnipratyayapurassarā
māṇavake pratītiḥ paiṅgalyasya</b> । asyārthaḥ---agniśabdasya tāvat nānekārthakalpanā nyāyyā ।
ekārthapratipādanaśaktyaivārthāntarapratītisiddheḥ । tathā hi---agniśabdādagniḥ pratītaḥ piṅgalatā-
mupasthāpayati । ato'gnipratītipurassaraiva māṇavake pratītiḥ । <b>pariharati---naivaṃ śakyate</b>
﻿<pb n="r711"/>
<b>vaktum । uktamidaṃ vākyānnimittabhāvāvagatiriti</b> । tena vākyārthaṃ prati yasya
nimittabhāvo'vagamyate sa padārthaḥ na cātrāgnyarthasya nimittabhāva upapadyate---<b>agnirmāṇavaka
iti kevalaṃ piṅgalataiva nimittatayā'vagamyate । yathā piṅgalo māṇavaka iti</b> ।
asyārthaḥ---na svarūpeṇa tāvadagnyarthasya nimittatā, vākyārthe asamavāyāt । na
ca lakṣaṇāyāmiva vākyārthasamavāyipiṅgalopasthāpakatayā; māṇavakavartinyāḥ piṅgalatāyāḥ
agninā saha saṃbandhābhāvāt । artho hyarthāntaraṃ pratyāsattyā upasthāpayati । gaṅgā'pi hi
tīraṃ lakṣayantī svasaṃbandhinameva lakṣayati । ato na sākṣāt nāpi paramparayā agninimittatā
agyarthasya । ataḥ piṅgalatāmeva agniśabdaḥ piṅgalaśabdavat pratipādayatīti sthitam ।
<b>tasmāt durnirūpamidaṃ gauṇo'yaṃ mukhyo'yaṃ iti manvānasya praśnaḥ</b> । guṇādāgata iti
tata āgata ityaṇ । mukhyamiti “śākhādibhyo ya iti ivārthe yaḥ । nanvevaṃ gauṇatā
nirūpyate---yadi piṅgalaśabdavadagniśabdo'pi paiṅgalyaṃ vācakavṛttyaivāha, kimiti tarhi
sopapadastatra vartate ? yāvatā nirupapado'pi tatra varteta tathā mandaprasiddhiḥ kimiti laukikānāṃ ?
tathā kimiti vā alpaprayogatā ? suṣṭha prasiddhipracuraprayogate vā syātāṃ aviśeṣādityatrāha
---<b>na hi copapadādibhirapi</b> upādhibhiḥ <b>saṃbhavatīti darśitaṃ bhāṣye</b> । ayamabhiprāyaḥ
---pratītirhi kāryarūpā aṃnyathānupapadyamānā kāraṇaṃ kalpayantī śabde vācakatvakalpanāyāṃ
heturbhavati । agnirmāṇavaka iti ca piṅgalatāvagatiranyathā nopapadyata ityuktam । tena vācakataiva,
anyathā sopapadādapi pratītirna syāt । avācakasya manāk‌prasiddhiralpaprayogatā ca durghaṭaiva ।
vācakatve tu prayoganiyamasyāpyanāditvāt nānupapannaṃ kiñcit ।</p>
<p>nanu yadi piṅgalaśabdavadagniśabdo'pi piṅgalaṃ māṇavakameva vakti kathaṃ tarhi agni-
sādṛśyaṃ atrāha---<b>agniriva māṇavaka ityatra yuktamagnisādṛśyaṃ ivādīnāṃ sādṛśye prayoga-</b>
﻿<pb n="r712"/>
<b>darśanāt । agnirmāṇavaka iti tu ivārthaśūnyo'rthaḥ1 vākyārthaḥ yathā piṅgalo māṇavaka
iti tulyo nimittabhāvaḥ</b> । asyārthaḥ---agnirivāyaṃ māṇavaka ityuk‍te sādṛśyaṃ yatpratīyate
tad‌yuk‍taṃ ivaśabdaśravaṇāt tasya ca sādṛśye prayogadarśanāt । agnirmāṇavaka iti tu
ivaśabdāprayogāt ivārthaśūnyo vākyārthaḥ yathā piṅgalo māṇavaka iti nāsti sādṛśye pratītiḥ
ivārthaśūnyatvāt vākyārthasyābhimatasya । tasmāt gauṇamukhyābhimatayoḥ tulyo nimittabhāvaḥ
vācakavṛttyaiveti । <b>ato niṣprayojanamidamadhikaraṇaṃ</b> । ke gauṇe'pi viniyogaḥ uta mukhya
eveti manyāmahe gauṇamukhyayorbhedābhāvāditi । nanu yadyapi piṅgalatā'bhidhīyate tathāpi
tadavagatyā sādṛśyamapi pratīyamānaṃ vākyārthe'nvitameva । ataḥ kathaṃ ivārthaśūnyo vākyārthaḥ ।
athāvinābhūtamapi2 sādṛśyaṃ vākyārthe nānveti <b>kathaṃ tarhi gaṅgāyāṃ ghoṣaḥ kūpe gargakulamiti</b> ।
atra hi avinābhāvāt samīpadeśaḥ vākyārthe'nvīyata iti manyāmahe । <b>yuk‍taṃ tatra
prativasatītyasya sāmarthyaṃ na bhavatīti samīpānvayitā</b>3 nāvinābhāvo'vagata ityetāvatā
samīpasyānvayitā, kintu prativasatītyasya padasya sāmarthyaṃ na bhavatīti yuktam । <b>agnirmāṇa-
vaka iti tu piṅgalamāṇavakāvagatiḥ na kathaṃ cinnopapadyate</b> । ataḥ pratītamapi sādṛśyaṃ
vākyārthe nānvīyate । <b>tasmādbhavatu lakṣaṇā</b> saṃbandhabalotthāpitārthāntaratātparyāśrayaṇāt ।
<b>gauṇatve tu na kiñcitpramāṇamasti</b> । yadi piṅgalatāmevāgniśabdo <b>vakti kathaṃ tarhi
agnirmāṇavaka ityatrāgnipratyayo loke paiṅgalyādapyupapadyate</b> । agniśabdena paiṅgalyaṃ
<note>(1) G. śūnyatvāt vākyārthasya</note> <note>(2) G. avinābhūtameva</note> <note>(3) G. samīpānva-
yitvena</note>
﻿<pb n="r713"/>
vatpratipadita tatkila satiśayaṃ agnau pratītamityagnipratyayaḥ <b>pūrvādiyāparapratyayaḥ । atrābhi-
dhīyate---ivārthanibandhana evāyaṃ pratyayaḥ । asyārthaḥ</b>---ivārthaḥ sādṛśyaṃ tannibandhana evāyaṃ
pratyayaḥ । etaduktaṃ bhavati । agniśabdenāgniḥ pratipādyate 1sā pratītiḥ sadṛśyamarthāntaramupa-
sthāpayati । ato'nyathāpyarthāntarapratīterupapannatvāt na śaktyantarakalpanopapadyate । tena
śabdādeva yo jvalanaḥ pratītaḥ <b>sa mukhyaḥ yastu</b> śabdapratipādyajvalanasādṛśyādavagamyate sa gauṇaḥ ।
<b>kutaḥ</b> punaravagamyate sādṛśyādayaṃ pratyaya iti ? <b>tathāvagateḥ</b> sadṛśāvagateḥ । yadi
tāvat piṅgalatāvagamyate tadā agniśabdaḥ piṅgalatāvacana iti kathyate । yatastvagnisadṛśā-
vagatiḥ ataḥ sādṛśyādevārthāntarāvagatiḥ kalpyate ।</p>
<p><b>kathaṃ punarivaśabdamantareṇevārthaḥ pratīyate ? uttaraṃ---ivaśabdo'pi tāvat
kimitīvārthaḥ kalpyate asyārthaḥ</b>---yathā ivaśabde prayuk‍te sādṛśyaṃ pratīyate tathā yatrāpi
sādṛśyaṃ pratyeṣyate ivaśabdo'pi pratipadikopāttameva sādṛśyaṃ pratipādayati na punaḥ sādṛśya-
śabdavata svatantra eva brabīti । <b>prayogadarśanāditi cet</b> । atha manyase prayogastatra
sādṛśye prātipadikasya dṛśyate ivaśabdabalāt । yatra punaḥ ivaśabdo dyotako nāsti tatra kathaṃ
sādṛśye prayogo'vagamyate । dūṣayati---<b>atrāpi tulyaṃ</b> prayogadarśanam māṇavakaviṣaye agni-
śabdaprayogāta sādṛśye prayuktiravasīyate anyathā māṇavake prayogānupapatteḥ । <b>nanu ca paiṅgalye-
'vagate jvalanasādṛśyamavagamyate aparaśabdavadityuktam</b> । asyārthaḥ---agniśabdaḥ piṅgalatā-
mabhivadati । tasyāṃ cāvagatāyāṃ jvalanasādṛśyāvagatiḥ । na punaḥ jvalanasādṛśyaparo'yaṃ
prayoga iti na gauṇatvam । <b>pariharati---naitadupapadyate māṇavakasadṛśo'gnirityapi pratyayaḥ</b>
<note>(1) G. sa pratītaḥ</note>
﻿<pb n="r714"/>
<b>syāt</b> । piṅgale māṇavake'vagate māṇavakasadṛśo'gnirityapi pratyayaḥ syāt । tathā hi
---māṇavakaḥ piṅgalo'gnisadṛśaḥ tathā'gnirapi māṇavakena sadṛśa iti māṇavakasadṛśo'gniriti
pratītiḥ syāt । niyamena tu agnisadṛśatāyāmeva pratipattiḥ tadāha---<b>iha tu punarviparītam ।
atiṣaiṅgalyājjvalanasyopamānatvamiti cet</b> । upamīyate yena tadupamānaṃ atipiṅgalatvā-
dag‍neḥ tenaivānyadupamīyate na punarasāvanyeneti cet । uttaraṃ---<b>nāsyāṃ kalpanāyāṃ pramāṇa-
masti</b> । yasyātiśayo guṇaḥ tasyaivopamānatvamiti । nanvevamapi avagatirastu māṇavaka---
sadṛśo'gniriti; bhavatu piṅgalatāvācaka evāgniśabdaḥ tatrāha---<b>yathāvagamaṃ hi nimittakalpanā
nyāyyā । tanmūlatvannimittābagateḥ</b> । asyārthaḥ---yathā'bhimataṃ hi vādinaḥ tathā
nimittakalpanā nāsti । kintu yathāvagamaṃ, avagamalakṣaṇakāryanibandhanatvāt nimittabhāvā-
vagateḥ । <b>ato yadyapi viparīto'rthaḥ saṃbhavati</b> māṇavakasadṛśo'gnirityevaṃrūpaḥ <b>tathāpi
prasiddhapratipakṣatvānnātmānaṃ labhate</b> । pratipakṣastasya agnisadṛśo māṇavaka iti prasiddhiḥ ।
ato nātmānaṃ labhate māṇavakasadṛśo'gniriti । <b>apratipakṣo1 hi saṃbhavaḥ saṃbhavaḥ</b> । na hi
saṃbhavamātreṇa pratipakṣatvaṃ, māṇavakasadṛśo'gnirityasya saṃbhavati । <b>tasmādupapannaṃ prayogapratya-
yābhyāṃ gauṇamukhyābhidhānam</b> । sthite <b>gauṇamukhyatve kiṃ mukhya evābhidheye mantrāṇāṃ
viniyogaḥ uta gauṇe'pīti yukto vicāraḥ । kiṃ tāvatprāptam ? aviśeṣādubhayābhidhānaṃ</b>
gauṇasya ca mukhyasya ca śabdātpratīyamānatayā aviśeṣādubhayoḥ mantrābhidhānaṃ yuktam ।
tadāha---<b>agnirjvalatītyapi prayogo dṛṣṭaḥ agnirmāṇavaka ityapi । tasmānna</b> vinigamanāyāṃ
<note>(1) G. kṣo'gnisaṃbhavaḥ</note>
﻿<pb n="r715"/>
heturasti । <b>atrābhidhīyate</b>---ayamasti vinigamanāyāṃ hetuḥ <b>mukhyābhidhānaśūnyaṃ nāsti
gauṇābhidhānamiti pradarśitam । tasmānmukhya eva śabdasya vyāpāraḥ</b> gauṇe tvarthādavagatiḥ ।
bhavatu mukhya eva śabdavyāpāraḥ tathāpi kimityatrāha---<b>abhidhānena ca mantrā upakurvanti ।
mukhye cābhidhānaṃ na gauṇe</b> । ato na mantraviniyogaḥ । <b>kutastarhi gauṇapratyayaḥ</b> ।
yadi śabdāt gauṇapratyayo na bhavati kutastarhi sa ityarthaḥ । uttaraṃ---<b>sādṛśyāditi</b> ।
pratīto'g‍niḥ sadṛśamupasthāpayatītyarthaḥ । pūrvapakṣyāha---<b>satyamuktaṃ</b> sādṛśyādgauṇāvagatiriti ।
<b>tat‍tūpāyatvena na punaḥ nimittanirākaraṇatayāpi1</b> । tathāpi nimittatā na nirākṛtetyarthaḥ ।
ato nimittatvasyobhayatrāviśeṣāt gauṇepi mantrāṇāṃ viniyogaḥ । rāddhāntī tu brūte---<b>kena voktaṃ
nimittatā nirākriyata iti । mukhye</b> prathamopanipātini viniyogasaṃbhavāta <b>na gauṇepi
pāścātye viniyogaḥ kṣamaḥ</b> grāhakagrahaṇamantrāmnāmayoḥ kṛtārthatvāt <b>ityetāvaducyate yatra punaḥ
mukhye</b> viniyogo <b>na saṃbhavati tatra gauṇepi viniyogaḥ</b> । yadi tasya mukhye viniyogo na
saṃbhavati tasya gauṇe viniyogaḥ । <b>na tarhi pūṣādyanumantraṇādīnāṃ utkarṣaḥ</b> prakaraṇe pūṣṇo-
'bhāvāt । anyatra pauṣṇe karmaṇi sāmānyasaṃbandhābhāvena liṅgādviniyogānupapatteḥ । pari-
harati---<b>samākhyāyā viniyuktānāṃ</b> anumantraṇamantra ityanayā samākhyayā sāmānyānumantraṇa-
<note>(1) G. R. karaṇatayaiva</note>
﻿<pb n="r716"/>
saṃbandhasiddheḥ <b>liṅgānmukhya eva</b> prakaraṇāntaravartini <b>viniyogaḥ saṃbhavatītyutkarṣaḥ</b> । upasaṃharati
---<b>tasmāt mukhye yatra saṃpratyayaḥ</b> na tatra gauṇepi mantreṇaiva prakāśanaṃ kāryamiti <b>niyame
pramāṇamasti iti</b> । tadidaṃ sarvaṃ <b>kimarthaṃ mukhye pratyāyayatītyevamādinā pradarśitamiti</b> ।</p>
</section>
<section>
<head>vacanāttvayathārthamaindrī syāt ।</head>
<p><b><q>‘aindrayā gārhapatyamupatiṣṭhate’</q> ityatra saṃśayaḥ kimaindreṇa mantreṇa gārhapatyasyābhidhānaṃ
kartavyaṃ utendrasyeti</b> । anena saṃśayabhāṣyagatamupasthānapadaṃ vyākhyātam । <b>kathaṃ punaḥ
gārhapatyamupatiṣṭhata iti spaṣṭāyāṃ</b> dvitīyāśrutau saṃśayaḥ । uttaraṃ---<b>mukhye'rthe mantro
viniyujyata iti sthitamādhastye'dhikaraṇe</b> । tena gārhapatyopasthānaṃ na saṃbhavatīti manyate ।
<b>nanu ca mukhyasyāsaṃbhavāt gauṇepi ca viniyujyata eva । etadeva na vijānīmaḥ saṃbhavo
vidyate neti । nanu <q>“gārhapatyamabhidhatta”</q> iti spaṣṭaiva śrutiḥ uttaraṃ---viniyojya-
sāmarthyānusārī viniyoga iti । anīpsitārthā dvitīyā bhavatīti matiḥ</b> । asyārthaḥ
---yadyatra śak‍taṃ tatra tat kārakatayā viniyujyate । na gārhapatyābhidhāne samartho'yaṃ mantra iti
<note>(1) P. 752</note>
﻿<pb n="r717"/>
na gārhipatye viniyogamarhatīti anīpsitārthā dvitīyā bhaviṣyati । <b>tathā ca smaryate tathā
yuktaṃ cānīpsitamiti । ayameva cāsya viṣayo viniyojyavaśāt</b> viniyojyasya mantasya
sāmarthyavaśāt gārhapatye viniyogābhāvāt <b>kārakaparyavasāyyevaitat</b> sūtram । parihārāntara-
māha---<b>yadvā gahipatyamabhyetya abhidhatte iti dvitīyopapadyata iti । tasmādindrābhidhānam
yuktaṃ caitadevaṃ yadindrābhidhānaṃ anyathā hi alaukikī abhidhānaśaktiḥ kalpanīyā । nanu
vināpi śaktikalpanayā gauṇamabhidhānaṃ bhaviṣyati</b> । tena gārhapatye viniyogo nirvahati ।
pariharati---<b>nāsti gauṇamabhidhānaṃ siddhe hi prayoge gauṇamabhidhānam na punargauṇāt prayoga-
siddhiḥ</b> । yatra pramāṇāntareṇa paratra paraśabdaprayogasiddhiḥ tatra gauṇamabhidhānam । na punaḥ
gauṇo'stītyetāvatā prayogaḥ kalpyate । <b>na cātra gārhapatye indraśabdaprayogo'nyataḥ siddhaḥ,
kartavyatopadeśāt</b> anena mantreṇābhidhānaṃ kartavyamityevaṃparamidaṃ vākyaṃ aindrayā gārhapatya-
mupatiṣṭhata iti, na punargārhapatye indrapadaṃ prayuktamityevaṃ param । <b>ato</b> nirapekṣatvādabhi-
dhānavṛtteḥ <b>yathābhidhānaṃ viniyogaḥ । atrābhidhīyate---gārhapatyābhidhānameva kartavyaṃ mantreṇa ।
kutaḥ ? yathopadeśaṃ hi kāryaṃ, na yathā kāryamupadeśaḥ</b> । asyārthaḥ---upadeśanibandhanaṃ
kāryaṃ na kārye'vagate'nyataḥ upadeśavarṇanam । <b>atideśo hi saḥ yaḥ</b> kāryānurūpaḥ ।
aindrayā gārhapatyamupatiṣṭhata iti cāyaṃ upadeśaḥ । ataḥ upadeśāt mārhapatyābhidhānameva
﻿<pb n="r718"/>
kāryamiti manyate । <b>nanu ca yathākāryamupadeśo'pīti saptamādya uktam</b> ityanena
pūrvāparavirodhamāśaṅkate । pariharati---<b>viniyogārthaḥ tatra kāryaśabdenoktaḥ na punarāptyādayaḥ</b>
tena bhinnatvātkāryasya nāsti virodhaḥ । saptamādye niyogārthaṃ kāryamaṅgīkṛtya kāryānuguṇa upadeśa
uktaḥ । iha tu āptyātmakaṃ kāryamabhipretya yathopadeśaṃ kāryamuktam । <b>nanu ca viniyoga
eva sandihyate</b> । yadi hi upadeśa eva niścitaḥ syāt tadā yathopadeśaṃ kāryamiti
gārhapatyopasthānaṃ kāryaṃ niścīyeta । na copadeśo niścitaḥ । <b>kimiti na niścita iti cet ।
anīpsitepi dvitīyādarśanāt</b> । kārakamātre dvitīyā dṛśyata ityarthaḥ । pariharati---<b>kimidaṃ
anīpsitamiti । uttaraṃ---tathā yuk‍taṃ cānīpsitamiti</b> । rāddhāntī brūte---sutarāṃ
tarhi dhātvarthe prati prādhānyam । yadi hi tathāyuktasūtreṇa iyaṃ dvitīyā tadā sutarāṃ ghātvarthā-
pekṣayā sādhyatvaṃ gārhapatyasya, kriyājanyaphalabhāgitā ca prādhānyaśabdenocyate । <b>anyathā hi
tathāyogo'pi na syāt</b> । tathāyuk‍taṃ cānīpsitamityatra tathā yuktaśabdenaivamucyate
yathā īpsitaṃ kriyayā yuk‍taṃ kriyāphalabhāgitayā tathā'nīpsitamapi kriyāphalabhāgitayā kriyayā
yuk‍taṃ tatra dvitīyeti । tatra yadi gārhapatyasyopasthānalakṣaṇaphalayogitā nāṅgīkriyate tadā tathāyogo
na syāt । tataśca tenāpi sūtreṇa dvitīyā na bhavet ato dvitīyādarśanāt gārhapatyasya
kriyāphalabhāgitā'vagamyate । yadyanīpsitasya prādhānyaṃ tadā sutarāmiti yaduk‍taṃ tatredānīṃ
kastarabarthaḥ ? etāvattatra vak‍tavyam dhātvarthaṃ prati prādhānyamiti । uttaraṃ---<b>anīpsitamapi
pradhānamiti</b> । asyārthaḥ---yadyapyanīpsitatā tathāpīha prādhānyaṃ anyatra īpsitatve prādhānyaṃ
﻿<pb n="r719"/>
ataḥ sutarāṃ prādhānyamityucyate । <b>nanu cok‍taṃ nādṛṣṭā śabdaśaktiḥ śakyate kalpayitumiti</b> ।
anenedamāha---yadyapyupastheyatā gārhapatyasya gamyate tathāpi mantrasyāśakteḥ tathā viniyogo na
nirvahatīti vibhaktivyatyayo vā bhavet । upetyeti vā adhyāhriyatāmiti । atra rāddhāntī
---<b>kimatrādṛṣṭaṃ vacanāt dṛśyata eva</b> yadā vacanenedaṃ kāryaṃ avagataṃ tadā tadbalena yathā
nirvahati tathā kriyate । nirvahati cedaṃ gauṇatvenendraśabdasyeti nādṛṣṭakalpanā doṣaḥ
vacanādeva gauṇatvāśrayaṇena śaktidarśanādityuktavāt । pūrvapakṣyāha---<b>na vacanāt padārtha-
śaktiḥ śakyate'vagantumiti</b> । siddharūpāyāṃ śaktau kāryaikaviṣayasya śabdasya prāmāṇyaṃ
nopapadyata ityarthaḥ । yadi śabdācchaktirnāvagamyate <b>kathaṃ tarhi yāgāderniyogārthasiddhau
śaktiḥ । uttaraṃ---kāryāvagamyatvāt</b> । kāryabhūtena niyogena sahānvitābhidhānāt
sādhanatayā yāgādayo'bhidhīyante । na cāśaktānāṃ taditi teṣāṃ tatra śaktirniścīyate
<b>iha tu tadviparītam । yadyatrāpi pratipattavyamiti vacanaṃ syāt bhavetkāryadarśanam</b> ।
pratipattirhi kāryabhūtā । sā cetthaṃ kāryatvenāvagamyate । yadi indraśabdāt gārhapatyaḥ
pratyetavya iti vacanaṃ bhavet enda‍yāgārhapatyamupatiṣṭhata iti <b>idantvanyaparaṃ vacanaṃ endrayā gārhapatya-
mabhidhatta iti</b> mantrasya kāryamācaṣṭe na padasyetyarthaḥ । yadidamasmābhiruk‍taṃ mantraviniyoga-
paratvena padakāryapratipādakatvābhāvādvacanasya na vacanāt śaktirdṛśyata iti । <b>tadidamuk‍taṃ
saṃbandhasyāśāstrahetutvāditi</b> । nanu mābhūta śabdasya śaktiḥ <b>gauṇaṃ tarhyabhidhānaṃ bhaviṣyati</b>
pariharati---<b>nanu prayogasiddhau gauṇamabhidhānamityuktam</b> । rāddhāntamāha---<b>atrāpi kārya-</b>
<note>(1) G. sya śāstra</note>
﻿<pb n="r720"/>
<b>tayā siddha ityaviśeṣaḥ</b>1 asyārthaḥ---anena mantreṇa yeyaṃ gārhapatyopasthāpanakāryaśeṣatā
tayaivendraśabdasya gārhapatye prayogassiddhaḥ । anyathā gārhapatyaḥ kathamanena mantreṇābhidhīyata
ityarthāt gauṇīvṛttiḥ । nanu sūtre guṇādveti goṇīvṛttiruktā, kathaṃ bhāṣyakāraḥ2 indateraiśvarya-
karmaṇaḥ’ ityādinā yaugikatvamāheti tatrāha-<b>guṇa śravaṇaṃ3 pradarśanārthaṃ sūtre iti matvā yogā-
dvetyuk‍taṃ bhāṣyakāreṇa</b> ।</p>
<p><b>tathā''hvānamapīti cait</b> । nanu kathamatra pūrvaḥ pakṣaḥ yāvatā haviṣkṛdehīti trirava-
ghnannāhvatītyāhvāne mantro viniyujyata iti pratibhāti ityatrāha---<b>atrāpyavaghnannāhvayatītyā-
hvānena</b> āhūyate aneneti vyutpattyā mantreṇāvaghātaṃ <b>kuryādityarthaḥ</b> । anena mantreṇāvaghātaṃ
kurvannāhvayatītyarthaḥ । tenāvaghātasya mantrasya ca saṃbandho vidhitsitaḥ । nanu katha mantro'va-
ghātaṃ vakti ityatrāha---<b>guṇādabhidhānaṃ bhaviṣyati yogādvā</b>, haviṣkṛtpat‍nī tadguṇayogāt
avahantirapyucyate । yadvā haviḥ karotīti vyutpattyā mukhyayaiva bṛttyā yogādabhidhānam । nanu
conenāvaghāto nāhvātuṃ śakyate ataḥ kathamāhvayatirityatrāha---āhvayatītyapyanuvādaḥ yo hyehīti
brūte sa āhvayatyeva । aptyārthaḥ---cetanaviṣayepyetadevāhvāturāhvānaṃ yadehīti śabdoccāraṇaṃ,
āhūyamānastu ātmānamavabudhyatāṃ mā vā । asti cātra ehīti śabdaprayogaḥ tasmādāhvayatī-
tyanuvādaḥ । yadi mantrāvaghātasaṃbandho hi vidhīyate kathaṃ tarhi tririti śabdo'nveti ।
na hyavihitasrirabhyāso labhyate । vidhīyate cedvākyabhedaḥ । uttaraṃ---<b>śākhāntare pāṭhāt</b>
<note>(1) R. &amp; G. ityadoṣaḥ</note> <note>(2) P. 755</note> <note>(3) R. grahaṇa</note>
﻿<pb n="r721"/>
prāptatvādayamayyanuvāda eva । evaṃ śākhāntare trirāvṛtto mantraḥ paṭhyate । ato'pyayamanu-
vādaḥ । <b>ucyate---trirityetāvadvidhīyate anyatsarvamanūdyate</b> । asyārthaḥ---āhvānasya
mantrasya cātra saṃbandhaḥ sa ca mantro rūpādevāhvāne prāp‍noti iti na vidheyaḥ । tathā <q>‘avaghnannā-
hvayati’</q> ityatra avaghātakālopi prāpta eva । kāryakāla eva hi sahāyānveṣaṇaṃ prāp‍noti ।
kevalamantrasya trirāvṛttiḥ aprāptā sā vidhīyate । <b>nanu trirityapi śākhāntare pāṭhāt prāptaṃ
na nityavatprāptaṃ, aniyamāt</b> । kathamaniyamḥ ? <b>kvacit dviḥ paṭyate</b> ayaṃ mantro yataḥ
tasmādaniyamaḥ । ato'vaghātādivanniyamārthaṃ vacanam । upasaṃharati---<b>ato'vaghnanniti</b>
lakṣaṇaiṣā avaghātena kālo lakṣyata ityarthaḥ । nanu cāyameva rāddhāntarapakṣe doṣaḥ yaduta
lakṣaṇā; <b>nāyaṃ doṣaḥ anyataḥ prāp‍teḥ</b> । yadā tririti vidhīyate tadā padāntaraṃ yathānvayaṃ
yāti tathā varṇayitavyam । tatrāvaghnanniti mukhyayā vṛttyā anvayāsaṃbhavāt lakṣaṇāśrayaṇamadoṣaḥ ।
<b>nanu ca pravṛttāvaghātasya naiva mantraḥ prāpnoti</b> havipkṛdāhvānakālo'pi nityavanna prāp‍noti ।
tena so'pi[tasyāpi] vidheyatayā vākyabhedāpattiriti । pariharati---<b>kālasyānyataḥ prāptatvādidama-
codyam</b> । kāryakāla eva hi sahāyānveṣaṇetyuktam । <b>tasmānna gauṇe viniyoge
pramāṇamasti</b> । tasmādayamatra vicārārthaḥ---kiṃ kālalakṣaṇābhayāt tririti pākṣiko'nuvādaḥ
uta nityavadanvitatrirabhyāsabalena kālalakṣaṇā āśrīyatāṃ iti । pūrvapakṣavādī vadati---pakṣe
paraṃ śabdārthahānāt pakṣikānuvādaḥ na punarlakṣaṇeti । rāddhāntī vadani---nityavadanvitasya
pakṣe'nvayabādhaḥ prāp‍noti । tasmādvaraṃ lakṣaṇā । tasyāṃ hi satyāṃ sarvapadānāṃ nityavadanvaya
﻿<pb n="r722"/>
iti evaṃ tāvat gauṇapakṣamāśritya rāddhāntitam । <b>yadi punarayaṃ mantro'vaghāta eva
mukhyārthaḥ syāt nāvaghāte lakṣaṇā kalpitā bhavet । śakyate ca haviṣkṛcchabdena
avaghāto vak‍tuṃ pat‍nīvat</b> । yathā pat‍nī yaugikena haviṣkṛcchabdenocyate tathā avaghāto'pi ।
ato mantro'vaghāte prāptatvāt na vidhīyate trirāvṛttireva kevalā vidhāyiṣyata iti । <b>satyaṃ
śakyate । āhvānaṃ tu ananvitārthaṃ prāp‍noti</b> । mantragatamehītipadaṃ2 āhvānātmakaṃ
ananvitārthaṃ prāp‍noti । tena liṅgāttāvat tanmātrasya prāptirnāsti । athāprāpto'vaghāta-
mantro'pi vidhīyate tatrāha---<b>tririti ca aniyataṃ tyāt । tasmādvaraṃ lakṣaṇaiva । tayā ca
liṅgamaikāntikam</b> । tathā pat‍nī haviṣkṛditi śakyā haviṣkaraṇayogena vak‍tuṃ vāk‌sādṛśyaṃ ca
haviṣkṛta ucyate । tacca s‍trītvena । tacca pat‍nyāṃ aikāntikaṃ 3puliṃṅgasyāvaghātaśabdasya
darśanāt ।</p>
<p><b>tathotthānavisarjane । nanu codāharaṇāntaramevedaṃ kimatrātidiśyate । na hi anya-
tvādṛte sādṛśyamupapadyate ।</b> anyathā tadeva hi <b>syāt idamastyanyatvaṃ pūrvasminnadhikaraṇe</b>
<note>(1) P. 758</note> <note>(2) G. hantipadaṃ</note> <note>(3) G. anaikāntikam</note>
﻿<pb n="r723"/>
<b>trirityetāvadvidhīyate anyatsarvamanūdyate । iha punaḥ kālasaṃyogo vidhātavyaḥ aprāpte ca
kālasaṃyogavidhāne lakṣaṇā na nyāyyeti pūrvapakṣavādī adhikaraṇavaiṣamyaṃ manyate</b> । asyārthaḥ
-trirityetāvati vidhīyamāne sarvasyānūdyamānatvāt avaghnannityasya lakṣaṇā yuktā । iha punaḥ
kālasaṃyogona prāptaḥ sa vighātavyaḥ । na ca vidhau lakṣaṇā yuk‍teti viśeṣaḥ pūrvadhikaraṇāditi ।
<b>rāddhāntī tu praiṣārthānanvayatulyatvāt tathaivetyuktavān</b> । yathā pūrvatra praiṣārtho nānvīyate tathā-
'trāpyacetanatvāt 2utthānavisarjanayoḥ praiṣārthānanvayaḥ । nanu vidhivākye mukhyatvāśrayaṇena
mantre kimiti praiṣārtho vivakṣito na bhavati । <b>ucyate---vighivākye</b> lakṣaṇayāpi hi padā-
rthānāmaśeṣāṇāmanvayaḥ । mantre tu sarvathaiva preṣārtho'na3nvitaḥ ityavivakṣā''śrayaṇīyeti ।</p>
<p><b>sūk‍tavāke ca</b> । iha sūktavākena prastaraṃ praharatītyudāharaṇe ki [haratau4 sūktavāka-
ścodyate utātrāpi kālalakṣaṇetyudāharaṇadarśanena saśayaḥ samarthitaḥ । sūktavākeneti tṛtīyayā
mukhyasūktavākaśabdaśravaṇāt haratau sādhanatvena sūktavākaḥ codyata iti pratīyate । <b>harateśca</b>
praharaṇamātravācitvāt na sūktavākaḥ sādhanatvenaivānvayaṃ yātīti kālalakṣaṇeti ca pratibhātīti ।
kiṃ tāvad‍yuk‍taṃ ? agnīdag‍nīn viharetivat anyārthatvānmantrasya yathā praiṣārthatvānmantrasyotthāne na
viniyogaḥ tathā sūktavākasya devatāprakāśakatvāt haratau ca devatāyā ananvayāt na
viniyogo yuktaḥ । ayaṃ cāparo viśeṣaḥ yathā tatra <q>‘ag‍nīdag‍nīn vihara’</q> ityanena śakyate
utthānaṃ vak‍tuṃ ag‍nimindhe ityanayā vyutpattyā yathā'g‍nīcchabdenotthānaṃ śakyate vak‍tuṃ na tathā
<note>(1) jha. 759</note> <note>(2) G. āhān</note> <note>(3) G. vivakṣita ityarthaḥ ato vivakṣā
nāśrayaṇīyeti</note> <note>(4) G. haraṇe</note>
﻿<pb n="r724"/>
sūktavākena haratiḥ kenacitprakāreṇābhidhātuṃ śakyate । tasmāt kālavidhipratipattau ca
saṃbhavantyāṃ nārthakarma kalpitaṃ bhavati । yadi sūktavāko haratau sādhanatvena codyate tadā devatā-
prakāśakatvāt sūktavākasya devatāyāśca yoge'nanvayāt yāgarūpatā harateraṅgīkaraṇīyāḥ
tataścārthakarmatā । pratipattau ca saṃbhavantyāṃ nārthakarma kalpitaṃ bhavati ।</p>
<p><b>upadeśo vā । atrocyate---neyaṃ kālalakṣaṇā । kiṃ tarhi mantropadeśo'yam</b> ।
ayamāśayaḥ---sūktavākaśabdena mantraviśeṣaḥ śrutyā ucyate । kālastu lākṣaṇikaḥ । na ca
śrutisaṃbhave lakṣaṇā nyāyyeti mantra eva karaṇaṃ vidhīyate । <b>nanu cānyārtho manva ityuk‍taṃ, na
haraterabhidhāteti । mā bhūt haratervācakaḥ haratidevatāyā vācako bhaviṣyati</b> । yadyapi
na sākṣāddharatiṃ ayaṃ mantro'bhidhātuṃ śak‍noti tathāpi tatsādhanabhūtadevatāprakāśanadvāreṇa
bhaviṣyati haraṇe karaṇam । <b>nanu ca nirvṛttayāgadevatāvācako'yaṃ, nivṛttā ye yāgāḥ teṣāṃ</b>
yā devatāḥ tā eva mantro vakti tataścānyadīyasādhanavacanaḥ kathaṃ haratiḥ devatāvācako bhaviṣyati ।
<b>na ca haratiryajatiḥ</b> haraṇaṃ prakṣepaṇamātramucyate na yāgaḥ । na cāyāge devatā sādhanaṃ
bhavati । tasmānna sādhanadvāreṇāpi prakāśanasaṃbhavaḥ । <b>ucyate---nirvṛttayāgadevatā-
vacanatvepi</b> tatsaṃskāro yāgo <b>bhaviṣyati paśupuroḍāśavat</b> । yathā paśupuroḍāśaḥ ag‍nī-
ṣomasmaraṇārthaḥ tathā'yamapi yāgaḥ pūrvayāgasaṃpratipannadevatātvāta devatāsmaraṇārtho bhaviṣyati ।
<b>nanu cāyaṃ haratirna yajatirityuktam</b> । tenāyāgasya sato na devatāsaṃskārārthatvaṃ bhaviṣyati ।
pariharati---<b>haratiryajatiḥ mantrasaṃbandhāt</b> । tathāhi-spaṣṭena vākyena haratau mantro viniyujyata
﻿<pb n="r725"/>
ityavagamyate tena haratireva yajatirbhaviṣyati । <b>nanu caivaṃ sati saiva lakṣaṇā prāp‍noti</b>, yasyā
dṛṣṭatvāt pūrvapakṣaparityāgaḥ prakṣepamātravacanena haratinā yajatirlakṣaṇayopasthāpanīya iti । pariharati
---<b>na lakṣaṇā yāge sati haratyarthasya prāptatvāt । ālametetivat</b> । asyārthaḥ-na
haratinā yajatirlakṣyate । kintu haratyartho'yaṃ yāge sati prāpta evānūdyate yathā ag‍nīṣomīyaṃ
paśumālabhetetyālabhbhaḥ । nanu ca yuktaṃ tatra dravyadevatāsaṃbandhena gāgasya kalpyamānatvāt ।
iha tu yāgopasthāpane na kiñcit pramāṇamasti । ucyate---sūktavākena prastaraṃ praharatīti
sūktavākaharaṇayoḥ saṃbandho'vagamyate । sa ca saṃbandho'tra vidhīyate । tenāyamarthaḥ saṃpadyate
tathā yateta yathā sūktavākaharaṇayoḥ saṃbandhaḥ saṃpadyata iti । tatra sūktavākena homātmake
yāge devatāprakāśanadvāreṇa kriyamāṇe bhavati sūktavākasya haraṇasya ca kriyākārakalakṣaṇaḥ
saṃbandhaḥ । homātmakepi yāge anuṣṭhīyamāne upādhibhūtaḥ prakṣepaḥ saṃpadyate । mantreṇa ca
devatāmuddiśya homātmako yāgaḥ śakyate kartuṃ iti pāramparyeṇāsti sādhyasādhanabhāvaḥ । tasmādyathā
dravyadevatāsaṃbandhavidhānenārthādyāgalābhaḥ tathehāpi mantraharaṇasaṃbandhavidhānena yāgalābhaḥ । tenaivātra
pūrvapakṣasiddhāntaviracanā---sūktavākasya haraṇe sādhakatvānupapatteḥ praharaṇena homātmako yāgo
lakṣayitavyaḥ । na cāsau yuktaḥ ākhyātārthe pradhāne lakṣaṇāprasaṅgāt । varaṃ sūktavākena
kāla eva lakṣyatāmiti pūrvaḥ pakṣaḥ । rāddhāntastu na haraṇena yāgo lakṣaṇīyaḥ saṃbandhavidhānādeva
homātmako yāgaḥ kalpyatāṃ; tathā sati sarvapadānyeva śrautārthāti saṃbhaviṣyantīti । atra ca
yajatyātmakatvāt haratyātmakatvaṃ yajatereva yaducyate tadupacāreṇa draṣṭavyam । prakṣepo hi haraṇaṃ; na
ca yāgaḥ prakṣepātmakaḥ । vastutastu homarūpe yoge upādhibhūto haratiḥ arthaprāpta iti । evaṃ ca
sati <q>‘idaṃ havirajuṣata avīvṛghata, ayaṃ yajamāna āyurāśāste’</q> ityupapannārthaḥ mantro bhaviṣyati ।
<b>anyathā hi vṛttamidamā(na) nirdeśyaṃ syāt</b> । pūrvapakṣe hi vṛttaṃ haviḥ sūktavākena kīrtanī-
yam । tatra sannihitābhidhāyaka idaṃśabdo nopapadyate । rāddhānte tu vartamānaṃ prastarākhyaṃ havirucyata
iti yuktaḥ idamā nirdeśaḥ । <b>āśāsta iti ca bhūtanirdeśaḥ</b> pūrvapakṣe sūktavākasya karmāntarā-
﻿<pb n="r726"/>
saṃbandhāt vṛttakarmagataivāśīrucyate । tatra vartamānanirdeśo nopapadyate । rāddhānte tu
karmāntaragatā vartamā(ne)naivāśīrucyata iti nānupapannaṃ kiñcit । upasaṃharati---<b>tasmāt suṣṭhu</b>
śobhanaṃ <b>ucyate haratiryajatiriti</b> । eṣa copacāravādo bhāṣyakārasyeti mantavyam ।
<b>yaduk‍taṃ pratipattau saṃbhavantyāṃ nārthakarma nyāyyamiti</b> । bhāṣyakāreṇa <b>sviṣṭakṛdvadavirodho
bhaviṣyatītyuktam</b> । yathā sviṣṭakṛti dravyamapi pratipādyate devatāśceṣṭāḥ smaryante tathehāpi
prastaraśca pratipādyate devatāśceṣṭāḥ smṛtā bhavanti yāgepi satīti nāsti virodhaḥ prastaramiti
dvitīyāyāḥ praharaṇasya ca prahāryapradhānatayeti ।</p>
<p><b>kṛts‍nopadeśāt । sthitaṃ tāvat vacanāddharatiryajatiḥ sūktavākamantrastheti ।
idamidānīṃ cintyate---kiṃ sakalasya sūk‍tavākasya paurṇamāsyāmamāvāsyāyāṃ ca prayogaḥ
uta devatāpadavibhāgeneti</b> । anenāvāntarasaṅgatimāha saṃśayaṃ ca pūrvapakṣābhāvenākṣeptuṃ
anubhāṣate । sthite hi vākyena praharaṇe sūk‍tavākasya viniyoge pūrvapakṣāśaṅkā nānyathā ।
ākṣepamāha---<b>nanu cinteyaṃ nopapadyate sthitamarthaikatvādekavākyatvam । na cātra pradhāna-
devatāpadānāṃ praś‍liṣṭapaṭhitānāmatra athaikatvaṃ saṃbhavati । nāpi vibhajyamānasākāṅkṣatvam</b> ।
<note>(1) P. 764</note>
﻿<pb n="r727"/>
<b>tasmādbhinnānyetāni</b> vākyāni <b>bhinnānāṃ caikavacananirdeśe sati kathaṃ kṛtsnaḥ prayoga
āśaṅkyate</b> । asyārthaḥ-praś‍liṣṭaparipaṭhitānāṃ mantrāṇāmarthaikatvāta vibhāge sākāṅkṣatvāt
ekavākyatvamuk‍tam । na cātra pradhānadevatāpadānāmarthaikatvam । na ca vibhāge sākāṅkṣatā ।
ato bhinnānyevaitāni vākyāni । bhinneṣu vākyeṣu ekavacanāntena śabdena ekasyaiva vākyasya
viniyogo na sarveṣāṃ ekavacanavirodhāt yathā paśunetyeka eva paśurgṛhyate । ataḥ sakalamantra-
prayogāśaṅkā nopapadyate । yathā āgneyyā āgnīdhramupatiṣṭhate ityatra <b>āg‍necyetyuk‍te na kṛtsnā
āgneyyaḥ prayoktavyā ityāśaṅkā bhavati । mukhye ca saṃbhavati na gauṇe viniyoga ityapi
sthitam</b> । yadi sakalasyobhayatra viniyogaḥ syāt tadā <b>ubhayadevatāvācināṃ padānāṃ</b> parasparaṃ
ubhayatra gauṇārthatā <b>syāt</b> । na ca mukhyenaiva <b>viniyogena mantre</b> kṛtārthepi gauṇe viniyoga
ityapi sthitaṃ gauṇamukhyādhikaraṇe । ato vibhajyaiva viniyogo yuktaḥ । <b>ucyate---yathāha
bhavān, kintu pūrvapakṣavādī manyate । sūk‍tavāko vartata iti vākyasamūhe ekavacana-
midam । evamatrāpi sṛk‍tavākeneti samūhagatamevedamekavacanam । ataḥ samūha evātra
karaṇam</b> । asyārthaḥ-sūk‍tavāko vartata iti sakale mantre paṭhyamāne adhyetṝṇāmadhyāpakānāṃ
śrotṛṇāṃ ca [ā]yata eva loke vyapadeśaḥ । sasa cābhinnavākyābhiprāyeṇa । anyathā bahuvacana-
prasaṅgāt । tasmādekavacanadarśanādavagacchāmaḥ samūha eva sūk‍tavākaśabda iti । evaṃ ca
sūktavākena prastaraṃ praharatītyatrāpi samūha eva viniyuk‍ta iti kṛtsna evobhayatra
prayojyaḥ ।</p>
﻿<pb n="r728"/>
<p><b>nanu ca samūhasyaikārthatā na saṃbhavati</b> na bhinnadevatāvācināṃ padānāmekārthabhāvaḥ
saṃbhavatītyarthaḥ । pariharati---<b>vacanāt kalpyate yathottame prayāje</b> । asyārthaḥ ---yathā
uttame prayāje, uttamaśabdaḥ svabhāvāt triprabhṛtīnāmantyamāha । tena svāhākāre yathā nānā-
devatāvācināmapi padānāmekārthabhāvaḥ tathehāṣi vacanāt kalpyata <b>itīmāmāśaṅkāṃ nivartayituṃ
idamadhikaraṇam । kṛtaḥ pūrvapakṣaḥ । idānīṃ rāddhānto'bhidhīyate । nātra samūhaviniyoge
pramāṇamasti । kutaḥ ? sūk‍tavāko vartata ityanyathāpyekavacanopapatteḥ</b> । asyārthaḥ
-sūktamanenocyata iti sūk‍tavākaśabdena vākyamucyate vākyena hi sūktamucyate na vākyasamūhena,
tasmādvākyameva sūktavākaḥ । bhinnāni caitāni vākyāni । tasmādekavacanaśravaṇāt na
sakalasya viniyogaḥ । kathaṃ tarhi sūktavāko vartata iti sakala ekavacanamupapadyata iti ।
<b>ekābhidhānāddhi pāṭhakānāṃ sūktabāko nartata iti yujyate'bhidhānam</b> । sarvāṇyapi tāni
sūktamekaṃ vadanti । tena tadekatvāt kārakarūpatāmevāśritya bahuṣvapyekavacanaprayogo na
virudhyate yathā padaṃ vākyamiti bahuṣvapi varṇeṣu padeṣu ca ekakāryanibanghanaḥ ekavacanaprayogaḥ
<b>iha punaḥ sūktavākena prastaraṃ praharatīti na liṅgabādhenaikavākyatvaṃ kalpayituṃ śakyaṃ yathā-
liṅgaṃ viniyogopapatteḥ</b> । yena hyekamidaṃ vākyaṃ prastarapraharaṇe viniyujyata ityāśrīyate
tenāpi bhinnadevatāvācināṃ padānāṃ svasāmarthyabādhenaikārthatvaṃ kalpayitavyam । taccānupapannam ।
yathāliṅgamapi viniyogopapatteḥ । <b>tasmāt sarveṣāṃ sūktavākavacanena viśeṣāgrahaṇāt yena</b>
﻿<pb n="r729"/>
<b>kenacit sūktavākena</b> kṛte praharaṇe kṛtaṃ bhavati <b>sūktavākena prastaraṃ praharatīti</b> yathā-
coditānuṣṭhānam । nanu bhāṣyakāreṇa darśapūrṇamāsasamudāye sūktavākasamudāyaviniyogāt
vibhagaya viniyogo bhavatīti rāddhāntopakrame kimiti darśitaṃ yadi pūrvokto rāddhāntamārgaḥ ityā-
śaṅkyāha---<b>samudāyābhiprāyastu heyatayopanyastaḥ</b> । rāddhāntāmāsanirākaraṇāyedamukta-
mityarthaḥ ।</p>
<p><b>liṅgakramasamākhyānāt । ādhastye adhikaraṇe uktaṃ---prakaraṇāt pratyekaṃ śeṣatve
prāpte liṅgādvibhāga iti idānīṃ prakaraṇāt yadbalīyaḥ tannitarāṃ kramasamākhyābhyāṃ balīyata iti
pūrvapakṣavādī manyate</b> । anenāvāntarasaṅgatimāha । <b>liṅgācchebatve atantre kramasamākhye</b> ।
liṅgena mantrasya śeṣatve saṃbhavati kramaḥ samākhyā ca kāraṇameva na bhavatīti na viśeṣopasaṃhāraḥ ।
tasmādyāvadaindreāgnakarma mantrasya viniyogaḥ । <b>nanu ca liṅgaṃ naiva kevalaṃ viniyojakamiti
rāddhānte vakṣyate</b> yadi hi kevalaṃ liṅga viniyojakaṃ syāt tadā kramasamākhyānirapekṣaṃ
sarvatra viniyuñjīta । na caivamiṣyate । tatkartha sarvatra viniyojakāśaṅkā । <b>viniyoja-
katve ca balābalam</b> । asyārtha---sthite viniyojakatve kramasya samākhyāyāśca liṅgena saha
<note>(1) P. 722</note>
﻿<pb n="r730"/>
balābalacintā na cādyāpi tayoḥ viniyojakatvamuktam । tena nedamadhikaraṇamārabdhumadhunocitam ।
<b>kimarthaṃ ca prāk śrutiliṅgādhikaraṇāt balābalacintā । atrābhidhīyate---naiveyaṃ balā-
balacintā</b> । yadi balābalacintā syāt tadā syādeva pūrvoktadoṣaḥ । na tveṣā balābala-
cintā । <b>kintu sāpekṣaṃ liṅgaṃ viniyojakaṃ ityatra pratipādyate</b> । tarhi nirapekṣaṃ liṅgaṃ
viniyojakamiti pūrvapakṣeṇa bhavitavyam । na cāyaṃ pūrvapakṣo yuktaḥ । sāmarthyamātrasya
viniyojakatvānupapatteḥ । idamanena kartavyamiti na sāmarthyamātrāt jñānamutpadyate । tadida-
māha---<b>kathaṃ tarhi pūrvaḥ pakṣaḥ</b> । uttaraṃ---<b>liṅgamapi śrutyādivat pramāṇāntaranirapekṣamiti
balābalasūtre</b> <q>‘śrutiliṅgavākyaprakaraṇasthānasamākhyānāṃ samavāye’</q> ityatrānukramāt bhrāgyataḥ
<b>pūrvapakṣo'yam</b>। tulyavadanukramaṇāt kasyacidiyamāśaṅkā śrutyādivannirapekṣaṃ liṅgamiti ।
<b>rāddhāntastu---sāmānyasaṃbandhe</b> <q>‘anena mantreṇedaṃ kartavyaṃ’</q> ityevaṃ rūpe pramāṇāntarāvasite
sati <b>śeṣiviśeṣe liṅgaṃ viniyojakamiti । yathā ca liṅgaṃ na kevalaṃ viniyojakaṃ tathā
śrutiliṅgādhikaraṇe nipuṇataramupapādayiṣyāmḥ</b> । etacca bhāṣyakārāyamāṇo <b>nibandhakāra</b>
āha-yataḥ sāpekṣaṃ liṅgaṃ viniyojakaṃ <b>ataḥ kramasahitaṃ</b> samākhyāsahitaṃ ca <b>viniyojakamiti</b> ।
nanu ca samākhyānamātrādapi prakṛtamudāharaṇaṃ siddha‍yati । tathā hi---kāmyayājyānuvākyā-
kāṇḍamiti samākhyāyāṃ satyāṃ kāmyāyāmiṣṭau yājyākārye viniyogaḥ siddhayati । <b>nanu caika</b>-
﻿<pb n="r731"/>
sminnapi karmaṇi anekayājyānuvākyāyugalasya viniyojakatvaṃ syāt । tathā dvitīye'pi
karmaṇi prathamapaṭhitasya yugalasya viniyogaḥ । naitadevam । ekena yugalena karmaṇāṃ kṛtārthatvāt
nānekayugalaviniyoge pramāṇamasti । tenaikenaivaikatra bhavitavyam । tatra vināpi liṅgaṃ
kramākhyena pramāṇena prathamapaṭhite karmaṇi prathamasyaiva viniyogo bhaviṣyati, prāthamyāta । ane-
naiva nyāyena dvitīye dvitīyasya viniyoga iti । tathā liṅgakramādapyayamartho labhyate tatra
krameṇa saṃbandhe sati liṅgena yājyākārye viniyogasiddheḥ । na ca sāmidhenīkārye viniyogaḥ
śaṅkanīyaḥ, aindrāgnatvādāsāṃ ṛcāṃ āgneyatvācca sāmidhenīnām । tasmāt kimarthaṃ liṅgakrama-
samākhyānāditi ? liṅgakramāt samākhyānāditi ca ubhayaṃ sahitamuk‍taṃ yāvatā ekamevocya-
tāmityāśaṅkyāha---<b>ubhayapramāṇasāhitye ca prayojanamuk‍taṃ bhāṣye</b> । tadyathā 2yadi
liṅgakramādityetāvaducyeta tadā pāthikṛtīye karmaṇyāg‍neyasya yugalatya sāmidhenīkārye'pi
viniyogaḥ syāt” । tathāhi tad‌yugalaṃ agnidevatāke pāthikṛtīye karmaṇi yājyākārye3paryāptaṃ
sāmidhenīkārye'pi syāt । āg‍neyyo hi sāmidhenyaḥ tasmādyājyākārya eva viniyogo
yathā syāditi vaktavyaṃ samākhyānāditi । nanvevaṃ tarhi tadevāstu kiṃ liṅgakramādityanena ?
ucyate । kāmyayājyānūvākyākāṇḍamiti yā samākhyā tayā yājyākārye viniyogo bhavet ।
ata punaḥ nirvṛtte yājyākārye liṅgakramāta sāmidhenīkārye viniyogassiddho bhavati । samākhyā tu
kāmyayāgasaṃbandhamātrahetutayā ādaraṇīyetyataḥ etadavasthitaṃ yatra liṅgakramānuguṇā samākhyā tatra
tadvaśena liṅgakramaviniyogaḥ saṃbhavati । yatra punaḥ samākhyāṃ liṅgakramaviniyogavirodhinī tatra
tadvaśena sāmānyasaṃbandhamātrapareti varṇyata iti ।</p>
<p><b>adhikāre ca</b> । atra bhāṣyam---kiṃ prakṛtābhiḥ liṅgavatībhirupasthātavyam; uta
uta dāśatayībhyaḥ evaṃliṅgā āgamayitavyāḥ iti । tatra dāśatayīgrahaṇaṃ na prakṛtatyāgāya
<note>(1) P. 773</note> <note>(2) P. 772</note> <note>(3) R. yājyābhāve</note>
﻿<pb n="r732"/>
kintu vipratipannatvenopādānāyeti matvā saṃśayaṃ kurvannāha---<b>āg‍neyyā āgnīdhramupatiṣṭhata
ityevamādiṣu liṅganirdeśeṣu kiṃ yāvalliṅgaṃ grahītavyā uta prakṛtānāṃ grahaṇamiti । tatra
pūrvapakṣavādī vidheyasya prakṛtābhidhānasāmarthyaṃ na saṃbhavatīti manvāno yāvalliṅgagrahaṇa-
mityāha</b> । kā punaryuktiḥ vidheyasya prakṛtābhivānasāmarthyaṃ na saṃbhavatīti tatrāha---<b>uddeśyapadaṃ
hi prakṛtāpekṣaṃ bhavati na punarvidheyārthasamarpakamapi । kimiti ? uddeśyatvaṃ hi nāma
prayojanavadarthatā</b> । prayojanavāṃścāsau arthaśceti prayojanavadarthaḥ tasya bhāvaḥ tattā prayojana-
vānarthaḥ uddeśyo bhavatītyarthaḥ । <b>na ca sāmānyaṃ prayojanavadbhavati</b> na vrīhyādisāmānyaṃ
prayojanavadbhavati <b>upāttaviṣayatvāt prayojanavattāyāḥ</b> । ya evopātto viśeṣaḥ sa eva
prayojanavattāyā viṣayaḥ । sa eva prayojanavānityarthaḥ । bhavatvevaṃ tathāpi sāmānyaṃ prayojanavadeva
tasyaiva viniyogāt viniyuktasya copādānāt । tadāha---<b>nanu ca sāmānyamevopādīyate</b> ।
pariharati---1<b>nāparimitasyopādānaṃ saṃbhavati</b> । sāmānyaṃ hi aparimitaṃ bhavati ।
na cāparimito'rthaḥ upādātuṃ śakyate <b>tasmāllakṣaṇatayaiva tatra sāmānyam</b> upāttaviśeṣopa-
lakṣaṇatayaiva tatroddeśyaprayoge sāmānyam । <b>yathok‍taṃ grahādhikaraṇe vidheyaṃ punaḥ saparimāṇaṃ
saṅkhyādisahitaṃ śabdādevāvagamyate anyato'navagamāditi pūrvaḥ pakṣaḥ</b> । āg‍neyīmātra-
<note>(1) G. nātiriktasya</note>
﻿<pb n="r733"/>
syāpi viniyoge na kaścidvirodhaḥ । tena kimiti sāmānyavacanaśśabdo viśeṣe'vasthāpyata
iti । ataḥ prakṛtamaprakṛtaṃ ca yāvalliṅgaṃ mantrajātaṃ vidheyam । kathaṃ tarhi bhāṣyakāro
dāśatayībhya āgamayitavyā ityāha nanvevameva vaktavyaṃ yāvalliṅgaṃ vidheyamiti tatrāha
---<b>kiṃ prakṛtābhirliṅgavatībhirupasthātavyaṃ uta dāśatayībhvaḥ evaṃliṅgā āgamayitavyā iti
dāśatayīgrahaṇaṃ na prakṛtapratipakṣatayā</b> । prakṛtatyāgāya na dāśatayīgrahaṇaṃ kintu viprati-
pannatvāt teṣāṃ tadevoktam । <b>etaduktaṃ bhavati bhāṣye kiṃ yāvalliṅgaṃ grahītavyā uta
prakṛtā evaivaṃ liṅgā iti</b> । atra bhāṣyaṃ---upadiṣṭopadeśo hyevaṃjātīyakasya na nyāyya”
iti । tadayuktam । upadiṣṭā ṛcastatra tatropadiśyante viniyogavidhibhede ca kathamanyāyyatā
anenābhiprāyeṇāha---<b>kimidamupadiṣṭopadeśo na nyāyya iti</b> । uttaraṃ---<b>idamidaṃ upadiṣṭa-
taiva hi tasya viśeṣaḥ na cāsau vidheyāṅgamityuktam</b> । asyārthaḥ---yena hi prakṛtānāmeva
viniyoga ityāśritaṃ tenaivaṃ vak‍tavyaṃ upadeśena viśiṣṭā vidhīyante iti । upadeśena yadi
viśiṣṭā vidhīyante tadā prakṛtatā labhyate । na cāsāvupadeśo vidheyāṅgaṃ, na vidheyamupalakṣayitu-
masāvupadeśaḥ kintu vidhātumevetyuktam । abhidhānāttu yat prakṛtatvaṃ tat‍tulyaṃ tadāha---<b>prakṛtatvaṃ
punarabhidhānāt tulyam</b> । atra bhāṣyamāha---virodhe sati prakaraṇaṃ liṅgena bādhyate
<note>(1) P. 774</note> <note>(2) P. 775</note>
﻿<pb n="r734"/>
na caitayorvirodha iti tadanupapannaṃ, yato'styevātra virodhaḥ liṅgena hi aprakṛtānāmapi viniyogaḥ
pratibhāti । prakaraṇena tu na viniyogastāsāmupapadyata ityanenābhiprāyeṇa pṛcchati---<b>ko'bhi-
pāya iti</b> । uttaraṃ---<b>ayamabhiprāyaḥ-prakṛtepi gṛhyamāṇe abhihita evārtho grahītavyaḥ yathā
ekasyāmapi gavyupādīyamāne caritārthaiva gāmālabheteti śrutiḥ</b> । tena prakṛtagrahaṇepi
liṅgārtho'nugṛhīta eveti nāsti virodhaḥ । 1<q>“naitadevaṃ”</q> ityādibhāṣyaṃ vyācaṣṭe---<b>nātra liṅga-
vattā śabdārtha iti manyate</b> yathā gavāderākṛtirarthaḥ tasyāśca sādhanabhāvaḥ । sa caika-
sminnapi gavyupādīyamāne kṛta eva । iha tu liṅgopalakṣitavyaktayo viniyujyante । tenāsti
virodhaḥ iti । atra bhāṣyaṃ---2<q>“ucyate । liṅgavattā'nena”</q> ityādi tadanupapannam । na
hi upasthānaṃ liṅgavattāyā anugrahāya api tu āgnīdhraprakāśanāya । ataḥ kathametadityatrāha
---<b>talliṅgavattā'neneti heyatayā'sya pakṣasyopanyāsaḥ</b> । etaduk‍taṃ bhavati---yadyayaṃ sthāyī
pakṣaḥ syāt tadā atra yathāsthitaṃ vastūcyeta । heye tvasmin pakṣe apasiddhāntābhidhānamapi na
doṣaḥ ।</p>
<p><q>“dāśatayyāṃ punaḥ mantravyaktau”</q>3 ityādibhāṣyam । tadanupapannamiva pratibhāti yasmāta
pūrvapakṣepi dāśatayyāṃ mantravyaktāvupādīyamānāyāṃ naiva prakṛtamantrapratītirbādhyate । talliṅgavatīnāṃ
sarvāsāmeva grahaṇamiti pūrvapakṣakaraṇāt ityāśaṅkya vyācaṣṭe---<b>dāśatayyāṃ punaḥ mantravyaktāviti
prakṛta eva saṃpanne liṅgārthe niṣpramāṇakaḥ prakṛtabādha iti manyate</b> । asyārthaḥ---liṅgasya
<note>(1) P. 775</note> <note>(2) P. 776</note> <note>(3) P. 776</note>
﻿<pb n="r735"/>
hyetatsāmarthyaṃ yat liṅgavatī mantravyaktiḥ viniyojyeti । sā ca prakaraṇavaśena prakṛtaiva grāhyeti
pratibhāti । tatra yadiṃ dāśatayyapi mantravyak‍tiḥ pratigṛhyeta prakṛtaiva mantravyak‍tirgrāhyeti
pratītirapabādhikā syāt । bādhaśca niṣpramāṇakaḥ । aparamapi bhāṣyam---1<q>“liṅgajanitastu
pratyayaḥ”</q> ityādi tadākṣipati---<b>liṅgārthasaṃpattau satyāṃ ko'yaṃ mithyābhāvaḥ</b> yadi liṅgārtha-
styajyeta syālliṅgajanitasya pratyayasya mithyābhāvaḥ prakṛtagrahaṇe tu saṃpanna eva liṅgārthaḥ ।
samādhatte---<b>ayamabhiprāyaḥ---nāyaṃ sāmānyopasaṃhārārthaḥ śabda iti svargakāmo yajetetivat na
2saṃpattyānyaprayogārho'pi śāstrārthaḥ paryavasita iti śakyate vak‍tum</b> । asyārthaḥ---yo'ya-
māg‍neyīśabdaḥ nāsau sāmānyopasaṃhārārthaḥ sāmānyaṃ liṅgavattvaṃ tat prakṛte upasaṃhniyatāmiti
naivamarthaḥ । kiṃ tarhi yā evaṃliṅgā3mantravyaktiḥ tasyā viniyogaḥ syādityevamarthaḥ ।
tataśca yathā svargakāmo yajeteti śāstrārthaḥ puruṣāntaraprayogārho'pi kenaciduddiṣṭamityetāvatā
śāstrārthasaṃpattyā paryavasita iti na śakyate vak‍tuṃ sarvasvargakāmivyāpyatvāt । tathā ayamapi
sarvaliṅgavanmantravyāpitvāt । ataḥ prakṛtamātragrahaṇe bhavatyeva liṅgajanitasya pratyayasyāśeṣa-
mantraviniyogaviṣayasya mithyābhāva iti । nanu ca <q>“4vyaktirapadārtha”</q> iti bhāṣyam---tadanupapannaṃ
yadyapi vyaktirapadārthaḥ tathāpi kathaṃ prakṛtānāmeva grahaṇaṃ ityāśaṅkya vyācaṣṭe---<b>nanu vyaktirapadārtha
iti sāmānyopasaṃhṛtirevopanyasta</b> । prakaraṇavaśena prakṛta eva mantre sāmānyamupasaṃhniyata
ityarthaḥ । <q>‘etadeva’</q> iti bhāṣmam । tasyārthaḥ---na liṅgavattā śabdārtho bhavatīti । tadupapādayati
---<b>etadeva na vijānīma iti pratyayārthapradhānatvāt taddhitāntānāṃ na tadvattā aṅgamiti</b>
<note>(1) P. 776</note> <note>(2) G. saṃpadā</note> <note>(3) R. mantraliṅgā</note> <note>(4) P. 776</note>
﻿<pb n="r736"/>
manyate । <q>‘sāsya devatā’</q> ityadhikāre ag‍nerḍhaka iti ḍhak‌pratyayaḥ taddhitaḥ agniśabdāt
ag‍nirasya devatetyarthe vihitaḥ । tena yasyāg‍niḥ devatā mantrasya sa āg‍neyaśabdenocyate ।
na punarasyānyārthābhidhānasāmarthyayogitā । yaśca asya śabdārthaḥ tasya viniyogo'vagataḥ
mantraścāsyārthaḥ tena mantraḥ aṅgaṃ na tadvattā । <b>tasmāt na prakṛtopasaṃhārārthaṃ</b> na
prakṛtaviniyogārthamidaṃ śās‍traṃ---āg‍neyyā''g‍nīdhramupatiṣṭhata iti । 1“nanvetaduk‍taṃ kāryāntare
prakṛtasyopadeśa’ ityādibhāṣyam । tadanarthakaṃ pratibhāti pūrvamapyasyārthasyoktatvāt । atha
pūrvoktamapi parihartumupanyasyate tanna, parihārādarśanāt । athocyeta <q>“anantaramevocyata”</q>
ityādinā parihāro datta iti । tanna । na hi liṅgavanmātragrahaṇādupadiṣṭopadeśaḥ parihṛto
bhavati । tasmādanarthakamityetadevamāśaṅkyāha---<b>nanvetaduk‍taṃ kāryāntare prakṛtasyopadeśāt
nāsāvarthāntare upadekṣyata ityupadiṣṭopadeśaparihārāyāyamupanyāsaḥ</b> । parihārābhāvānna
parihārārtha iti manvānaḥ pṛcchati---<b>kimitīti । liṅgavanmātragrahaṇāditi darśitam</b> । asyārthaḥ-
liṅgenopalakṣitānāṃ mantrāṇāṃ grahaṇāddhetoḥ upadiṣṭopadeśaparihāro'yamiti darśitaṃ bhāṣye । kathaṃ
punaḥ parihṛta ityatrāha---<b>nātra upadiṣṭatā hetuḥ</b> । mantragrahaṇe hi yad‌yupadiṣṭatā hetuḥ syāt
tadā upadiṣṭenaiva rūpeṇa viniyogo vaktavyaḥ । sa ca viniyuktaviniyogavirodhānna nyāyyaḥ ।
yadā punaḥ upadeśānantarāpekṣeṇa liṅgenopalakṣaṇena viniyogaḥ tadā na kiñcit duṣyatīti,
<b>nanu caivaṃ sati prakṛtabādhaḥ</b> prakaraṇabalena prakṛtā eva grāhyā iti yeyaṃ pratītiḥ tasyā bādhaḥ
uttaraṃ---<b>bhavatvabhidhānāt prakṛtabādho na doṣaḥ</b> śrutibalena prakṛtabādho bhavannapi na doṣaḥ ।
<note>(P.) 777</note>
﻿<pb n="r737"/>
<q>“2api ca na liṅgaṃ prakaraṇaṃ vā'nugrahītavyaṃ”</q> ityādi bhāṣyam । tasyārthaḥ---na prakaraṇānu-
grahāyānuṣṭhānaṃ, kiṃ tarhi prakṛtasya phalavattvāt sarvāśca mantravyaktayo viniyogena phalavatya iti
sarvāsāmeva grahaṇamiti । imamasya bhāṣyasyārthaṃ vyācaṣṭe---<b>api ca na liṅgaṃ prakaraṇaṃ
vā'nugrahītavyamiti nānugrahārthā śāstrārthopasaṃhṛtiriti</b> yaduk‍taṃ tadidaṃ k‍vacidapyanu-
grahāt śās‍tropasaṃhṛtirnāsti svargakāmādivaditi ।</p>
<p><b>tadākhyo vā prakaraṇopapattibhyām । atrocyate । rāddhāntī tu prakṛtepi vidheyaḥ
pratyayo</b> viniyogapratyayaḥ <b>naiva na ghaṭate</b> api tu ghaṭata <b>eva iti manvānaḥ prakṛtasyaiva
grahaṇamityuktavān</b> । asyārthaḥ---yadi viniyuktaviniyogavirodhena prakṛte vidheyapratyayo na
ghaṭate । ato viniyuktaviniyogabādhakaparihārāya liṅgavanmantro viniyujyate । yatastu khalu
prakṛtepi viniyujyamāne vidheyapratyayo ghaṭate ataḥ prakṛtatyāge pramāṇābhāvāt prakṛtasyaiva grahaṇa-
miti । nanu yad‌yupadiṣṭatvenopadeśo bhavati tatra prakṛtamātragrahaṇam । upadiṣṭatvena
copadeśe duṣpariharo viniyuktaviniyogavirodhadoṣaḥ । anenābhiprāyeṇāha---<b>kathamiti</b> ।
uttaraṃ---<b>uddeśyatvaṃ hi prayojanavato bhavati</b> । yatra hyuddeśyatā tatropadiṣṭenaiva rūpeṇa
grahaṇam । iha tu vidheyatvānna kāryāntarasaṃbandha upakaroti । tasmāt kāryāntaraviniyoga-
nirapekṣeṇa rūpeṇopādānāt prakṛtānāmapi viniyoge nāsti viniyuktaviniyogavirodhaḥ । tadāha
<note>(1) P. 778</note> <note>(2) P. 778</note>
﻿<pb n="r738"/>
---1<b>prakṛtatvaṃ punaḥ vidheyepi prakṛtapratyayaṃ naiva bādhate</b> । yathā uddeśye prakṛtapratyayaṃ naiva
bādhate tathā vidheyepi naiva bādhate kāryāntaraviniyuktatvaṃ hi bādhakaṃ na prakṛta[tva]mātraṃ,
avirodhāt । prakṛtapratyaya eva tarhi kuta ityatrāha---<b>na hi sannihite viśeṣe sāmānyaśabdaḥ
tamativartate nīlotpalamitivat gāmānayetibadvā</b> sāmānyenopādhināśabdaḥ sāmānyaśabdaḥ
viśeṣavartī sannihite viśeṣa sannihitaṃ viśeṣaṃ nātivartate sāmānyenopādhinā devatāsaṃbandhena
cāyamabhinirvṛtta āg‍neyīśabdaḥ sāmānyaśabdaḥ sannihite mantre na tamativartitumarhati ।
prakṛtamātragrahaṇe dṛṣṭāntamāha---<b>nīlotpalavaditi</b> । atra nīlaguṇasaṃbandhārhatvāt vyak‍teḥ
ākṛtivacano'pyutpalaśabdaḥ ākṛtisaṃbandhalakṣaṇasāmānyopādhipravṛtto'pi vyaktiparaḥ sannihitā-
yāmeva vyak‍tau vartate । dṛṣṭāntāntaramāha---<b>gāmānayetivadveti</b> । pūrvatra guṇayogādva‍yak‍ti-
vacanatā । iha punaḥ ānayanalakṣaṇakriyāyogāditi dṛṣṭāntadvayopādānam । upasaṃharati
---<b>tasmāt na prakṛtapratyarthī sāmānyaśabdo bhavitumarhatīti । prakṛtā evaivaṃ liṅgavyaktayaḥ
parigṛhyante iti siddham</b> । 2atra sūtraṃ <q>“sarveṣāṃ copadiṣṭatvāt”</q> iti । tasyārthaṃ vyācaṣṭe
sūtraṃ paṭhitvā---<b>yaduk‍taṃ</b> yadasmābhiḥ pūrvamuktaṃ rāddhāntavādī punarityādinā tadidam । tadāha
---<b>yad‍yupadeśamātraṃ</b> vastusthityā <b>tat sarvatrāsti</b> । athopadeśāntareṇaivopadiṣṭenaiva
rūpeṇopadeśaḥ ato (na)doṣaḥ । iha tu upadiṣṭenaiva rūpeṇopadeśa iti tadasiddhaṃ,
<b>prakṛtagrahaṇepyupadeśo na viśeṣaṇamityuktam</b> ।</p>
<note>(1) G pratyāyakatvaṃ</note> <note>(2) P. 781</note>
﻿<pb n="r739"/>
<p><b>liṅgakramasamākhyāgyāṃ । idamidānīṃ cintyate yathā prakṛtatayā liṅgamupasaṃhṛtaṃ
kimevaṃ samākhyāpi svanimitta evopasaṃharati uta yathāliṅgaṃ viniyoga iti</b> ।
anenāvāntarasaṅgatiṃ bhāṣyakārīyasaṃśayakāraṇaṃ cāha । yathā āg‍neyyetyatra liṅgaṃ prakaraṇe-
nopasaṃhṛtaṃ prakṛtānāmeva viniyogāt tathā kiṃ bhakṣaṇānuvākasamākhyāpi svanimitte bhakṣaṇa eva
upasaṃharati uta yathāliṅgaṃ viniyoga iti । <b>kiṃ tāvad‌yuktaṃ samākhyāpi prakṛtavanniyama-
yatyeva2 viśeṣe liṅgaṃ</b> ? asyārthaḥ---samākhyayā sāmānyasaṃbandhe sati liṅgasya viniyojakatvāt
samākhyā liṅgaṃ niyamayatīti kṛts‍nasyānuvākya bhakṣaṇa eva viniyogaḥ । <b>nanu liṅgāntaravirodhaḥ
prāpnoti</b> । grahaṇāvekṣaṇaliṅgavirodhaḥ syādityarthaḥ । pariharati---na prāpnoti virodhaḥ ।
kutaḥ ? <b>viśeṣaṇatayāpi liṅgāntarasyavirodhāt</b> । yadi bhakṣaṇaviśeṣaṇatayāpi grahaṇābhidhānaṃ
tathāpi na virodha iti । yasmāt <b>svārthe</b> yadi svaniṣṭhatayā <b>parārthe</b> yadi ca
paraviśeṣaṇatayā tathā<b>pyabhidhānaṃ</b> grahaṇādīnāma<b>viśiṣṭam</b> ।</p>
<p>nanu pārārthye grahaṇādīnāṃ lakṣaṇā prāpnoti । pariharati---yadyapi lakṣaṇā <b>tathāpya-
bhidhānamaviśiṣṭaṃ</b> grahaṇaprakāśakena hi grahaṇameva prakāśyate nānyat tatra paraviśeṣaṇārthaṃ na
svaniṣṭhaṃ itīdaṃ<b>paratāviśeṣoyaṃ</b> nābhidhānaviśeṣaḥ । yathā gaṅgāyāṃ ghoṣa ityabhidhāna-
<note>(1) P. 782</note> <note>(2) niyāmaka ityevaṃ</note>
﻿<pb n="r740"/>
viśeṣaḥ tatheha nāstītyarthaḥ । tenābhidhānavirodhābhāvāt na liṅgavirodhaḥ । upasaṃharati
---<b>tasmānniyantumarhati samākhyā</b> ।</p>
<p><b>tasya rūpopadeśābhyāṃ</b> । atrocyate---<b>satyamavirodhilaṅgāntaraṃ, kintu anidaṃ-
paratāyāḥ pramāṇaṃ na vidyate</b> । yasya śabdasya yo'thaḥ sa tatpara iti lokaprasiddhametat
autsargikaṃ kāraṇāntareṇa anyathā bhavati । na cātra grahaṇādiprakāśakānāṃ grahaṇādiparatvā-
bhāve kiñcana pramāṇamasti । nanu pratīyamānānāmapi grahaṇādīnāmacoditatvāt prakāśyatā na
yuk‍teti na tatparatā yuktā, tatrāha---<b>bhakṣaṇavalliṅgāntaraviṣayasyāpi smaraṇārhatvāt</b> । kuta
ityāha-<b>prayogo hi smaraṇīyaḥ grahaṇādyapi ca prayoga</b> evānuṣṭhānaṃ smaraṇīyaṃ coditaṃ arthā-
kṣiptaṃ vā bhavatu । <b>tasmāt yathāliṅgaṃ vyavasthā</b> vibhajya viniyoga ityarthaḥ ।</p>
<p><b>nanu samākhyāśūnyaṃ liṅgaṃ viniyojakatāmeva na pratipadyate</b> । tena samākhyā-
nibandhanatvāt2 liṅgaviniyogasya kimiti kṛts‍nasya mantrasya samākhyābalāta na viniyogo
bhavatītyatrāha । pariharati-<b>naiva samākhyāśūnyaṃ bhakṣanimittāpi samākhyā kratusaṃbandhitā-
māpādayatyeva</b> asyārthaḥ---bhakṣaṇānuvāka iti samākhyā bhakṣaṇadvāreṇa pravartamānāpi kratusaṃba-
<note>(1) P. 784</note> <note>(2) G. samākhyādhīnatvāt</note>
﻿<pb n="r741"/>
ndhitāmanuvākyasyāpādayatyeva । siddhe ca kratusaṃbandhe yathāliṅgaṃ siddho viniyogaḥ । nanu
lakṣaṇāpi laukikyeva, tena kimiti lakṣaṇayā bhakṣaṇa eva viniyogaḥ kṛts‍nasya mantrasya
samākhyābalānna bhavatītyatrāha---<b>laukikī lakṣaṇetyasyoktaḥ parihāraḥ</b> । śrutilakṣaṇāviśaye ca
śrutirnyāyyā na lakṣaṇeti ।</p>
<p><b>guṇābhidhānāt । pūrvādhikaraṇāpavādo</b>'yamityanenāvāntarasaṅgatiṃ pūrvapakṣañcāha
---pūrvādhikaraṇanyāyenaivātra pūrvaḥ pakṣaḥ । liṅgabalena tṛptiprakāśanepi mantrasya viniyogaṃ manyate ।
yathāpavādaḥ tathā''ha---<b>aprayogābhidhāno mantraḥ</b> ananuṣṭhānārthakatṛp‍tyabhidhāno mantraḥ <b>prayogā-
bhidhānena</b> bhakṣābhidhānena <b>sahaikavākyatāṃ</b> nīyate samākhyayā । sā hi kṛts‍namevānu-
vākaṃ bhakṣaṇasaṃbandhamāpādayantyapi liṅgena bādhitā । yatra punaḥ liṅgaṃ bādhitumevaṃ na śak‍noti
ananuṣṭheyasya smaraṇānarhatvāt tatra tātparyābhāvāt tasya samākhyāyā bhakṣaṇe ciniyoga iti । nanu
ca liṅgāt tadabhidhāna eva mantro'stu tadabhidhānādeva cādṛṣṭaṃ kalpyatāṃ ityatrāha---<b>liṅgaṃ hi
dṛṣṭārthatayā samākhyayopasaṃhṛtam । yatra punaḥ dṛṣṭārthatā nāsti tatrādṛṣṭakalpanāyāṃ pramāṇaṃ
nāstīti samākhyaiva viniyok‍tī</b> । adṛṣṭakalpanāto hi lakṣaṇā śreyasī । <b>lakṣaṇayā</b>
tṛp‍tyabhidhāno hi mantraḥ bhakṣaṇa eva viniyujyate । samākhyayā ca <b>svanimitta</b> eva viniyukta
iti <b>siddhaṃ bhakṣaṇenaikavākyatvādekamantratvam</b> ।</p>
<note>(1) P. 785</note>
﻿<pb n="r742"/>
<p><b>liṅgaviśeṣanirdeśāt</b> । atredṛśī sthitiḥ indrapītasyeti kimayaṃ tṛtīyāsamāsaḥ uta
bahuvrīhiḥ । indreṇa pītamiti kiṃ soma ucyate, indreṇa pītaṃ yasmin savana iti savana-
mevocyata iti mūlavicāraḥ । atra ca tṛtīyāsamāsasya uttarapadārthapradhānatvāt bahuvrīheḥ
durbalateti pūrvaḥ pakṣaḥ । asmiṃśca pūrvapakṣe aindra eva some samantrakaṃ bhakṣaṇaṃ itareṣāṃ punaḥ
upadeśatastāvat bhakṣaṇamantro nāsti atideśato'pi paramārthato nāstyeva । sarvapradānātāṃ samāna-
vidhānatvāt upadeśa eva nirākāṅkṣatvāt । tathāpi ṣoḍaśini2namanaviśeṣavidhānāta aindrasya
prakṛtitvaṃ itareṣāṃ ca vikṛtitvamityāśaṅkā3---vipariṇāme hi prāpte tadviśeṣavidhirupapadyate ।
ātideśike hi dharme vipariṇāmo naupadeśike । tasmāt prakṛtivikārabhāvaḥ । tathā <q>“aindraḥ
somo gṛhyate mīyate ca”</q> iti pratīyate grahaṇamānayoḥ aindrasya mantrasya samānatvam । yatra
mantraḥ tatraiva grahaṇamāne yatra ca grahaṇamāne tatra somaḥ tenānyāni pradānāntarāṇi anyato dravyaṃ
tatsaṃskārāṃścāpekṣanta iti vikārabhāvaḥ । upapadyate cāsau abhyāsāpūrvāṇāṃ bhedābhyupagamāditi
atideśena prāptimabhyupagamya cintā kṛtā kasyohena upalakṣaṇaṃ kasya neti । paramārthatastu
samānavidhānānyetāni sarvapradānāni । somena yajeteti yāgasya somadravyayogitvāt tasyaiva ca
yāgasyābhyasyamānatvāt । ataḥ sarvatropadeśena dravyalābhāt dravyāśritatvācca saṃskārāṇāṃ
saṃskāranirākāṅkṣatvānnāsti prakṛtivikārabhāvaḥ । namanaviśeṣavidhānaṃ ta viśiṣṭavidhānaṃ
bhaviṣyati । tasmādatideśato mantro nāstītyuktam । mūlādhikaraṇarāddhānte tu indrapītasyeti
bahuvrīhyāśrayaṇāt savanavacanatvādindrapītaśabdasya sarveṣāṃ samantrakaṃ bhakṣaṇamityuktam । iha
<b>pānopalakṣaṇaprakaraṇe</b> pānaṃ devatayopalakṣyata iti yatra prakaraṇe cintyate tasmin <b>samāna-
vidhāne</b> sarvasomayāgābhyāsānāṃ <b>sthite anuṣṭup‌chandasa iti namanadarśanāt aindraḥ somo</b>
<note>(1) P. 786</note> <note>(2) G. nāma</note> <note>(3) G. ṅkyāha</note>
﻿<pb n="r743"/>
<b>gṛhyate mīyate ca iti prakṛtivikāraśaṅkā</b> । endrapradānaṃ prakṛtibhūtaṃ śeṣāṇi vikṛti-
bhūtānītyāśaṅkā । tenātideśike <b>kṛtvācitā</b> kā devatā ūhenopalakṣyatāmityādikā ।</p>
<p><b>punarabhyunnīteṣu । atra āśrāvaṇādapanayaḥ prasthitadevatāyā iti pūrvaḥ pakṣaḥ</b> ।
saśeṣe camase punassome devatāntarārtha gṛhīte yadāśravaṇaṃ kṛtaṃ tena pūrvadevatāśeṣasyāpi
devatāntarārthamupādānāt pūrvadevatāpanayanāt na sā devatā upalakṣaṇīyeti pūrvaḥ pakṣaḥ ।
<b>agrahaṇānneti rāddhāntaḥ</b> । grahaṇena hi devatāsaṃbandho dravyasyāpādyate । taduddeśenā-
grahaṇāt taccheṣaḥ camasastho devatāntaroddeśena na gṛhyate । yacca gṛhītaṃ tāvanmātrasyaivāśrāvaṇa-
miti pūrvadevatā upalakṣaṇīyeti ।</p>
<p><b>pāt‍nīvate tu । āgrayaṇāt punaranāgrayaṇasyāpi taduddaśena grahaṇamityapanaya eva</b> ।
anena pūrvādhikaraṇavyatirekamātramidamityāha---yo'pyasāvāgrayaṇe dvidevatyasomaśeṣaḥ 4sopyanā-
grayaṇāt rasāt yakṣyamāṇadevatoddeśena gṛhītaḥ ityapanītā pūrvadevatā ityanupalakṣaṇīyā ।</p>
<p><b>tvaṣṭārantūlakṣayet । tvaṣṭari sahavacanāt pūrvapakṣaḥ</b> sajūrdevena tvaṣṭrā somaṃ piveti
sajūśśabdasya sahārthatvāt pāne sahabhāvena tvaṣṭuranupraveśāt devatātaddhitavirodhānāpādakatvāt
tvaṣṭāpi devatā । ataḥ sopyupalakṣaṇīya iti pūrvaḥ pakṣaḥ । <b>nācoditatvāditi rāddhāntaḥ</b>
<note>(1) Bhashya P. 788</note> <note>(2) P. 791</note> <note>(3) P. 793</note> <note>(4) G. so'pyāgra</note>
﻿<pb n="r744"/>
nopalakṣaṇīyaḥ acoditatvāt । coditā hi devatā bhavati । na ca mantraḥ codituṃ śak‍noti ।
stutyāpyupapatteḥ ।</p>
<p>1<b>triṃśacca । trayas‍triṃśati tu</b> trayastriṃśatamityatra <b>ag‍neḥ 2mādayitṛtvadarśanāt
punarāśaṅkā</b> । agniḥ mādayitṛmantre kīrtyate na pātā tena trayastriṃśaddevatāḥ pradhānatayā kīrtyanta
iti devatābhāvāśaṅkā । 3<b>mādayitṛtaiva tatprādhānyāt devatābhāvamāpādayatīti rāddhāntaḥ</b> ।
yadetat ag‍neḥ mādayitṛtvaṃ tadevānyathā nopapadyate yadyagniḥ pradhāno na bhavati । īśāno hi
vilambayitukāmaḥ 4hīnamāhvayati । tena 5mādayitṛtveneśānatvāt ag‍neḥ devatātvamavagamyate ।
nahyanyena prakāreṇa tasyeśānatā'sti ityagnirevānena mantreṇa devatātvena kīrtyata iti na trayastriṃ-
śato devatābhāvaḥ । ato nopalakṣaṇīyeti rāddhāntaḥ ।</p>
<p><b>6vaṣaṭakāraśca । anuvaṣaṭakāradevatāpi taduddeśenāgrahaṇānnopalakṣyā</b> । devatā-
tvādanuvaṣaṭkāradevatāpyupalakṣaṇīyeti pūrvaḥ pakṣaḥ । satyaṃ devatā, tathāpi yaduddeśena somo gṛhītaḥ
sā devatā upalakṣaṇīyetyetat । sthānapatitā'nuvaṣaṭkāradevatā nopalakṣyate ।</p>
<p><b>7chandaḥ pratiṣedhastu । sthitāduttaram-ekayāgatvāt‍tu samānavidhānaṃ syāt । tasmādaindra
eva samantrakaḥ somaḥ itītarat pradānamamantrakaṃ anāmnānāt</b> । prakṛtivikārahetubhūtaṃ
<note>(1) P. 794</note> <note>(2) āhvātṛtva</note> <note>(3) āhvātṛtaiva</note> <note>(4) arthinamā</note> <note>(5) āhvā-
tṛtvenā</note> <note>(6) P. 797</note> <note>(7) P. 798</note>
﻿<pb n="r745"/>
yaduk‍taṃ pūrvapakṣiṇā tadaparihṛtyādhikaraṇāntaramārabdham---<b>aindrāg‍ne punariti</b> । atrāyamabhiprāyaḥ
---upadeśaḥ aindravat aindrāg‍nepi nāstītyupadeśopapādanāt idameva vaktavyam । punaścopadeśābhāve
sthite atideśo'pi nāstītyevamarthaṃ prakṛtivikārabhāvāpādikā yuktiḥ nirākaraṇīyeti ।
<b>aindrāg‍ne punaḥ pānamevopalakṣaṇaṃ na devateti <q>“āg‍neyaṃ caturdhā karoti”</q> iti sthite'pi
punaḥ pūrvaḥ pakṣaḥ</b> । āgneye devatātaddhitaḥ ataḥ kevalāgnidevatāko gṛhyate । iha tu na
devatātvenopalakṣaṇaṃ kintu pānena । yat‍tu ubhābhyāṃ pīyate so'pi indrapīta iti śakyate
vadituṃ iti । <b>devatopalakṣaṇam pānābhāvāditi rāddhāntaḥ</b> । pāne pramāṇābhāvāt vigraha-
vattādinirākaraṇāt devatātvenaivopalakṣaṇam । na ca dvidevatā, indradevatyā ityāgneyatulyatā ।
ekasaṃbandhe'pi tulyaśruterasabhavenānekasaṃbandhyapi gṛhyata iti pratyudāharaṇamātrametat ।</p>
<p><b>chandaśca devatāvat । devatayā tulyaṃ chanda iti manvānasya</b> na pṛthagvyākhyānam ।
<b>anuṣṭup‌chandasa iti chandontaravidhānāt namatītyasya parihāraḥ</b> viśiṣṭavidhānamidamityarthaḥ ।
<b>aindraḥ somo gṛhyate mīyate ca iti samānavidhāne sthite yathāliṅgaṃ mantraḥ</b> । tatra samantrakaṃ
grahaṇaṃ mānaṃ ca । anyatra mantraśūnyam । <b>tasmādidamapyakāraṇaṃ prakṛtivikārabhāvasya</b> ।
<note>(1) Bhashya 801</note>
﻿<pb n="r746"/>
ataḥ sthitaṃ samānavidhānam । sthite samānavidhāne idānīmindrapītasyeti <b>savanasāmānādhi-
karaṇyāt sarve mantravanta iti rāddhāntaḥ</b> । asyārthaḥ---indrapītaśabdo'yaṃ bahuvrīhiḥ indreṇa
pītaṃ yasmin savana iti । nanu sarvīpasarjano bahuvrīhiḥ tṛtīyāsamāsād‌durbalaḥ । ucyate ।
tṛtīyāsamāsa evātra na saṃbhavati । yo'pīndrāya dattaḥ nāsau bhakṣyate । yaśca bhakṣyate na sa
indrapīta ityasaṃbhavāt । bahuvrīhyāśrayaṇena savanasāmānādhikaraṇyāt sarve somāḥ
<b>samantrakā iti</b> ।</p>
<trailer>iti ṛjuvimalāyāṃ tṛtīyādhyāyasya
dvitīyaḥ pādaḥ</trailer>
﻿<pb n="r747"/>
<head>ṛjuvimalāyāṃ tṛtīyādhyāyasya tṛtīyaḥ pādaḥ</head>
<head>śruterjātādhikāraḥ syāt ।</head>
<p>atra māṣyakāreṇa sandehaḥ kṛtaḥ---kimṛg‌jātimadhikṛtya ete śabdāḥ ityādinā ।
tadva‍yācaṣṭe---<b>uccairṛcā kriyata iti kimayaṃ vedadharmaḥ uca ṛgdharma iti saṃśayaḥ</b> । ākṣipatti
---<b>ko'yaṃ vedo nāma ? nanu cargapi veda eva</b> ityekagranthaḥ । asyārthaḥ---ko'yaṃ vedo nāma
na ca vidhivākyameva kevalaṃ vedaśabdenocyate kintu ṛgapi । tataśca vedadharmatvepi ṛgdha-
rmatā na nirākriyate । tenāpratipakṣatvāt saṃśaya evānupapannaḥ । samādhatte---<b>ucyate---vidhāyakaṃ
vākyaṃ vedaśabdenocyate</b> । saṃśayavākye vedaśabdo'yaṃ vidhāyakavākyaparatvena prayuktaḥ
tenātra vidhāyakaṃ vākyaṃ vedaśabdenocyate । nanvevamapi saṃśayo'nupapanna eva । kiṃ
vidhāyakadharmaḥ utargdharma iti । ṛcāmapi kāsāṃcita vidhāyakatā'styeva yathā kapiñjalānā--
labhata iti । kiñca vidhāyakasya vākyasyānaṅgatvāt tatra dharmā vidhīyamānā vidhyasaṃsparśinaḥ
anarthakā evāpadyanta itīmāmāśaṅkāmapaninīṣurāha---<b>etaduk‍taṃ bhavati---yadṛgvedaśabdavācyaṃ
vidhāyakaṃ vākyaṃ tadvidheyadharmaḥ uta yatra pādavyavasthā tasmin mantra iti</b> । asyārthaḥ
---uccairṛcā kriyata ityasya vacanasya kimayamarthaḥ yadṛcā yadṛgvedena ṛk‌prāyaśākhādhītena vidhinā
kriyate yattenānuṣṭhetvena jñāpyate taduccaiḥ kartavyam । yat ṛgvedādhītena vidhinā'nuṣṭheyatvena
<note>(1) B. P. 803</note>
﻿<pb n="r748"/>
jñāpyate'dhikāravidhiḥ tasyoccaiṣṭvaṃ dharmaḥ sa ca sākṣādanena saṃbaddha‍umaśaktaḥ tadaṅge śabde niviśate ।
atha yadṛcā mantreṇa kriyate taduccairiti kāryāntarasmaraṇajanakatayā vyāpṛtāyā ṛcaḥ uccaiṣṭvaṃ
vidhīyata iti । <b>kiṃ tāvad‍yuk‍taṃ ? uccairṛceti vacanāt ṛgdharmo'yaṃ iti</b> । asyārthaḥ
---uccaiḥ ṛcā kriyata iti vacanāt ṛk‌śabdasya mukhyayā vṛttyā mantravacanatvānmantradharmo'yamiti ।
<b>nanu vedopakramametadvākyaṃ</b> tenopakramānuguṇatayā ṛgādiśabdenāpi vedaścocyata iti ।
pariharati---<b>ko doṣaḥ ṛkṣvapyayaṃ vedaśabdo vartata iti</b> । asyārthaḥ---vedyate aneneti
vyutpattyā vartamāno vedaśabdaḥ prayogavaśena apauruṣeyaśabdaviṣayatayā paṅkajādiśabdavanniyamyamānaḥ
ṛkṣu vidhiṣu ca mukhyaḥ tatrāvirodhādvedaśabdo'pi mantrapara eva । tenāyaṃ mantradharmaḥ ।
<b>evaṃ ca mantradharmatve sati na vikalpo vedāntarapaṭhitasya ṛg‌jātasya</b> । vidheyadharmapakṣe tu
anekadharmavidheyatayā ekatrāpi mantre anekadharmaprasaṅgāt vikalpa āpadyate ।</p>
<p><b>vedo vā prāyadarśanāt । atrocyate---vedadharmo'yam</b> । adhikāravidhidharmaḥ iti
yāvat । <b>kutaḥ ? vedaśabdopakramatvādvākyasya</b> । tenopakramavaśenopasaṃhāragataṛkśabdo
vidhilakṣaṇārthaḥ iti । <b>nanu copakramopasaṃhāravaśāt ṛkṣu vartata ityuktam । satyamuktam ।
tat‍tu nopapadyate । kathaṃ nopapadyate ? evaṃ nopapadyate । upakrame yaḥ padārthaḥ parijñāto</b>
<note>(1) P. 805</note>
﻿<pb n="r749"/>
<b>bhavati tadviśeṣapratipattireva kevalaṃ upasaṃhārādapekṣyate । na punaḥ tadvirodhyarthāntaram</b> ।
yaḥ khalu padārthaḥ prathamaśrutaḥ tamaparityajyaiva tadviśeṣa eva kevalamupasaṃhāreṇa apekṣyate na
punastadupamardyāpyarthāntaram । <b>ato'virodhidharmavidhānamevoccaiṣṭvādividhānameva kevalaṃ
vedenopakramapratītena saṃbadhyate । ṛk‌śabdastvānuguṇyādanuvādaḥ</b> । upakramagatavedaśabdānu-
guṇyāt vedānuvāda eva ṛk‌śabdo vedamanuvadati lakṣaṇayā । <b>kathaṃ punaḥ nargvedaśabdenocyate</b> ।
asyārthaḥ---upakramavaśenopasaṃhāragatark‌śabdo lakṣaṇayā varṇyata iti vadataḥ tava siddhāntavādinaḥ
ayamāśayo lakṣyate-vedaśabdo'yaṃ na ṛkṣu vartata iti । taccedamanupapannam kathaṃ vedaśabdo narkṣu
vartate yāvatā vartetaiva । tataścāvirodhāta ṛk‌para eva vedaśabdo bhaviṣyati । <b>uttaraṃ-kena vokata
nocyata iti । kintu vidheyatayā na vidhāyakavat</b> । asyārthaḥ---vedaśabdo'yaṃ yaugiko
vedayatīti tatra vidhāyakavākyasya nirapekṣaṃ vedatvaṃ vidheyasya tu mantrajātasya viniyogāpekṣamartha-
prakāśanakaraṇatvamiti sāpekṣanirapekṣatayā na tulyā vedaśabdasya pravṛttiḥ vidhividheyamantravidhyoḥ ।
ataḥ <b>upakramagatena vedaśabdena nirapekṣatayā vidhirevocyate</b> । tataścopakramagatavidhivāciveda-
śabdānuguṇyāt ṛk‌śabdo'pi vidhipara eveti adhikāravidhidharmo'yam । <b>dṛṣṭaścāyaṃ ṛk‌śabdo
vede</b> ṛgbhiḥ prātardivi deva riyate iti । tena lakṣaṇāpyeṣā nātīvāprasiddheti darśayati ।
<b>kuta etat ?</b> vede ṛgādiśabda iti <b>yajurvede tiṣṭhati madhye ahnaḥ iti sahayogāt</b>
<note>(1) G. bhedena</note>
﻿<pb n="r750"/>
vedapara evāyaṃ ṛk‌śabda ityarthaḥ । <b>dharmopadeśaśca sāmnāṃ</b> pṛthak‌tvena yassāmnaḥ uccaiṣṭ‌vo-
padeśaḥ sa <b>evamevopapadyate anyathā</b> mantradharmapakṣe hi ṛg‌vidhānāt ṛk‌śabdenoccaiṣṭ‌va-
vidhānasiddheḥ <b>pṛthagvidhānamanarthakaṃ syāt</b> । na ca prajāpaterhṛdayādiṣu anṛgāśriteṣu sāmasu
vidhānamarthavat jyotiṣṭome teṣāmabhāvāt । mantradharmapakṣe hi jyotiṣṭoma eva niveśaḥ । na
ca tatra prajāpaterhṛdayādīnāṃ saṃbhava iti ।</p>
<p><b>trayīvidyākhyā ca tadvidi1 । trayīvidyaśabdaśca tadvidi vedatrayavidi vartate ।
kiṃ tataḥ ? idaṃ tato bhavati vede ṛgādiśabdānāṃ prayogo dṛṣṭa iti</b> yo vedatrayavit saḥ
trayīvidya iti ucyate ṛgādiśabdaśca trayyāṃ prayuktaḥ ṛgyajussāmāni trīṇi trayīti । tasmā-
dṛgādiśabdo vede dṛṣṭa iti । <b>yatpunarvedāntaroktasya</b> vihitasya <b>svarāntarāpattiriti
vidhānānna doṣaḥ</b> pramāṇabalādāyāto vikalpaḥ na doṣāya bhavatītyarthaḥ । <b>prakaraṇabādhaśca
vākyādiṣyata eva</b> । tena prakaraṇālocanāsamutthāṃ jyotiṣṭomāṅgatāṃ vākyena bādhitvā sakala-
kratvaṅgateti । <b>kiṃ punaḥ kāraṇaṃ vedasaṃyogepi prakaraṇaṃ nānugṛhyate ṛgdharmavidhānavat</b> । yathā
ṛgvarmavidhau prakaraṇānugrahaḥ tathā'trāpi kiṃ na syāditi । ucyate---<b>ṛcāmaṅgatvāt taddharmaḥ
prakaraṇena gṛhyata iti yuktam</b> । aṅgāśrito hi dharmo'dhikāravidhinā gṛhyata iti yuktam ।
<note>(1) Bhashya P. 808</note>
﻿<pb n="r751"/>
vedadharmatve <b>punarvidhānamupalakṣaṇam</b> । <b>na ca tadaṅgamiti yāvadvidhānaṃ dharmavidhiḥ</b> ।
vedaprameyādhikāravidhidharmapakṣe'dhikāravidhirupalakṣaṇaṃ, tatra dharkasaṃbandhāsaṃbhavāt । tadaṅgeṣu
saṃbandheṣu dharmaḥ । na cādhikāravidhiraṅgamiti yāvadadhikāravidhiṃ dharmasaṃbandhaḥ ।</p>
<p><b>guṇamukhyavyatikrame । <q>‘ya evaṃ vidvānagnimādhante’</q> iti yājurvaidiko vidhiḥ <q>‘ya
evaṃ vidvān vāravantīyaṃ gāyati’</q> ityādhānaprakaraṇe sāmavaidika iti kṛtvācintyate</b> ।
yājurvaidike pradhāne sāmavaidikamaṅgamiti kṛtvācinteyam । kimatra cintyate ? <b>yājurvaidike
bhavatūpāṃśutvaṃ sāmavaidikecoccaiṣṭvaṃ</b> bhinnādhikaraṇatve copāṃśutvoccaiṣṭbayoravirodha ipi ।
atra samādhiḥ---<b>satyamevaṃ yadyaṅgapradhānavidhī bhidyete</b> tadā vidhibhedāt tannibandhano dharmavidhiḥ
syāt <b>yathātvabhedaḥ tathā phalavatsannidhāvaphalaṃ tadaṅgamityatra vakṣyati । abhedecobhayaveda-
vidhānādbhabati saṃśayaḥ</b> । ākṣeptā''ha---tathāpi na saṃśayaḥ <b>ubhayavedavidhānāt
vikalpo bhavatu</b> । pariharati---<b>na vikalpaḥ saṃbhavati । evaṃ sati aṅgavidhiranuvādaḥ</b>
<note>(1) B. P. 809</note>
﻿<pb n="r752"/>
ityaṅgavidheḥ <b>pradhānavidhitantratāṃ darśayati</b> । asyārthaḥ---syādvikalpaḥ yadyumayadharmaprāptiḥ
syāt । vidhibhede cobhayadharmaprāptiḥ । na pradhānavidhito'ṅgavidhīnāṃ bhedo'sti ।
tena pradhānaikavidhidharmeṇaiva bhavitavyamiti na vikalpaḥ । ākṣeptā'ha---<b>tathāpi kassaṃśayaḥ</b>
niścita eva pradhānavidherdharmaḥ । samarthayitā saṃśayamāha---<b>kimasāvaṅgavidhirākṣiptasvavidheya
eva pradhānatantro bhavati uta pradhānenakībhūto vidheyaṃ vidhatta iti</b> । yadyātmīyaṃ vidheyaṃ
vidhāya paścādekatāṃ yāti tadā prathamāvasthāyāṃ 1vihitatvādvāravantīyasya sāmavaidikenaiva
svareṇa bhavitavyam । atha pradhānenaikībhūtasyaiva vidheyatvaṃ tadā yājurvaidikenopāṃśutvenaṃ
bhavitavyamiti saṃśayaḥ । tatra <b>pūrvapakṣavādī manyate svārthaṃ vidhāya prayojanavaśāt pradhāne-
naikībhavati vāravantīyaṃ gāyatītyasya svārthaḥ ।</b> <b>atassāmavaidikasvarayuk‍tasyaivāṅgabhāvaḥ</b> ।
asyārthaḥ---svavākyenaiva vākyāntaranirapekṣeṇaiva svārtho jñāpyate । tasya tu niradhikārāyā
prayuktyabhāvenāprayojakatvāt vāvayasyārthāntarānupraveśaḥ । ataḥ pradhānavidhyananupraviṣṭenaivāṅga-
vidhinā aṅgasya vihitatvāt tannibandhanasvarayuktasyaiva pradhānavidhāvaṅgateti vāravantīyasya sāma-
vaidikena svareṇa bhavitavyam । <b>atrābhidhīyate</b> । <b>satyaṃ, vihitasvārtha eva</b> nirjñāpita-
svārtha eva <b>pradhānena</b> vivinā <b>ekībhavati । na punuraṅgatāmapi vidhāya</b> । tenāṅgatvasya
aṅgavidhinā anavabodhitatvāta । tena tanna kriyate na svārthajñānamātreṇāṅgānuṣṭhānam । kiṃ
tarhi aṅgatvajñānena । ataḥ tannibandhano na bhavati svaraḥ। yadyaṅgavidhiraṅgatāṃ na jñāpayati
kastarhi jñāpayatītyatrāha---<b>pradhānavidhiraṅgatāṃ vidhatta iti saptamādye vakṣyate</b> । sa evādhi-
<note>(1) G. abhihitatvāt</note>
﻿<pb n="r753"/>
kāravidhiḥ sannihitamarthaṃ svārthatayā jñāpayati । na punaravāntaravidhayaḥ svārthānāmaṅgabhāvaṃ
jñāpayantīti grāhakavyutpattyā saptamādye vakṣyati । <b>aṅgatayā ca vāravantīyasya prayogaḥ na
vāravantīyaṃ gāyatītyasya vidherviṣayatathā</b> । na svarūpajñānādanuṣṭhānaṃ karmaṇām vinopayoga-
jñānāt, duḥkhātmakatvāt karmaṇāmiti । upasaṃharati---<b>ato na svārthavidhiḥ prayogavidhiṃ
bādhitumarhati svārthasya prayogārthatvāt</b> । aṅgavidhiḥ prayogavidhinibandhanaṃ na dharmaṃ
bādhitumarhati tadarthatvāt prayogavidhyarthatvādaṅgavidheḥ । anena caitaduk‍taṃ bhavati । yadyapyaṅgavidhiḥ
svārtha pravṛttaḥ tathāpi pradhānavidhinibandhanenaiva dharmeṇa bhavitavyaṃ tasya pradhānaguṇatvāditi ।
<b>tadidaṃ</b> dvayaṃ bhāṣyakāreṇoktam ---<b>guṇasyānuṣṭhānena mukhyaḥ saguṇaḥ kathaṃ syāditi</b> guṇa-
syānuṣṭhāne pravartata ityanena granthena <b>3na guṇavidheḥ svārthe pravṛttirityuk‍taṃ</b> <q>‘guṇapravṛttyā cet’</q>
ityādinā bhāṣyeṇa । <b>prayogāṅgatvācca guṇāvidheḥ pradhānaguṇena bhavitavyamityuktam</b> ।
prayogaḥ pradhānavidhiḥ ।</p>
<p><b>bhūyastvenobhayaśruti । sthitaṃ tāvat pradhānavidhinibandhano guṇaḥ guṇavidhi-</b>
<note>(1) P. 810</note> <note>(2) P. 815</note> <note>(3) G. guṇavidheyārthe</note>
﻿<pb n="r754"/>
<b>nibandhanaṃ guṇaṃ bādhata iti</b> । anenāvāntarasaṃgatiruktā । adhyāyasaṅgatiśca pradhānasvara-
niyogārthācintetyarthaḥ । <b>idamapīdānīṃ cintyate yatrobhayatra pradhānasya śrutiḥ tatra kva pradhāna-
codaneti yatra vede pradhānacodanā tannibandhanena svareṇa bhavitavyam tatsidhyarthā eṣā
cintā</b> । <b>tatrāgṛhyamāṇaviśeṣaṇatvāt ubhayatra</b> vede pradhānacodanetyuktvā bhūyastvenaika-
treti nirūpitam । tathā dṛṣṭāntābhidhānaṃ kṛtam । <b>bālavyajanādinā bahuṣu rājaprati---
meṣūpaviṣṭeṣu rājāvagamyata iti</b> । <b>tadidamubhayamayuk‍taṃ</b> na bhūyastvaṃ hetuḥ na vālavyajanādi-
dṛṣṭāntaḥ । hetudoṣamāha---<b>kva bhūyastvenāṅgānāṃ pradhānasya prayogābhidhātaṃ dṛṣṭam</b> । 
kvacidapi na bhūyastvaṃ prayogābhidhāne hetuḥ <b>na ca vālavyajanaṃ ś‍vetacchatraṃ ca bhūyastvādavagama-
yati । rki tarhi</b> ? <b>asādhāraṇatayā</b> rājavyatirekeṇānyatrābhāvāt vipakṣādva‍yāvṛttatayā ca
asādhāraṇābhidhānaṃ, gandhaktvāditulyatve tu anavagamakataiva syāt । <b>tasmādasaṃbandhamidaṃ
bhāṣyaṃ manyāmahe---atrābhidhīyate</b> । <b>nedamasaṃbaddha, bhūyastvena hi prayogāvagamaḥ sūcyate
sakalaprayogo'vagamyata ityarthaḥ</b> । yatrāṅgabhūyastvaṃ tatra sakalaprayogo jñāyate । alpāṅgā-
<note>(1) P. 810</note>
﻿<pb n="r755"/>
<b>bhidhāne punaḥ na sakalaprayogāvagatirbhavati sakale ca prayoge'vagamyamāne prayogābhidhānamati-
rbhavati</b> । kutaḥ <b>prameyāddhi pramāṇāvagatiriti sthitam</b> । prayogo hi prameyaḥ, prayogavidhi: 
pramāṇaṃ, sarvatra ca prameye'vagate pramāṇamavagamyate । tena sakalaprayogāvagame prameyasyā-
vagatatvāt pramāṇāvagatirbhavatīti tatraiva prayogavidhiḥ । alpāṅgāvagame tu prayogānavagamāt 
prayogavidhyanavagatiriti sthitaṃ bhūyastvena prayogavidhijñānam । yadapi vālavyajanamupanyastaṃ
dṛṣṭāntatvena tadgamakasāmānyatayā tacca astyeveti sūktam । yathā vālavyajanādinā rājāvagatiḥ
tathā bhūyastvenāpi prayogavidhyavagatiriti dṛṣṭāntadārṣṭāntikayoḥ sāmyaṃ 2na punarubhayoreka-
prakāraṃ 3gamakatvamiti vivakṣitam ।</p>
<p><b>asaṃyuk‍taṃ prakaraṇāt</b> । <q>“kimetāvantyeva pramāṇāti”</q> iti bhāṣyam । tadā-
kṣipati---<b>kimetāvantyeva pramāṇānīti</b> ko'yaṃ <b>praśnaḥ</b> । <b>yadi tāvat sūtrārtha eva na
śakyate vyākhyātuṃ praśnena vināpi ityabhiprāyaḥ tadayuktam</b> । <b>kimatra praś‍nena</b> yāvatā
<b>yadasaṃyuk‍taṃ tat prakaraṇena viniyujyata iti</b> । śak‍yata eva sūtrārtho vyākhyātum ।
<note>(1) Bhasya P. 816</note> <note>(2) G. omits na</note> <note>(3) R. pradhānatvagamaka</note>
﻿<pb n="r756"/>
<b>nanu ca kenāsaṃyuktamiti na vidmaḥ ? evaṃ tarhi etadeva praṣṭavyam kenāsaṃyuktamiti । kaveda-
mupayucyate kimetāvantyeva pramāṇānīti । athāyamabhiprāyaḥ, kimiti śrutyā liṅgena
vākyena vā yadasaṃyuk‍taṃ tatprakaraṇena viniyujyata iti</b> । <b>kimetāvantyeva</b> catvāryeva
pramāṇāni । yadyanyadapi syāt tadā tenāpi viniyogo bhavatyeveti । yadyapyevaṃ praśno ghaṭate 
<b>tadāpi uttaraṃ tāvadasaṃbaddham anyadapyastīti</b> । kathamasaṃbaddhaṃ ? <b>yadyanyadapyasti
kimiti śrutyā liṅgena vākyena cāsaṃyuk‍taṃ</b> prakaraṇena viniyujyata <b>ityucyate</b>, catuṣṭa-
yātirekeṇāpi viniyogo vaktavya eveti । etacca praśnasyopapattimabhyupagamyocyate । paramārthatastu
praśno'pi nopapadyate eveti śrutiliṅgavākyaiḥ asaṃyuk‍taṃ prakaraṇena viniyujyata iti tenānyapramāṇā-
nirākaraṇāt praśno'pi nopapadyata iti । etacca <q>“tathāpyuttaraṃ tāvat”</q> ityatra tathāpāti
śabdaprayogādavagamyate । <b>athājñānameva naiva śrutiliṅgavākyebhyaḥ pramāṇamanyadvijñāyate</b>
iti tena pramāṇāntaramajānata eṣa praśnaḥ kimetāvannīti tathāpyevamapi vyākhyāyamāne <b>svarūpaṃ
vak‍tavyaṃ nāsaṃyuk‍taṃ prakaraṇāditi yujyate kartavyasyetikartavyatākāṅgasyeti vakṣyamāṇava-
ddhak‍tavyam</b> । yathā kartavyasyeti prakaraṇasvarūpaṃ vakṣyati tathā vaktavyaṃ na punarasaṃyuk‍taṃ
﻿<pb n="r757"/>
prakaraṇāditi vak‍tuṃ yujyate । <b>ataḥ praśnārtho'naupayika iva dṛśyate । atrābhidhīyate
-ayamabhiprāyo bhāṣyakārasya । lakṣaṇādāvuk‍taṃ śeṣalakṣaṇamucyate śrutyādīni ca viniyoge
kāraṇānīti ca । tatra tāvat śrutiliṅgavākyaiḥ viniyojyaṃ śeṣatvamuktam । prakaraṇa-
viniyojyaṃ punaḥ kimatra bhaviṣyati</b> । <b>nanu ca prayājādayaḥ santyevaṃ</b> prakaraṇaviniyojyāḥ
<b>kimiti praśnaḥ ? bāḍhaṃ praśnārthaḥ</b> praśnasya prayojanaṃ <b>vidyate prayājādīnāṃ hi ekaniyogalakṣaṇa-
saṃbandhaṃ caturthe bakṣyati darśapūrṇamāsādibhiḥ kimatrānyat</b> pramāṇāntaraṃ <b>mṛgyate</b> । asyārthaḥ
---ekenaivātrādhikāraniyogena sarveṣāṃ prayājāgneyādīnāṃ saṃbandhaṃ caturthe vakṣyati tataśca <q>‘samidho
yajati’</q> ityevamādibhiḥ karaṇopakārakatayā'nvitaiḥ paramāpūrvamanvitamucyata iti śrauta evāyaṃ
viniyogaḥ kimatrānyena pramāṇena । <b>evaṃ ca tad‌bhūtādhikaraṇok‍ta eva saṃbandho'nvitā-
bhidhāyibhiḥ padaiḥ sarvatra śabdārthāvagamaheturiti vyāpakaṃ bhavati</b> । tad‍‏bhūtādhikaraṇovata
eva saṃbandho'nvitābhidhānadvārakāpūrvānvayapratipādakapadalabhyaḥ sarvatra śabdārthāvagamaheturiti
vyāpakaṃ bhavati । evaṃ ca sati <b>pramāṇāntare punaranviṣyamāṇe nānvitābhidhānanibandhanaḥ</b>
<note>(1) Bhashya 652</note>
﻿<pb n="r758"/>
saṃbandhaḥ <b>śakyate darśayitum ।</b> kutaḥ ityatrāha---<b>prakaraṇādibhirvākyārthānāṃ saṃbandhā-
vagatiḥ</b> prayājādiniyogānāṃ vākyārthānāṃ, vākyārthabhūtasyādhikāraniyogasya ca saṃbandhaḥ
prakaraṇādibhiravagamyate । <b>na ca vākyārthasya</b> ca vākyārthasya <b>saṃbandhe padābhidhānalakṣaṇaḥ
saṃbandhaḥ</b> । kasmādityāha---<b>anvitaṃ padaṃ padārthāntareṇa padārthamācaṣṭe</b> । tena padārthānā-
mevānvitābhidhānalakṣaṇaḥ saṃbandhaḥ <b>na punarvākyārthaṃ vākyārthāntareṇānvitamabhidhatte vākyam</b> ।
vākyasyākhaṇḍasyāvācakatvāt । bhāgaśo hi vākyādvākyārthāvagatiriti tatra tatrok‍tam ।
upasaṃharati---<b>ato darśapūrṇamāsārthatayā prayājādivākyārthānvayamaśābdaṃ manvānasya praśnaḥ ।</b>
vākyārthānvayamaśābdaṃ manyate । padārthānvayastu bhavati śābdaḥ tasmiṃstu pakṣe na śrutyādyatirikta---
pramāṇasiddhiriti manvānasyāyaṃ praśnaḥ । <b>nanu caitāvantyeva pramāṇānīti aśābdaṃ vākyārtha
saṃbandhaṃ manvānasya praś‍nena bhavitavyam</b> । <b>na punaḥ kimetāvantyeva pramāṇānīti । ucyate
---etadevok‍taṃ yadyasaṃyuktaṃ</b> śrutyādibhiḥ <b>na tarhi viniyojyamapi</b> aśābdatvādvākyārthayoḥ
saṃbandhasyeti pramāṇāntarākṣepa evāyaṃ yatastvayā siddhāntavādinā <b>1asaṃyuktamiti vadatā
etāvantyeva pramāṇāni ityuktam</b> । <b>ataḥ</b> upapanno'yaṃ <b>praśnaḥ</b> asaṃyuktagrahaṇe sati
<note>(1) G. saṃyukta</note>
﻿<pb n="r759"/>
<b>kimetāvantyeva pramāṇānīti</b> । asyārthaḥ---siddhāntavādinaivāsaṃyuk‍tagrahaṇe tu kṛte pūrvapakṣa-
vādyāha --- kiṃ tavāpyetāvantayeva pramāṇānīti sammataṃ yena śrutyādyasaṃyuk‍taṃ2 asaṃyuk‍tamiti brūṣe ।
anyathā śrutyādyasaṃyuk‍tamapi kimityasaṃyuk‍taṃ syāta ityevaṃ praśnaḥ । <b>itarastu</b> rāddhāntavādī
<b>nāvaśyaṃ padārthānvitamevedaṃ śābdam</b> । <b>aidamarthyenāpi śabdaḥ saṃbandhaṃ pratipādayatyeveti
manvāno netyuktavān</b> । asyārthaḥ---na mayā asaṃyuktaśabdaṃ prayuñjānena sarvathā'saṃprayuktatva-
muk‍tam । kintu prakaraṇasya pṛthak pramāṇatvadarśanāya śrutyādyasaṃyuk‍taṃ prakaraṇena viniyujyata
ityuktam । yastu tavābhiprāyaḥ vākyārthānāṃ parasparasaṃbandho'śābda iti so'pyayuk‍taḥ nāvaśyaṃ
padārthānvitameva śābdaṃ śabdaprameyam । kintu aidamarthyānyathānupapattyā gamyamānamapi śābdaṃ
bhavatyeva । kasmādityāha ---<b>aidamarthyenāpi śabdaḥ saṃbandhaṃ pratipādayatyeveti</b> । asyārthaḥ
--- na prathamameva padārthairitikartavyatābhāvenānvitaiḥ anvitaṃ paramāpūrvamabhidhīyate, kintu aidamarthya
mātreṇānvitaiḥ । pradhānavidhireva svārthamavāntaravākyārthairanvitaṃ abhidhatte । avāntaravidhayastu
svārthān svarūpamātreṇaiva sannidhāpayanti । ata eva ca saptamādye pradhānavidhirevāṅgatāṃ vidhatta
ityuk‍tam । tena svavākyenopāttakaraṇāvarudve paramāpūrve prakārāntareṇānvayānupapatteḥ karaṇopakāra-
katayaivānvayāt na pramāṇāntataramastīti pūrvapakṣiṇok‍te sāmānyenaidamarthyānvayāsaṃbhavāt karaṇoḥ-
pakārakatayā viśeṣānvayāsaṃbhavāt śeṣānvayābhidhānena arthabhedo vidyata iti karaṇānvayasidhyarthaṃ
prakaraṇaṃ nāma pramāṇāntaraṃ astīti manvāto rāddhāntī netyuktavāt । itarastu rāddhāntino
bhāvamanababudhyamānaḥ pṛcchati---<b>kimaparaṃ kāraṇamiti</b> <q>“praśnenaivopakrama”</q> iti bhāṣyam । 
tasyārthaḥ praś‍nenaivopakramaḥ pūrvapakṣa iti tadva‍yācaṣṭe---<b>pūrvoktasya praś‍nārthasya</b> vivaraṇametat ।
<note>(1) Bhashya P. 817</note> <note>(2) asaṃyuktamātraṃ</note>
﻿<pb n="r760"/>
<b>kā nāmeyo nadīti</b> । kasyacit jñātanadyarthasyaivākṣepābhiprāyaḥ praśna upapadyata iti । sa cāyaṃ
praś‍nārthaḥ <q>‘‘kathaṃ punarasaṃyuktasyaiva viniyoga”</q> ityena manthena prakaṭīkṛtaḥ । <b>tadidamaida-
marthyalakṣaṇaṃ kathayati । iti kartavyatārthitvāt iti</b> । yadītikartavyatārthitvādityanena
śeṣatvamuk‍taṃ tadā aidamarthyalakṣaṇaṃ aidamairthyaṃ lakṣaṇaṃ pramāṇaṃ yasya tata tathok‍tam । <b>nanu coktaṃ
ekaniyogalakṣaṇasaṃbandho'yaṃ, kimidamitikartavyatārthitvaṃ nāma</b> । ekaniyogatvenaiva
saṃbandhasiddheritikartavyatārthitvaṃ nāma na pramāṇāntaramiti । <b>ucyate---ekaniyogalakṣaṇa-
saṃbandho nopapadyate yadītikartavyatālakṣaṇaḥ saṃbandho na syāt iti</b> । asyārthaḥ---ekaṃ 
sādhikāraniyogaṃ prati aidamarthye'vagate'pi yāvaditikartavyatālakṣaṇaḥ saṃbandho nāvagamyate tāva-
nnirviśeṣaviṣayasyaidamarthyasyānyathānupapatteḥ karaṇāvaruddhatvācca ekaniyogalakṣaṇa eva saṃbandho-
nopapadyate । kathaṃ nopapadyate itayatrāha---<b>na hyasaṃbandhavidheyasya ekavidhānatā upapadyate</b> ।
asaṃbandho vidheyo yasya vidheḥ, yadvidhirvidheyena saha sa vidhiḥ tena sahaikavidhānatāmeva na labhate
<b>vidheyanānātvāt</b> । svabhāvato nānābhūtathorvidhyoḥ vidheyona nānābhūtena nānābhūtavidheyayośca
yeyamekavidhānatā sā vidheyayoḥ parasparasaṃbandhaṃ vinā nopapadyate । tenāvāntaravidhyarthānāṃ
svavidhividheyānāṃ pradhānavidheritikartavyatārthitvalakṣaṇena prakaraṇena pradhānavidhividheyena karaṇena
saha karaṇetikartavyatālakṣaṇaḥ saṃbandhaḥ pradhānaniyogenaidamarthyalakṣaṇassaṃbandho'nvitābhidhānanibandhana
﻿<pb n="r761"/>
eva । tadākṣiptastu yaḥ karaṇetikartavyatālakṣaṇassaṃbandhaḥ so'pi śābda eva । atra ceyaṃ prakriyā
avāntaravidhyarthā vidheyāḥ pradhānavidhiṃ pratyupādīyamānatvāt yaddhi yatsiddha‍yarthamupādīyate
tat tadvidheyamiti tantre vyavahāraḥ pradhānavidhistu na vidheyaḥ । nanu pradhānavidhyanupraveśaḥ
kathamitikartavyatāyāḥ yāvatā2 karaṇamātraparyavasāyinyeva setyatrāha---<b>upapadyate ca karaṇasyeti
kartavyatayā saṃbandhaḥ</b> । karaṇasyetikartavyatayā niyogasya <b>saṃbandhaḥ anyatrāpi laukike
sādhye darśanāt</b> । lokikasyāpi sādhyasyetikartavyatayā saṃbandhaḥ karaṇaṃ tu dvāramātramiti
lokapratītam । <b>sādhyaścāyaṃ niyogārthaḥ</b> । upasaṃharati---<b>tasmādupapannaṃ itikartavyatā-
rthitvāditi vidheyasaṃbandhakāraṇam</b> । vidheyayoḥ saṃbandhakāraṇamiti । vyākhyāṃta cedam ।
yadi vākyārthayorapi saṃbandhaḥ śābdaḥ <b>kimiti tarhi vākyasyaivārthena autpattikaḥ saṃbandho
darśitaḥ</b> yāvatā vākyasamūhasyāpi darśayitavyaḥ । <b>ucyate---asūtrārthajño bhavān kriyārthe-
neti vadatā sarvasyaivāsya prāmāṇyaṃ darśitam</b> । yāvaddhi kriyārthatayā niyogārthatayā prati-
pādyate tasya sarvasyānvayaḥ śābda eva na pratibhāmātrakalpita iti sarvasyāsya padārthānvayalakṣaṇasya
vākyārthānvayalakṣaṇasya ca prāmāṇyaṃ darśitam । nanvevaṃ vadatā niyogārthena sahaidamarthyalakṣaṇaḥ
saṃbandha eva śābda ityuk‍taṃ na punarvidheyānāmapi parasparasaṃbandha ityatrāha---<b>aidamarthyalakṣaṇameva
saṃbandhaṃ vedavido manyanye । tatsiddha‍yarthaṃ tu padārthānāmapi anvitābhidhānaṃ dṛṣṭam</b> ।
asyārthaḥ---padārthānāmapi yaḥ parasparasaṃbandhaḥ sa aidamarthyalakṣaṇasaṃbandhasidhyartha eva । sarvasyātra
<note>(1) G. kāraṇa</note>
﻿<pb n="762"/>
niyogaidamarthyalakṣaṇa eva saṃbandhaḥ tenehāpi vākyārthānāṃ niyogaidamarthyalakṣaṇassaṃbandhaḥ ।
tatsiddha‍yarthastu vidheyasaṃbandha iti । niyogaida<b>marthyameva</b> ca śabdasya <b>pramāṇāntaratve hetuḥ</b>
tatra pramāṇāntarānavagamāt । <b>anvitārthābhidhānaṃ tu</b> loke'pi tulyam । <b>devadattaḥ
kāṣṭaiḥ sthālyāmodaṃna pacatītyevamādiṣu laukikeṣvapi</b> । adhikaraṇārthamupasaṃharati---<b>ataḥ
prakaraṇaviniyojyamapi śeṣatvamastīti siddham</b> । prayojanaṃ tu saptamādyapūrvapakṣanyāyena
vyākhyātamiti na vyākhyātam ।</p>
<p><b>kramaśca deśasāmānyāt । atredānīṃ kaḥ praśnārthaḥ</b> pūrvādhikaraṇe hi prakaraṇaṃ nāma
pramāṇāntaraṃ nāstītyanenābhiprāyeṇa yuktaḥ praśnaḥ । atra punaḥ kaḥ praśnārthaḥ । uttaraṃ
---<b>aidamarthyalakṣaṇameva saṃbandhaṃ vede vedavido manyanta ityuktam</b> । sa ca saṃbandhamātramevā-
pādayiṃtu samarthaḥ tāvanmātreṇaivopapatteḥ na punaḥ karaṇaviśeṣasaṃbandhamapi । api ca aidamarthya-
vyatirekeṇa deśasāmānyameva na saṃbandho'sti yo'nyathānupapadyamānaḥ viśeṣakaraṇasaṃbandhaṃ kalpa-
yatīti pramāṇāntarabhūtakramākṣeparūpaḥ2 praśnaḥ । <b>nanu caitāvantyeva pramāṇānītyākṣepeṇa
bhavitavyam । kimidaṃ <q>‘kimetāvantyeva pramāṇāni’</q> iti । atrocyate---atrāpyasaṃyukta-</b>
<note>(1) Bhashya P. 819 (2) R. kṣepaparaḥ</note>
﻿<pb n="r763"/>
<b>grahaṇaṃ viṣayāntarapradarśanārthatayā</b>'nuvartate । tasmin satyayaṃ praśnaḥ pūrvavadityanavadyam ।
itara āha-<b>satyamaidamarthyavyatirekeṇa saṃbandho nāsti tathāpi pramāṇāntaramastyeva aidamarthya-
viśeṣāvagatau sthānasāmānyaṃ nāma । tadidamuktaṃ kramaśca deśasāmānyāditi</b> । asyārthaḥ
---dabdhirnāmāsīdityanumantraṇamantraḥ kenacidanumantraṇīyena sahaikāvākyatāmākāṅkṣati tena
sannihietenaikavākyatāṃ yāti । yatraiva sthānena ekavākyatāpūrvakaḥ śeṣabhāvaḥ tatra sthānenaiva
viśeṣakaraṇasaṃbandhaḥ iti । <b>prayojanaṃ tu darśitameva</b> ।</p>
<p><b>ākhyā caivaṃ tadarthatvāt । atredānīṃ praśnārtho nopapadyate aidamarthye sati
sthānabat viśeṣāvagame hetutvāt samākhyāyāḥ</b> । asyārthaḥ---adhvaryvādayaḥ prakaraṇe
paripaṭhitāḥ niyogenaidamarthyāpannā kathamaidamarthyaṃ bhajantāmiti ādhvaryavamityādibhiḥ 2karmaviśeṣā-
bhidhāyinīmiḥ samākhyābhiḥ viśeṣakāryasaṃbandhāvagamāt tad‌dvāreṇaiva śeṣatvamiti samākhyāyāḥ
prāmāṇyāt tadākṣepāya na praśna upapadyate । ucyate---<b>astyatra viśeṣaḥ</b> sthānasamākhyayoḥ
<b>yuktaṃ tāvat sthānasya viśeṣāvagamahetutvaṃ vaidikatvāt</b> । veda eva hi upāṃśuyājakrame
<q>‘dabdhirnāmāsi’</q> ityanumantraṇamantraḥ paṭyate । tatra sannihitenānvitābhidhānaṃ loke vyutpannamiti
<note>(1) Bh. P. 803 (2) G. dharma</note>
﻿<pb n="r764"/>
sannihitopāṃśuyājadevatayaiva asīti mantragataṃ padaṃ saṃbadhyate । tena yuk‍taṃ sthānasya viśeṣā-
vagamahetutvam । <b>samākhyā punaḥ laukikī ādhvaryavamityādikā । na ca laukika-
mabhidhānaṃ vedārthāvagamaheturbhavati । yathā pacatītyevamādiṣu</b> । asyārthaḥ---laukika-
mabhidhānaṃ vedānanupraviṣṭaṃ na padārthāvagamaheturbhavati yathā pacatītyādiḥ । anyathā pacatītyāderapi
vedārthāṅgabhūtapākavidhāyakatvaṃ syāta iti yataḥ samākhyāyāḥ vedārthāvagamahetutvaṃ nāsti ataḥ
apramāṇatvāt samākhyāyāḥ <b>idamuktaṃ kimetāvantyeva pramāṇātīti । atrocyate---samākhyā-
yā laukikatvepi vaidikasyārthasyāvagamahetutvam</b> । ādhvaryavādisamākhyā tu karmaviśeṣāṇāṃ
kartṛviśeṣāvagamahetutvaṃ pratipadyate । kutaḥ ? <b>abhidhānaṃ hi kṛttaddhitasamāsānāṃ saṃbandhini
prasiddhaṃ vaidikasyārthasya cedamabhidhānaṃ yadyapi svayaṃ</b> laukikam । asyārthaḥ---yathā pacatī-
tyādi laukikamamidhānaṃ na vaidikārthasaṃbaddhaṃ na tathā hautrādisamākhyā vaidikakarmaviṣayatvāt iyaṃ
ca samākhyā taddhitāntā taddhitāntaiścāndhiānaṃ prakṛtyarthasaṃbandhini dṛṣṭam । karmasu ca kartṛviśeṣā-
śravaṇāt kartṛviśeṣāpekṣāyāṃ samākhyayā karmasaṃbandhitvenāvagatā hotrādayaḥ eva kartāro vijñāyante ।
atassamākhyā <b>viśeṣamavagamayati</b> । samākhyāyā buddhisthatvena 1kartṛviśeṣeṇaitāni karmāṇyabhidhīyanta
ityarthaḥ । nanu ca laukikamidamabhidhānaṃ, tacca pramāṇāntarapūrvakaṃ tena pramāṇāntareṇa viśiṣṭapuruṣa-
sabanvamavagamya laukikamabhidhānaṃ prayok‍tavyam । na ca prāk samākhyāyāḥ saṃbandho'vagataḥ iti kathaṃ
samākhyayā niyamaḥ ityatrāha---<b>na cedaṃ smṛtivat pramāṇāntaramapekṣate autpattikatvācchabdārtha-</b>
<note>(1) G. kartṛviśeṣāṇyetāni</note>
﻿<pb n="r765"/>
<b>saṃbandhasya</b> । asyārthaḥ---smṛtau hi vākyaṃ puruṣapraṇītam । tacca vākyaṃ puruṣapraṇītamucyate
yatpuruṣeṇa pramāṇāntareṇārthaṃ pratītya tatpratipādanāya prayujyate । taduk‍taṃ1 <q>“kṛtiścātra
pramāṇāntaradṛṣṭārthapratipādanam । na ca varṇādikāryatā”</q> iti । tena tatra pramāṇāntarāpekṣā ।
iha tvādhvaryavamityādipadaṃ, na ca padaṃ pauruṣeyaṃ anāditvāt । ato'tra na pramāṇāntarāpekṣā ।
<b>tasmād‌yuktaṃ ākhyā caivaṃ tadarthatvāt iti</b> । kuto yuktam---<b>yato viśeṣāvagamahetuḥ</b>
sāmānyataḥ kriyākṣepeṇa kartṛmātre'vagate viśeṣāpekṣāyāṃ samākhyā yasmādviśeṣāvagamahetuḥ,
tasmādviśeṣānvitābhidhānasiddha‍yarthaṃ kartṛviśeṣamupasthāpayatīti samākhyāpi pramāṇamityarthaḥ ।
<b>prayojanamuktam</b> ।</p>
<p><b>śrutiliṅgavākyaprakaraṇasthāna</b> । atra bhāṣyam---kā punarityādi । tadākṣipati
---<b>kā punaratra śrutiḥ kimidaṃ liṅgam । nanu cāyaṃ praś‍no nopapadyate । kimiti nopapadyate ?</b>
yasmāduktāni <b>viniyoge kāraṇānītyuktam</b> । atraiva bhāṣyakāreṇa । <b>na cānirjñātasyo-
ktatā saṃbhavati । tasmādvipratiṣiddhaṃ uktāni viniyoge kāraṇānīti kā punaratra śrutiḥ kiṃ
liṅgamiti ca</b> । uktānīti padaṃ nirjñātatāmāha । kā punaḥ śrutiḥ kiṃ liṅgamiti ca
anirjñātatām । na caikasyārthasya yugapat nirjñānaṃ anirjñānaṃ ca saṃbhavati ।</p>
<note>(1) Bhashya 824</note>
﻿<pb n="r766"/>
<p><b>athāyamabhiprāyaḥ viniyoga eva śrutyādibhiruktaḥ na punaḥ śrutyādīnaṃ svarūpamiti</b>
tenok‍tatā ca praśnaścopapadyate iti yadyapi viniyoga evokto na śrutyādīnāṃ svarūpaṃ, evaṃ
<b>tarhyevameva vak‍tavyaṃ uktaḥ śrutyādibhirviniyoga iti na punarevaṃ</b> vaktavyaṃ uktāmi
<b>viniyoge kāraṇātīti । kiñca viniyogoktyāpi viniyoge kāraṇānyuktānyeva bhavanti</b> ।
kutaḥ ? <b>kāryataḥ kāraṇaparijñānāt</b> viniyogaḥ kāryaṃ śrutyādīni viniyoge kāraṇānīti
kārye cāvagate <b>kāraṇamavagataṃ bhavati</b> । śrutiviniyogo yasya kāryaṃ tata śrutyākhyaṃ pramāṇamiti ।
itarapramāṇebhyaśca śābdasyāyaṃ viśeṣa ityāha<b>arthāvacchedyameva hi śābdaṃ viśeṣato bhavati
svarūpato varṇamātrāvagamāt</b> । idaṃ padaṃ vākyaṃ iti yo'yaṃ vibhāgaḥ sa kāryavibhāga-
nibandhana eva । na cārthāvagamādṛte kāryāt svarūpata eva śābdasya bhedaḥ svarūpato
varṇamātrāvagamāta । tena viniyoge'pyuk‍te kāraṇajñānasyodbhūtatvāt praśno nopapadyate ।
ākṣepāntaraṃ cāha---<b>śrutiliṅgayośca viśeṣamabhidhāya punarvākyapraś‍ne ko'bhiprāya iti na
vidmaḥ</b> । yayoreva hi pramāṇayoryasmin viṣaye balāvalasaṃpradhāraṇā tayoreva svarūpapraśnaḥ tatra
yuktaḥ, nāparasya । <b>athāyamabhiprāyaḥ</b> pṛcchataḥ <b>vākyasvarūpe pṛṣṭe---saṃhatyārthamabhidadhati
padāti vākyaṃ</b> ityuttare uk‍te śrutiliṅgayorvākyādviśeṣānupapattiḥ । ato vākyasya
vākyasya caiṣā saṃpradhāraṇeti codyaṃ kartavyamityevamarthaṃ idaṃ vākyaviṣayaṃ praś‍nottaraṃ praś‍naśca uttaraṃ ca
<note>(1) viniyogoktyāvinaiva praś‍no na ghaṭate</note>
﻿<pb n="r767"/>
praś‍nottaram । tadapi nopapadyate yasmādgārhapatyaśrabaṇaṃ śrutiḥ, indraśabdasyābhidhānasāmarthyaṃ ca
liṅgaṃ, <b>saṃhatyārthamabhidadhati padāni vākyaṃ iti spaṣṭameva trayāṇāṃ parasparamanyatvamupalabhā-
mahe</b> । nanu saṃhatyeti vadan miliṃta padajātaṃ apūrvamarthamabhidhatte itīva grantho dṛśyate । sa
cāyamanupapannaḥ । samudāyasya vācakatvaniṣedhāt । ekaikameva hi padamanvitaṃ svārthamabhidhatta
iti tatra tatroktam । ucyate---abhidadhatīti bahuvacanaprayogāt ekaikaśa eva abhidhāna-
muktam । kintu ekaikenaiva padenānvitaṃ svārthamabhidadhatā yenānvitaṃ tadupasthāpakaṃ padamape-
kṣitam । ato'rthāntaropasthāpakatayā padāntarāpekṣitayā saṃhatyetyuktam । etacca
<b>vākyārthamātṛkāyāṃ</b> tadbhūtādhikaraṇe coktamasmābhiḥ । <b>tasmādandhapadamevedaṃ bhāṣyamiti
granthajñānamānino manyante । atrābhidhīyate । satyamarthāt pramāṇāvagatiḥ tathāpi
tūpapadyata eva praś‍naḥ kā punaratra śrutiriti</b> । atrāyamāśayaḥ---viniyogābhidhānena pramāṇa-
svarūpamapyuk‍taṃ bhavati tadabhiprāyeṇaivedamuk‍taṃ uktāni viniyogekāraṇānīti । na ca svarūpa-
jñāne sati śrutiliṅgapraś‍nasyānavakāśa iti upapadyate praś‍naḥ । <b>kathamupapadyate ?</b> uttaraṃ
---<b>satyaṃ gārhapatyaśravaṇaṃ śrutiḥ satyaṃ cendrābhidhānasāmarthyaṃ liṅgaṃ tathāpi padāntaranirapekṣaṃ
naiva śakyate'vagantum । eendrayā gārhapatya upasthātavya iti</b> śrutiviniyojyatvaṃ,
<b>nāpīndraparatā mantrasya</b> laiṅgikī padāntaranirapekṣā । ataḥ <b>tulye padāntarasavyapekṣatve</b>
﻿<pb n="r768"/>
<b>kāryagamyayoḥ śrutiliṅgayorviśeṣamajānan pṛcchati---kā punaratra śrutiḥ kiṃ liṅgamiti । atha
kimiti adhyāyādau idaṃ na nirṇīta śrutyādīni ca viniyoge kāraṇānītyasmin‍neva bhāṣye
atrocyate---tatrāpyetadutsūtrameva vaktavyam</b> । yadi hi tatredaṃ sūtrok‍taṃ tadā sūtraṃ
vivṛṇvan bhāṣyakāro brūyāt tatrāpyetadutsūtramiti viśeṣābhāvādihaivoktam । <b>iyāṃstvatra
viśeṣaḥ śrutiliṅga ityasya sūtrasya vyākhyātavyatayā aupoddhātikatayā saṃbaddhamabhidhānaṃ
bhavati</b> । jñātasvarūpayorhi bhedāvagame sati balābalavivekasyāvasara iti bhavati svarūpajñānamau-
poddhātikam । <b>kathaṃ punaridānīṃ tulye padāntarasaṃbandhe gārhapatyaśabdasya śrutitocyate</b> ?
yāvatā vākyameva1 dvayamapyetaditi । <b>iyamucyate । padāntarasaṃbandho</b> mantragato viniyoga-
vākyagataśca <b>indrābhidhāne gārhapatyābhidhāne vā'viśiṣṭaḥ । gārhapatyaśravaṇameva tu gārha-
patyābhidhāne vyāpriyate</b> । tenānvayavyatirekābhyāṃ gārhapatyaśravaṇameva gārhapatyābhidhāne
vyāpriyate । <b>nanu dvitīyā vyāptiyata ityuktam</b> । indre'pi hyupastheye gārhapatyaśabdaḥ
saptamyantatayā'nvayaṃ yātyeva । na punardvitīyeti saiva gārhapatyopasthāne karaṇam । <b>satyaṃ
gārhapatyaśravaṇe sati</b> । sāpi na prātipadikārthanirapekṣā gārhapatyaviniyoge prabhavati,
<note>(1) G. vākyenanvayama</note>
﻿<pb n="r769"/>
indre'pi dvitīyārthopapatteḥ । <b>ataḥ padasyaiva darśitaṃ na prātipadikamātrasyeti</b> । dvitīyā
anuktāpyupalakṣyate । dvitīyopādānepi prātipadikamapi iti padameva gārhapatyābhidhāne
vyāpriyate । <b>evamindrābhidhāne</b> indropasthāne viniyogepi <b>mantre padāntaramudāste</b> gārhapatyā-
bhidhānepi tulyatvāt । tasmāt padāntarāṇāmudāsīnatvāt śrutiliṅgayorvākyāt bhedaḥ ।
evaṃ ca sati 1padāntarāpekṣatvena vākyatve saṃbhāvyamāne sati <b>etadvivekajñānāyaiva vākyepi
praś‍nottaramityupapannameva</b> । upasaṃharati---<b>ato'sādhāraṇapratītinimittatayā satyapi
saṃhatyārthābhidhāne śrutirliṅgamiti cocyate</b> । yato bhedaḥ śrutiliṅgayoḥ । <b>tasmādupapannaṃ
śrutiliṅgayorvirodhe kimubhayaṃ viniyojakaṃ uta śrutireveti । prakaraṇapraś‍nābhiprāyaṃ tu
svasthāne</b> prakaraṇapraś‍nasthāne vākyaprakaraṇavirodhādhikaraṇe <b>vakṣyāmaḥ</b> vyākhyāsyāma ityarthaḥ ।
<b>sthānasamākhyayośca</b> praś‍nabhiprāyaṃ <b>vakṣyāma ityanuṣaṅgaḥ । nanu cevaṃ</b> sati śrutiliṅgayo-
rbhede sati saṃpradhāraṇamevaṃ vaktavyaṃ kiṃ śrutirliṅgaṃ <b>cobhayaṃ pramāṇaṃ uta śrutirvalīyasīti</b> । iha
punarbhāṣye <b>śrutiliṅgayoḥ kiṃ balīyasī śrutiḥ āhosvilliṅgamiti na ghaṭate । kutaḥ ?
yasmādidamapi kāraṇaṃ idamapi śrutirapi kāraṇaṃ liṅgamapi</b> kāraṇaṃ iti vakṣyati iti
<note>(1) padārthāpekṣatvena</note>
﻿<pb n="r770"/>
tasmāttadanusāreṇa dvayorapi viniyojakatvaṃ uta śrutereveti saṃśayo yuktaḥ । <b>tasmādyathaiva pūrva-
mupanyastamasmābhiḥ tathaivopanyasanīyam । na tu kiṃ śrutirvalīyasī āhosvilliṅgamiti</b> ।
yadi <b>tulyabale ete kāraṇe iti ca pūrvapakṣahetudarśanāt</b> । tadanurūpeṇa hetumatā ubhaya-
viniyojakatvena bhavitavyam । ākṣipyopasaṃharati---<b>tasmādanyathaivopanyāso'nyathaivopa-
saṃhāra iti</b> । viruddhaṃ <b>phalamapi</b> pūrvapakṣasiddhāntayoḥ <b>evamevopanyastam---kimindrasya
gārhapatyasya copasthānaṃ kartavyaṃ uta gārhapatyasyaiveti । tasmādupakramopasaṃhārayoḥ sāmyaṃ
vaktavyamiti</b> । ākṣepāntaraṃ cāha---<b>yadapi caivaṃ tarhi liṅgavākye virudhyamāne iha
saṃpradhāryete na śrutiliṅge iti tadapyayuk‍tameva । sarvatra samavetaṃ vivik‍taṃ ca dṛśyata
ityuk‍tatvāt vivekasya</b> । ākṣepāntaramāha---<b>yā tvatra śrutiḥ sā liṅgena virudhyate ।
vākyaṃ punaḥ lakṣaṇayāpyupapadyata evetyuktvā athaveti punaḥ śrutyantaropanyāsaḥ kimaparito-
ghāt uta vikalpārtha iti etadapi na jñāyate</b> । pūrvaṃ gārhapatyaśravaṇaṃ śrutimuktvā athaveti
dvitīyāśrutiṃ darśayati । tatra kimaparitoṣeṇedamucyate atha vā pakṣāntaravibhaveneti na jñāyate ।
<note>(1) G. dvitīyāṃ</note>
﻿<pb n="r771"/>
ucyate---<b>yastāvadayamupanyāsaḥ</b> kiṃ balīyasī śrutiḥ <b>āhosvilliṅgamiti tatrāyamabhiprāyaḥ</b>
kiṃ liṅgopamardanenaiva śrutiḥ <b>yathā pramāṇaṃ tathā</b> liṅgamapi śrutyupamardanenaiva pramāṇamiti ।
<b>yadā cobhayaṃ ubhayopamardanenaiva pramāṇaṃ tadopapadyata evāyamupanyāsaḥ kiṃ śrutirbalīyasī
āhosvilliṅgamiti</b> । kathamupapadyata ityāha---<b>etaduk‍taṃ bhavati na vidmaḥ kiṃ balīya iti</b> ।
tenāyaṃ bhāṣyārthaḥ---kiṃ liṅgāt śrutireva balīyasī āhosvicchrutistāvadbalīyasyeva । evaṃ
liṅgamapi śruterbalīya iti । <b>tasmādubhayaṃ pramāṇam । ubhayaprāmāṇye ca ubhayo-
rabhidhānam । ata eva cāniyama ityuktam । yadi tulyabale ete kāraṇe iti ca
viśeṣāgrahaṇā</b>duktamityanuṣaṅgaḥ । bhāṣyamanubhāṣyākṣipati---<b>tato vikalpa iti । ko'yaṃ
vikalpaḥ । nanu cāsmin pakṣe samuccaya eva</b> indre ca gārhapatye ca viniyogānmantrasya ।
samarthayate---<b>abhidhānavikalpamaṅgīkṛtyaitaduk‍taṃ na prayogavikalpam</b> । asyārthaḥ---yadā
gārhapatyābhidhānāya prayujyate tadā mantreṇendro nābhidhīyate । yadā indropasthānāya na tadā
gārhapatyasya ityabhidhānasya vyavasthito vikalpaḥ । mantraprayogasya tu agnau indre ca samuccaya
<note>(1) Bh. P. 824</note>
﻿<pb n="r772"/>
eva śeṣibhedena pratipradhānaṃ guṇāvṛtteriti । <b><q>‘yadi tu liṅgaṃ balīya’</q> ityetadapi bhāṣyaṃ
upanyāsavat draṣṭavyam</b> । balīyastvaṃ ca śrutivat svaviṣaye nirapekṣaviniyojakatvam ।
uk‍te'pi śrutiliṅge vākyānāṃ vivekaḥ । <b>evaṃ tarhīti punaḥ</b> praś‍no na <b>kevalāt gārhapatya-
śravaṇāt tadupasthānāvagatiḥ</b> padamātrasyāvācakatvāt । <b>tāvanmātrasya śrutitvamupadarśitam</b>
taccāvācakam । yacca vācakaṃ tadvākyamiti । evaṃ codite <b>tadidānīṃ rāddhāntavādyabhiprāyaṃ
vivṛṇotīti vadan</b> pūrvoktavivaraṇametaditi darśayati---<b>satyaṃ vākyādṛte</b> nāyamavagamaḥ
gārhapatyaśravaṇāt tadupasthānāvagatiriti । etacca yā tvatra <b>śrutirityanena granthenoktam
indrābhidhānepi tulyatvāt</b> padāntarāṇām । kathaṃ tulvatvaṃ ? <b>balīyasyapi hi liṅge</b>
indrepyupastheye <b>aindrayopatiṣṭhata iti etat gārhapatyaśabdena sahaikavākyatāmabhyupetyaiva
yadi hi nopoyāt tadā liṅgena vākyaṃ</b> virudhyeta vākyaliṅgavirodha eveha bhavet na
śrutiliṅgavirodhaḥ । iha gārhapatyaśravaṇādanantaraṃ yo'rthaḥ pratīyate'gniviśeṣātmakaḥ sa liṅgena
viruddha‍yate । ataḥ <b>śrutiliṅgayorevāyaṃ virodhaḥ । 1atha vā nātraikavākyatvāditi</b>
<note>(1) G. kathaṃ vā</note>
﻿<pb n="r773"/>
<b>pakṣāntaropanyāsaḥ sakalapadapradarśanārtha iti vyākhyātam</b> । nāparitoṣeṇa nāpi pakṣāntara---
tayā śrutyantaropanyāsaḥ । kintu pūrvaṃ kevalaṃ prātipadikamuk‍taṃ, adhunā vibhaktisahitam ।
vibhaktisahitasya ca viniyojakatvamiti darśitaṃ prāk । <b>kiṃ punaratra yuktaṃ ? ubhayatra
svārthāvagamāt</b> । vivṛṇoti---<b>liṅgādapi liṅgārthaḥ</b> indropasthānātmako'vagamyate । <b>śrute-
rapi śrutyartho</b> gārhapatyopasthānātmako'vagamyate । <b>vākyasya caudāsīnyāt ubhayatrābhidhāna-
meva2</b> padamātramevobhayatra mantre viniyojake <b>ca viruddha‍yate । na cābhidhāne kaścidviśe-
ṣo'vagamyate ityatastulyabale ete kāraṇe ityuktam</b> । evaṃ cātra pūrvapakṣakaraṇe <q>‘vacanāttva
yathārthaṃ’</q> ityanena saha spaṣṭamapaunaruktyam । tatra hi pūrvapakṣe liṅgasyaiva viniyojakatvamuktvā
siddhānte śrutistāvadviniyok‍tuṃ śak‍notītyuktam । ihedānīṃ śruteḥ sthite viniyojakatve
liṅgasyāpi viniyojakatvamāśaṅkyata ityuktam । atra bhāṣyaṃ---<q>“nanu liṅgasya bhaṅgurasyeva rūpaṃ
savicikitso hi liṅgāt pratyaya”</q> iti । tadākṣipati---<b>keyaṃ vicikitsā nāma ?</b> uttaraṃ
---<b>asamyak‌pratyayaḥ</b> । kimatrāsamyaktvaṃ ? <b>uttaraṃ---nahīndrābhidhānāt indro'bhidhātavya
iti pratyayo bhavati</b> । na hi śaktimātreṇa idamanena kāryamiti kartavyatājñānaṃ bhavati ।
<b>bhavati tu gārhapatyaśravaṇāt</b> anena gārhapatya upastheya iti kartavyatājñānaṃ <b>vidhāyakavākya-
gatatvāt gārhapatyaśabdasya । nanu cāvidhāyakatvālliṅgasya prāmāṇyameva nāsti kathaṃ</b>
<note>(1) Bhashya 842</note> <note>(2) G. adds evameva</note>
﻿<pb n="r774"/>
<b>virodhaḥ</b> । nāpramāṇena pramāṇasya virodha ityarthaḥ । pariharati---<b>satyaṃ, abhidhānasāmarthyamātraṃ</b>
naiva <b>pramāṇaṃ itikartavyatāvagame sati anyato viśeṣāvagame2 pramāṇam</b> । kaiḥ kartavyatā-
vagamaḥ ? prakaraṇādibhiḥ sāmānyenātropakartavyamityavagate kiṃ kurvateti viśeṣākāṅkṣāyāṃ
yacchak‍noti kartuṃ tatkurvateti viśeṣakārye liṅgaṃ viniyojakaṃ bhavatyeva । <b>3kartavyatāvagame
cābhidhānamātramavaśiṣyata</b> ityuk‍taṃ bhāṣye । tadidaṃ liṅgakramādhikaraṇe sanyāsikīkṛtaṃ
prakaṭīkṛtam । pūrvapakṣamupasaṃharati---<b>tasmāt tulyabale ete kāraṇe iti</b> । atrāparaṃ bhāṣyaṃ
<q>“balīyānapi hetuḥ”</q> iti tadva‍yācaṣṭe---<b>na ca tāvat balīyān</b> । uk‍tena nyāyena śrutiliṅgayo-
stulyabalatvāt । <b>anvāruhyāpi na virodho'stīti manyate</b> । <q>“nanu cāyameva virodhaḥ
sakṛdupasthānaṃ coditaṃ asakṛdabhinirdhartyata iti । naivam । upastheyabhedāt pratipradhāna-
mā/?/bartante guṇā iti nyāya evaiṣaḥ na virodhaḥ”</q> iti bhāṣyamanubhāṣya ākṣipati---<b>nanu cedama-
virodhottaraṃ na ghaṭate na hyatropastheyadvayaṃ śrūyate । gārhapatyamupatiṣṭhata iti gārhapatya evaikaḥ
upastheyaḥ śrūyate nendro'pi</b> । na liṅgāt kartavyatāvagamo'stīti । <b>tasmādanuttaramidaṃ</b>
bhāṣyam ।</p>
<note>(1) Bh, P. 844</note> <note>(2) G. vagamaḥ</note> <note>(3) G. kartavyanavagame</note>
﻿<pb n="r775"/>
<p>ucyate---<b>prakaraṇāt kartavyatāvagamāt । indrapadādapīndrābhidhānaṃ pratīyata</b>
iti prakaraṇasavyapekṣālliṅgādapi kartavyatāvagamaḥ iti <b>manvānena 1upastheyamedādityuktam ।
vākyasāmānyādvā</b> । asyārthaḥ---viniyojake'pi padamātrameva gārhapatyaṃ iti viniyojakaṃ
padāntarāṇāmudāsīnatvāt mantre'pi indrapadamaviśiṣṭamiti tadapi viniyojakaṃ saṃbhavati
<b>vākyasāmānyāt</b> sādhāraṇyāt; ubhayatrāpi tulyatvādityuk‍taṃ prāgeva । <b>evaṃ tarhi gauṇa-
mukhyatā noṣapadyata iti punarvirodhopanyāsaḥ । nanu ca pratipradhānaṃ guṇāvṛttau satyāṃ
naivāyaṃ virodho ghaṭate</b> । asyārthaḥ---pramāṇadvayenobhayatra virodhāt pratipradhānaṃ guṇānāmāvṛtteḥ
dvirayaṃ mantraḥ prayok‍tavyaḥ । tatraikasmin prayoge mukhyatā anyasmiṃśca gauṇateti na virodhaḥ ।
yadi hyekasmin prayoge gauṇamukhyārthatocyate tato virodho bhavediti । pariharati---<b>avini-
yuktamantrāpekṣo'yaṃ virodhaḥ</b> । aviniyukto yo mantraḥ tadapekṣo'yaṃ gauṇamukhyārthatāpatyā
virodhaḥ । etaduk‍taṃ bhavati---svādhyāyakāle yasya mantrasyaikaḥ prayogaḥ sa gauṇamukhyārthoṃ na yukta
iti । kathaṃ tarhi na virodha ityatrāha---<b>viniyoge tu avirodhaḥ</b> । pradhānabhedena vini-
yogabhedāt । tadbhede ca pratipradhānaṃ prayogabhedādavirodha iti <b>siddho'tra pūrvaḥ pakṣaḥ</b>
rāddhāntamupakramate---<b>atrocyate śrutiliṅgayoḥ śrutirbalīyasī । kutaḥ arthaviprakarṣāt ।
kimidaṃ arthaviprakarṣāditi । arthasya viprakarṣo'rthaviprakarṣaḥ । kaḥ punararthaḥ śrutyarthaḥ</b>
<note>(1) G. indropastheya</note>
﻿<pb n="r776"/>
anenedaṃ kartavyamityevaṃrūpaḥ । <b>atra gārhapatyamupatiṣṭhata iti sannikṛṣṭaḥ śrutyarthaḥ</b> pramā-
ṇāntarānapekṣatvācchruteḥ <b>indra upastheya iti viprakṛṣṭaḥ</b> । kathaṃ ? uttaraṃ---<q>“kadācana
starīrasi”</q> iti mantreṇendra upastheya iti na śrūyate satyapīndrābhidhānasāmarthye vacanābhāvāt ।
anupasthānīya indra ityavagamyate” iti bhāṣyamanubhāṣyākṣipati---<b>nanu ca pūrvamevoktaṃ satyāṃ</b>
kartavyatāyāṃ indro'bhidhīyate yena liṅgena sāmarthyalakṣaṇena <b>tadindrābhidhānaṃ pramāṇam ।
tataścobhayoḥ indragārhapatyayorabhidhāne syāt‍tulyataiva । ato dvayoḥ</b> śrutiliṅgayoḥ
<b>prāmāṇyamiti</b> । kimidaṃ punarākṣiptam ? liṅgaprāmāṇyaṃ <b>samāhitaṃ ca</b> samarthanamucyate
<q>“dharmasya śabdamūlatvādaśabdamanapekṣaṃ syāta iti yadetat prakaraṇaṃ liṅgaṃ ca ubhayametada-
śābdam । na cātikrāntapratyakṣaviṣaya(eva) evaṃlakṣaṇake'rthe śabdamantareṇa paricchedo'va-
kalpate । ato manyāmahe viprakṛṣṭa śrutyarthālliṅgamiti”</q> <b>ucyate</b>---anena bhāṣyeṇa <b>aśābda-
metaditi 1viśeṣaṃ pradarśayituṃ</b> punarākṣip‍taṃ liṅgasya prāmāṇyaṃ samāhitaṃ ca । ucyate---
śabdaśca pūrvatra yojyaḥ । <b>nanu caivaṃ sati aśābdatve liṅgasya prāmāṇyameva hīyate</b> ।
<note>(1) G. viśeṣaṃ</note>
﻿<pb n="r777"/>
<b>kuto virodhaḥ ?</b> prāmāṇye hi virodho bhavati viruddhārthopasthāpakatvāt । <b>athāyamabhiprāyaḥ
asati virodhe</b> śrutyā <b>smṛtivat liṅgasya prāmāṇyaṃ</b> yathā śrutyavirodhaviṣaye smṛteḥ prāmāṇyaṃ
tathā liṅgasyāpi iti । <b>tadayuktam । kutaḥ ? smṛterhyarthamavagamya 1virodhādviparyayaḥ</b>
kalpyate auduṃbarī sarvā veṣṭayitavyeti sarvaveṣṭanaṃ smṛteravagamya śrutivirodhādarthasya viparyayaḥ
kalpyate । <b>iha punarupasthānaṃ naivāvagamyata ityuktam । kathamanavagamyamāne'rthe'numānaṃ</b>
saṃbhāvyate <b>tasmāt durgṛhītastenasaṃbhāṣitavadasaṃbandhaṃ pratibhāti</b> । durgṛhītaṃ durācaritaṃ
yena stenena tadbhāṣitavat asaṃbaddhamidaṃ bhāṣyamityarthaḥ । <b>punarapi</b> bhāṣyakāraḥ <b>prakaraṇā-
vagatakartavyatāpekṣālliṅgādevārthāvagartiṃ darśayati---śrutisaṃbhave ca avagativākyasādhāra-
ṇye sati kathamayaṃ viśeṣa iti vak‍tavyam</b> । vākyasya śrutau liṅge ca sādhāraṇyenodāsī-
natvāt dvayorapyavagatiryuk‍teti bhāvaḥ ।</p>
<p><b>atrābhidhīyate---kartavyasyetikartavyatākāṅkṣasya vacanaṃ prakaraṇasiti</b> prakaraṇasya
lakṣaṇam । tena <b>caidamarthyalakṣaṇaḥ</b> karaṇaidamarthyalakṣaṇa <b>eva saṃbandhaḥ</b> prakaraṇena pratīyate,
<b>na punaranvita/?/padārthalakṣaṇaḥ</b> anvitāḥ padārthā lakṣaṇaṃ pramāṇaṃ yasya padārthānvayalakṣaṇasya sa
prakaraṇānnāvagamyata <b>ityuk‍taṃ</b> prakaraṇādhikaraṇe । <b>tataḥ kiṃ ?</b> idaṃ tataḥ । <b>anvitapadārtha-</b>
<note>(1) G. viparyayavirodhaḥ</note>
﻿<pb n="r778"/>
<b>lakṣaṇaḥ saṃbandhaḥ padārthebhya evāvasīyate । aidamarthyalakṣaṇastu kevalaṃ kāryata eva na
padārthānvaye1-2 vyāpāro'vagamyate</b> kāryasya । prakaraṇasya kāryato hi karaṇaidamarthyamevā-
vagamyate । na padārthānvayaḥ kāryamevetikartavyatākāṅkṣaṃ prakaraṇam । tena prakaraṇāta
kevalakaraṇaidamarthyāvagamāt padārthānvayo nāvagamyate । <b>evamapi ko viśeṣaḥ ? ayamasti
viśeṣaḥ padārthānvitalakṣaṇaḥ</b> । kevalasaṃbandhe padārthairanvito yo vākyārthaḥ saḥ lakṣaṇaṃ yasya
padārthānvayarūpasaṃbandhasya <b>tasmin sati paścāt kāryayogaḥ</b> kāryeṇa sahetikartavyatālakṣaṇaḥ
saṃbandhaḥ <b>padārthānvayalakṣaṇastu prathamata eva</b> । kārye tu prakaraṇarūpe sati paścāt padārthānvayaḥ
sāmarthyarūpaliṅgabaleneti <b>so'yamarthaviprakarṣaḥ</b> । śrutau prathamaṃ padārthānvayaḥ liṅge tu paścāditi ।
bhavatu padārthānvayaviprakarṣo liṅgasya tathāpi kathaṃ śruterbalīyastvaṃ ityatrāha-<b>anvayapradarśanārthaṃ ca
tārtīyaṃ pramāṇaṣaṭkaṃ śeṣaśeṣivido manyante</b> । tathāpi kimityatrāha---<b>sa cāyamanvayaḥ</b> śrutau
<b>prathamataramavagamyate</b> । tāvataiva grāhakasya mantrasamāmnānasya ca kṛtārthatvāt । <b>na kāryataḥ
pāścātyāyāṃ padārthānvayāvagatau pramāṇamasti । kutaḥ ? na hi anvitasyānvayo dṛśyate
yataḥ</b> । tasmād‍yuk‍taṃ liṅgācchrutibalīyasīti । atrādhikaraṇe bhāṣye <b>ānumānikābhidhānaṃ
ca padārthānvayāpekṣam</b> । padārthānvayo hi prakaraṇaliṅgābhyāṃ pāścātya iti pāścātyātma-
<note>(1) padārthānvaya</note> <note>(2) padārthebhyaḥ</note>
﻿<pb n="r779"/>
katvāt anumāna ivānumānika ityucyate । aśābdaṃ cocyate sākṣādanvitapadārthalakṣaṇātvā-
bhāvāt । nanu samuccayenātra pūrvaḥ pakṣaḥ kathaṃ vikalpasya cānyāyyatvāt iti rāddhānte'bhidhī-
yate ityatrāha---<b>vikalpasya cānyāyyatvāditi mantravākyāpekṣam</b> । etadeva vivṛṇoti
---<b>nindraśabdasyābhidhānadvayaṃ nyāyyamityabhiprāyaḥ</b> । indraśabdo hi kadācidnārhapatya-
mabhidhatte kadāciccendramiti na nyāyyamiti । <b>ato</b> vikalpasyānyāyyatvāt <b>viniyuktasyaiva
mantrasya viniyogo na ghaṭata iti darśito hetuḥ</b> vikalpasyānyāyyatvalakṣaṇaḥ । <b>yaduktaṃ
avirodha iti</b> pūrvapakṣānubhāṣaṇam । so'yaṃ virodho yaduta <b>indraśabdasya mantravākyā-
pekṣayā'bhidhānadvayaṃ nopapadyata iti</b> । sakṛduccaritaṃ mantravākyam tena caika evārtho-
'bhidhātavyaḥ na punararthadvayaṃ sakṛduccaritasyānekārthatbānupapatteḥ । nanu ca viniyogadvayena
prayogadvayānna virodhaḥ ityatrāha---<b>aidamarthyasya ca anvayalabhyatvāt śrutāvuparataiva kartavyatā-
pekṣeti nākāṅkṣādvayamupapadyata iti virodhaḥ</b> । asyārthaḥ---śrutau padārthānvayāt prathamamavagatāt
karaṇaidamarthyasya labhyatvāt prathamamavagatena śrautena kāryaviśeṣeṇa uparataiva kāryaviśeṣāpekṣeti
nākāṅkṣādvayamupapadyata iti ubhayatrāpi viniyogāt asti mantravākyāpekṣayā virodhaḥ । yadidaṃ
śrautādviniyogāt prāk kāryāpekṣitvaṃ mantrasya grāhakagrahaṇasya <b>ca tadidamakṛtasāmarthyatvaṃ
mantravākyasya viniyogasya coktam vākyaprakaraṇaśabdābhyāṃ</b> bhāṣyagatābhyām । vākya-
śabdena mantravākyāmucyate । prakaraṇaśabdena grāhakaniyoga ityarthaḥ । kṛtaṃ sāmarthyaṃ yayo-
<note>(1) Bh. P. 846</note>
﻿<pb n="r780"/>
stau kṛtasāmarthyau mantraniyogau na kṛtasāmarthyau akṛtasāmarthyau tayorbhāvastattvam । <b>ataḥ
upapanno'rthaviprakaṣaḥ</b> ।</p>
<p>atra cedaṃ pūrvottarapakṣasāram---śrutyā tāvadaindro mantro gārhapatyopasthāne viniyujyate ।
tathā prakaraṇāpādite kāryamātre viśeṣakāryaniyāmakatayā labdhapramāṇabhāvena liṅgenāpi indropasthāne
viniyujyate । na ca virodhaḥ, viniyogadvayabalena prayogadvayādubhayatrābhidhānopapatteriti
<b>pūrvapakṣaḥ</b> । rāddhāntastu adhikāraniyogasannidhau paṭhitasya mantrasya grāhakeṇa gṛhītasya śrutyā
prathamamevāvagataśeṣabhāvasya paścādupādānenāvagatakaraṇaidamarthyasya kāryāntarākāṅkṣābhāvāt viniyo-
gānupapatteḥ na liṅgenāpi viniyogo yuktaḥ । na ca śrautaliṅgaviniyogayostulyakālatā ।
grāhakagrahaṇe sati śīghratvāt śrutiviniyogasya । prakaraṇaviniyogāpekṣitvācca liṅgaviniyoga-
syeti ।</p>
<p><b>liṅgavākyayorvirodhe kimudāharaṇam ? <q>“syonaṃ tte sadanaṃ karomi dhṛtasya
dhārayā suśevaṃ kalpayāmi । tasmin sīdāmṛte pratitiṣṭha । vrīhīṇāṃ medha sumanasmamānaḥ”</q></b>
ityanena bhāṣyamanubhāṣitamākṣep‍tum । <b>nanu cārthaviprakarṣādityukto hetuḥ sāpekṣanirapekṣatvaṃ
ca liṅgavākyayoḥ</b> । tathā---hi liṅgaṃ vākyanirapekṣaṃ sadanakaraṇe puroḍāśapratiṣṭhāpane ca
vibhajya mantraṃ viniyok‍tuṃ kṣamate । vākyaṃ tu liṅgaviniyogāpekṣaṃ viniyok‍tuṃ kṣamate viniyo-
jakena liṅgena hi ekasmin bhāge viniyuk‍te vākyenāparasyāpi bhāgasya tadanupraveśitā
kalpyate ।</p>
<note>(1) Bh. P. 847</note>
﻿<pb n="r781"/>
<p><b>ataḥ prakaṭa evārthaviprakarṣaḥ । kimityadhikaraṇāntaramārabhyate ? na kevala-
midamevādhikaraṇam । sarvādhikaraṇākṣepa evāyam</b> 1sujñāno hyarthaviprakarṣaḥ sarvatra ।
<b>kathaṃ ? liṅgaṃ tāvduktaṃ nirapekṣatvāditi vākyamapi padārthānvayāvagamyasaṃbandhaṃ aidamarthya-
lakṣaṇāt</b> prakaraṇasaṃbandhāt <b>balīya ityuktam</b> । anvitapadārthāvagamyo hi vākyārthānvayaḥ
vākyārthayoḥ prakaraṇena karaṇaidamarthyalakṣaṇaḥ saṃbandhaḥ pratīyate, na padārthānvayalakṣaṇaḥ । tena
padārthānvayalakṣaṇasaṃbandhe prakaraṇaṃ liṅgamapekṣata iti darśitaṃ śrutiliṅgavicāre । <b>prakaraṇamapi
tadapekṣatvāt kramasya kramādvalīyaḥ</b> prakaraṇena hi sāmānyasaṃbandhe siddhe krameṇa viśeṣa-
karaṇasaṃbandhaḥ । <b>kramo'pi viśeṣakaraṇasaṃbandhakṛttayā vedāvagamyatvācca samākhyāyā
balīyāneva</b> । sannivānaṃ hi anvitābhidhānavyutpatau upādhitvena svīkṛtaṃ saṃbandhakāraṇam ।
tadā vedādeva avagamyata iti śīghraṃ saṃbandhaṃ pratipādayatīti samākhyātī balīyān ।
<b>ato nārabhbhaṇīyānyetānyadhikaraṇāni ityarthaviprakarṣajñānābhimānino manyante ।
atrocyate---yattāvaduktaṃ nirapekṣatvālliṅgaṃ balīya iti</b> । tadayuktam । kasmāt ?
<b>sakalasya hi mantrasya kartavyatāvagamānna kevalāt padāt kartavyatāvagamo bhavati</b> ।
<note>(1) G. hyanyatra</note>
﻿<pb n="r782"/>
ayamāśayaḥ---yāvanti hiṃ padāni prayujyante tāvanti saṃbhūyaikamarthaṃ pratipādayanti । śak‍nuvanti
caitānyekamarthaṃ pratipādayiṃtu iti prathamamekavākyatā avasīyate । tathābhūtasya paścālliṅgena
viniyoga iti । akṣarārthastu sakalamantravākyasya kartavyatāvagamāt anuṣṭhānāvagamakatvātṃ
na kevalāt padāt anuṣṭhānāvagamaḥ । <b>ato vākyameva prathamataraṃ padānāṃ parasparasaṃbandhā-
vagamahetuḥ</b> । ekavākyārthapratipādakatayā । saṃbandhasya ca padajātasya paścālliṅgāt
<b>kāryāvagatiḥ । tasmāt vākyameva balīya iti bhavati matiḥ । avaśyaṃ caitadevaṃ</b>
padānāṃ svata eva prathamataramekārthapratipādakatayā saṃbandha <b>ityabhyupagamanīyam । anyathā hi
2avirodhisyonādipadāntarasaṃbandho'pi na syāt</b> । ekameva sadanapadaṃ viniyujyeta ।
kutaḥ ? <b>viniyoge padāntaranirapekṣatvālliṅgasya । ato durjñāno'yaṃ vākyaliṅgayo-
rviprakaṣa iti prārabdhamidamadhikaraṇam</b> । nanu bhāṣye pūrvapakṣavādī vākyena kṛts‍nasya
mantrasya viniyoga ityāha, na punarliṅgeneti tatrāha---<b>ayameva ca pūrvapakṣavādino'bhiprāyaḥ
padāntarasaṃbandhasavyapekṣaṃ liṅgaṃ viniyojakamiti</b> । asyārthaḥ---yadetat pūrvapakṣavādinā
vākyasya viniyojakatvamuktaṃ na talliṅganirapekṣam । kintu liṅgameva viniyojakam । tat‍tu
parasparasaṃbaddhasya padajātasyeti । <b>ubhayatra sadanakaraṇe puroḍāśapratiṣṭhāpane ca kṛts‍na---
mantrasya viniyogaḥ । yatpunaridamuktaṃ</b> bhāṣyakāreṇa <b>liṅgasya śrutyāpi bādhitatvāditi
ko'yaṃ vākyena liṅgasya bādhahetuḥ । na hi śrutyā bādhitasyānyenāpi bādhyatā yuktā</b> ।
<note>(1) Bhasya P. 849</note> <note>(2) G. svavirodhi</note>
﻿<pb n="r783"/>
<b>tasmāt bāliśalikhitamevedaṃ pratibhāti । nedaṃ vāliśalikhitam । anyo'bhiprāścoda-
kasya । yathaiva śrutyā padārthānvayasaṃbandhajñānakāraṇatvena liṅgaṃ bādhitaṃ kāryaikyaviniyojya-
tvāt evaṃ vākyenāpi</b> itikartavyatākāṅkṣakāryaikyaviniyojyatvānmantrasyetyarthaḥ iti pūrvaḥ
pakṣaḥ । atrābhidhīyate---<b>yajuṣastāvadviniyogaḥ pratipadam ।</b> asyārthaḥ---praśliṣṭa-
paripaṭhitānāṃ yajuṣāmavacchedo nānyataḥ । yāvadekārthaṃ varṇajātaṃ tāvadekaṃ padam । arthāvaga-
mastu viniyogataḥ । viniyogaścānuṣṭhānaprakāśakatayā tadyenānuṣṭhānaṃ prakāśyate tasya viniyogaḥ ।
ekena ca padenānuṣṭhānaṃ prakāśyate iti tāvanmāvasya viniyogaḥ । athānvitābhidhāyitayā padānāṃ
dvitīyapadāpekṣatvaṃ tathāpi dvayorastu viniyogaḥ । kathaṃ tarhyavirodhipadāntarāṇāmanupraveśaḥ
tatrāha---<b>kāryataḥ punaḥ aikyaṃ padānāṃ yāvadekaṃ kārye tāvadaviruddhaḥ padāntarasaṃbandhaḥ</b> ।
asyārthaḥ---padāntarāṇyapi prakaraṇādhītāni kena dvāreṇānupraviśantītyapekṣāyāṃ yāvatāmanvayavatā-
mekārthānvayitvaṃ pratīyate tāvanti 1liṅgavirodhena praviśanti । liṅgāvagate <b>kāryāntare tu
pratyarthini na kāryāntarasaṃbandhitā śakyate pratipat‍tum</b> । na hi svata eva kāryalābhe
paropajīvitvaṃ yuktam । kutaḥ svataḥ kāryalābha ityatrāha---<b>pratipadaṃ</b> yajuṣāṃ <b>vidhānādeva</b> ।
kasmātpunaḥ pratipadaṃ yajuṣāṃ vidhānaṃ ityatrāha---<b>atra hi kāryato mantratvam</b> । kāryamapekṣya
mantravibhāgaḥ । <b>na mantrataḥ kāryam</b> । kāryātprāgekamantratve avagate na paścāt kāryam ।
<note>(1) G. liṅgetā vi</note>
﻿<pb n="r784"/>
kāryātprāgekamantratve pramāṇābhāvāt <b>yathā ṛkṣu sāmasu ceti</b> viparītayojanā । anyata eva
ṛcāṃ sāmnāṃ ca parimāṇajñānāt । <b>ataḥ kāryanirapekṣāṃ kevalapadārthānvayasaṃbandhitāṃ
vākyanibandhinīṃ bādhate liṅgam</b> । kāryaśūnyā yā kevalena padārthānvayena padānāṃ paraspara---
saṃbandhitā vākyanibandhinī tāṃ liṅgaṃ bāghata ityarthaḥ । <b>nanu ca śrutāvapi ainda‌‍yā</b> gārhapatya-
mupatiṣṭhata ityatrāpyevameva prāpnoti । vibhajyaivendrasya padasya indropasthāne viniyogaḥ prāpnoti ।
pariharati---<b>satyaṃ prāpnoti yadīdaṃ yajuḥ syāt tat‍tu śrutiviniyojyatvamṛkṣu darśitam ।
ṛcāṃ ca mantrataḥ kāryaṃ</b>, chandovanmantropasthāpanāvaśenāvagatānāmevarcāṃ viniyogena kārya-
mityuk‍taṃ arthaikatvādityatra । <b>yajuṣāṃ punaḥ yatrāpi iṣetveti viniyogaḥ tatrāpyupādānava-
śāt vicchedaḥ</b> । yāvadeva kāryeṇopādīyate tāvadevaikaṃ yajurityupādānādvicchedaḥ । <b>na punaḥ
kāryopādānābhyāmanyo</b> yajuṣṭve heturasti । kāryapadasya tāvat kāryata evānupraveśaḥ
tadekavākyatayā'nyeṣāṃ kāryaśūnyānāṃ upādānata iti tasmād‌yukto vākyabhedaḥ kāryabhedāt ।</p>
<p><b>yatpunaridaṃ bhāṣyakāreṇa darśitaṃ---nanu caikavākyatvepi liṅgaṃ vyāpriyata iti
tadayuktamiva pratibhāti । kimiti</b> ? । uttaraṃ---<b>kāryato'trārthanirṇayaḥ । kutaḥ</b> ? tena
<note>(1) Bhashya P. 824</note>
﻿<pb n="r785"/>
kāryabhedāt dvāvarthau na sāmarthyamātrādarthanirṇayaḥ yena svasāmarthyavaśenaikārthatvaṃ syāt ।
<b>kāryasavyapekṣaṃ hi sāmarthyaṃ liṅgamiti nirūpitam</b> । na kāryanirapekṣam । <b>yadapi ca parihṛtaṃ
arthaviprakarṣo hyatra bādhyatve hetuḥ asti caikavākyabhūtasya liṅgasyābhidhānāt liṅgādviprakarṣa
iti । tadayuktamiva । ekavākyatāhetorliṅgasyāliṅgatvādityuktam</b> । kāryaśūnyaṃ hi
na liṅgam । aliṅgasya ca bādhacintā'nupapannā । atrocyate । <b>pratipadaṃ viniyogāt
ekavākyatayāpi ca kāryopapatteḥ yuktā liṅgatāśaṅkā</b> । ekavākyatvepi nātīva kāryaśūnyatā
kāryaviśeṣaṇatvena syonādipadānāmiva kāryalābhāditi yuktā liṅgatāśaṅkā । <b>parihāraśca</b>
yuktaḥ <b>arthaviprakarṣāt</b> yasmālliṅgādapi liṅgaṃ balīyaḥ । <b>tasmānnātra śrutirliṅgaṃ vākyamiti
tantramekā</b>ntato vivakṣitam । kintu viprakṛṣṭaṃ śrutyarthāt padārthānvayāt yattada<b>prāpakaṃ</b>
aviniyojakamiti sūtrārthaḥ । <b>ataḥ siddhaṃ kāryabhedāt vākyabhedaḥ</b> । yadi vākyabhedaḥ
<b>tarhi tasmin sīda iti sarvanāma kimālambanam ?</b> uttaraṃ---<b>pūrvaprakṛtālambanamiti brūmaḥ</b> ।
pūrvavākye yatprakṛtaṃ tadeva tacchabdenocyata ityarthaḥ । <b>nanu caivaṃ sati parārthataiva pūrvasya
prāpnoti tataśca vākyaṃ balīya ityuktaṃ bhavati</b> । pariharati---<b>nāvaśyaṃ parāmarśe tādarthyameva</b>
﻿<pb n="r786"/>
<b>bhavati । yasmādanyārthamapyanyārthenāvamṛśyata eva sarvanāmnā ityadoṣaḥ</b> । yathā svatantraḥ
kartetyetat <b>tatprayojako hetuśceti</b> tacchabdenāvamṛśyate, <b>yathā vedepi <q>‘etasyaiva revatīṣu’</q>
iti tasmādvalīyo'bhidhānaṃ liṅgamiti siddham । atha vākyaprakaraṇayoḥ kathamiti</b>
adhikaraṇasūcanam । atra bhāṣyaṃ <b>rki punaḥ prakaraṇaṃ nāmeti</b> tadākṣipati---<b>ko'yaṃ praśnaḥ</b>
nāyaṃ praś‍na upapadyata ityarthaḥ । kathaṃ ? itikartavyatārthitayā viniyogaḥ prakaraṇamityuktam ।
viniyujyate yena sa viniyogaḥ itikartavyatārthitayā yena viniyujyate tatprakaraṇamityuktam
prakaraṇāditi<b>kartavyatārthitvādityevaṃ nirjñāte prakaraṇe sati</b> [<b>na vidmaḥ kimartho'yaṃ praśna
iti</b> । samarthayate---<b>atrocyate---itikartavyatārthitvādityuk‍taṃ, na vidmaḥ kasyeyamiti-
kartavyatārthiteti । yasyeyamitikartavyatākāṅkṣā tadatrocyate kartavyasyeti niyogārtha-
syetyarthaḥ</b> । atra kartavyasya tritayākāṅkṣasya kiṃ kena kathamiti niyojyaviśeṣaṇa<b>karaṇeti
kartavyatākāṅkṣasya yeyaṃ tṛtīyākāṅkṣā</b> kathamityevaṃrūpā <b>tatprakaraṇaṃ tena viniyogaḥ</b>
prayājādīnām <b>tadviniyoge kāraṇaṃ na kartavyatāmātram</b> itikartavyatākāṅkṣārahitaṃ nāpyanyat
<b>tasmādupapannaḥ praśnārthaḥ</b> । ākāṅkṣitaviśeṣājñānena itikartavyatārthitvalakṣaṇaprakaraṇasvarūpa-
syaivājñānāt । <b>uttaraṃ</b> copapannam । etacca pūrvapakṣaupayikaṃ pṛṣṭam । viniyogākāṅkṣā-
<note>(1) Bh. P. 851</note>
﻿<pb n="r787"/>
prakaraṇamityuttare datte pūrvapakṣalābho bhaviṣyatīti । bhāṣyārthastu--- <q>“kartavyasya vidhyarthasya iti-
kartavyatākāṅkṣasya yadvacanaṃ pratipādanaṃ tatprakaraṇam”</q> । kathaṃ tatprakaraṇaṃ ityapekṣite satyāha
---<q>“prārambho hi saḥ tasya kartavyasya vacanakriyāyāḥ”</q> pratipādanakriyāyāḥ kartavyaṃ paripūrṇaṃ
pratipādayitavyaṃ, tasya ca paripūrṇatā itikartavyatābhāgena vinā na bhavatīti tadākāṅkṣasya
abhidhānaṃ bhavati prārambhaḥ । tadākāṅkṣitaiva kathamityāha---<q>“sa eṣa vidhyādirvidhyantāpekṣaḥ”</q> sa
eva kartavyatārūpo vidhyādiḥ vidhyantaṃ itikartavyatāṃ ākāṅkṣati । tena vinā pratyetumanuṣṭhātuṃ
cāśakyatvāt iti । nanu bhāṣye itikartavyatākāṅkṣaniyogapratipādanaṃ prakaraṇamuktaṃ na
punaritikartavyatākāṅkṣo niyogaḥ । ataḥ kathamitikartavyatārthitvalakṣaṇaṃ prakaraṇamucyate । kathaṃ
kāryameva itikartavyatākāṅkṣaṃ prakaraṇaṃ vakṣyatīti---ucyate । bhāṣyakāreṇa yatpratipādanaṃ
prakaraṇamuktaṃ tatpratipādyamānāvastha eva kartavyatārūpo vidhiḥ itikartavyatākāṅkṣa iti darśayitum ।
ataśca niyoga evetikartavyatākāṅkṣaḥ pratipādyamānaḥ । tasya ca yā tṛtīyākāṅkṣā prakaraṇa-
mityavirodhaḥ । <b>idānīṃ vākyaptakaraṇayorvirodhe tulyabale ete kāraṇe iti</b> yadvadati tatra
<b>ko'bhiprāyaḥ?</b> pṛcchataścāyamāśayaḥ । vākyameva balīyaḥ padārthānvayasaṃbandhakāraṇatvāditi ।
2praṣṭurabhiprāyaṃ kathayati---<b>kāryārthatvādanvayasya ubhayaṃ kāryeṇa viniyujyata iti</b> । ayamarthaḥ
---kāryārthassakalapadārthānāmanvayaḥ ato vākyenāpi yasya viniyogaḥ tasyāpi kāryeṇaiva । prakaraṇe-
nāpi yasya viniyogaḥ tasyāpi kāryeṇaiveti ubhayavirodhe biniyogastulya iti । <b>yadvā kāryādṛte
anvayasya bādhitatvāt pratyuta prakaraṇameva balīyaḥ । tatpratyayatvādvākyasya । evaṃ
manvānenoktaṃ</b> bhāṣyakāreṇa liṅgena <b>vākyasya bādhitatvāditi</b> । asyārthaḥ---iti-
kartavyatākāṅkṣā hi kāryameva prakaraṇam । tadvirodhe cānvayo bādhyata iti । yathā prayā-
<note>(1) Bh. P. 853</note> <note>(2) R. prapṛṣṭamabhi</note>
﻿<pb n="r788"/>
jaśeṣeṇetyatra sak‍tūniti ca । ataḥ pratyuta vākyāt prakaraṇameva balīyaḥ
kāryapratyayatvādvākyasya । pratīyate'neneti pratyayaḥ kāryameva vākyena pratyāyyate ।
atasyadvirodhe vākyaṃ durbalam । pradhānavirodhe guṇānāṃ durbalatvāditi । anenāśayenoktaṃ
bhāṣyakāreṇa---<q>“1liṅgena bādhitatvādvākyasya prakaraṇenāpi bādho yukta”</q>
iti । atrocyate---<b>atrāpyarthaviprakarṣādityukto hetuḥ । kathamarthaviprakarṣa uktaḥ ? kāryārtha-
tayā'nvayaḥ kalpyaḥ</b> uktametat śrutiliṅgādhikaraṇe <q>“prakaraṇenānvitābhidhānāvagatayā kāryārtha-
tayā itikartavyatātvenānvayaḥ kalpyaḥ”</q> । <b>na ca kalṛptānvayasya kāryārthatve siddhe'nvayāntaraṃ,
viniyuktaviniyogavirodhāt liṅgavacchakyate kalpayituṃ</b> k‌lṛptānvayasya viniyojyasya
vākyena punaḥ prakaraṇāt anvayāntaraṃ na śakyate kalpayituṃ viniyuktasya viniyogavirodhāt ।
yathā liṅge śrutiviruddhe । yadi yāvadvākyārthānvayānusāreṇa niyogārthatā na syāt tadā
prakaraṇenānvayāntaraṃ kalpyetāpi । iha punaḥ vākyāvagatānvayānugrahe na kāryārthatā'paiti2
iti prathamāvagatatvāt vākyagamya evānvayo balīyāt । <b>tasmādvākyaṃ balīyaḥ</b> । nanu yadyartha-
viprakarṣādeva prakaraṇabādhaḥ tadā śrutiliṅgādhikaraṇenaiva gatārthatā । tatraivārthaviprakarṣeṇāsyokta-
tvāditi tatrāha---<b>durjñānaviprakarṣajñāpanāyādhikaraṇaprapañco'yaṃ liṅgavad‌draṣṭavyaḥ</b> । asyārthaḥ
---satyaṃ viprakarṣeṇa durbalatvaṃ satu viprakarṣa eva durjñāna iti tatparijñānāya adhikaraṇaprapañco'yamiti
<b>udāharaṇamuktaṃ</b> bhāṣye sūktavākanigadaḥ । <b>atha prakaraṇasya ca kramasya ca virodhe kimudā-
haraṇamiti</b> । adhikaraṇasūcanaivātrāpi । <b>pūrvapakṣavādī kramaprakaraṇayostulyabalatvaṃ manyate</b>
<note>(1) Bh. P. 853</note> <note>(2) G. kāryārthatā'nveti</note>
﻿<pb n="r789"/>
<b>kathaṃ</b> ? samarthanaikadeśyuttaramāha---<b>bhāṣyakārastāvat ajñānameva</b> tulyabalatve pramāṇaṃ
vyapadiśati <q>“na tāvadviśeṣamupalabhāmaha”</q> iti । ākṣeptā dūṣayati---<b>kimajñānāt‍tulyatvaṃ
siddha‍yati</b> । na sidhyatyeveti bhāvaḥ । <b>jñānasya hi tulyabalatvamatulyabalatvaṃ vā</b>
jñeyatayā viṣayaḥ । tathā nājñānasya । ekadeśyevāha---<b>nanu cājñānamapi pramāṇatayopanyasta-
meva abhāve</b>2 । ākṣeptaivāha---<b>vyavahāramātraṃ tadityuktaṃ</b> prathamapāde । api cābhāvasya ye
pramāṇatāmapīcchanti teṣāmapi mate <b>pramāṇāntaraprameyābhāvamātraṃ ca prameyam</b> । pramāṇāntareṇa
yatpratīyate ghaṭādi tasyābhāvamātraṃ abhāvasya prameyam । na punaranyat । ata iha
---<b>tat‍tulyabalatvamatulyabalatvaṃ ca na pramāṇāntaraprameyābhāvamātraṃ śakyate vaktuṃ</b> ato nābhāvaḥ
prameyam । saṃprati nirākṛta ekadeśyāha---<b>kathaṃ tarhiṃ etadbhāṣyaṃ <q>“na tāvadviśeṣamupalabhāmaha”</q>
iti</b> । ākṣeptā āha---<b>bhāṣyakāra evātra praṣṭavyaḥ</b> । samarthanavādyāha---<b>atrocyate
durvidagdhavacanamātramevedaṃ</b> <q>‘bhāṣyakāra evātra pṛcchyatāṃ’</q> iti । yasmādaya<b>mabhiprāyo
bhāṣyakārasya---nātrānayorviśeṣo jñāyata iti</b> । anayoḥ kramaprakaraṇayoḥ atra videvanādi-
viniyojakatve viśeṣo na jñāyata iti । yadi viśeṣo jñāyeta tadā ekameva viniyojakaṃ
<note>(1) Bh. P. 854</note> <note>(2) G. bhāṣye</note>
﻿<pb n="r790"/>
syāt na viśeṣaṃ jānīmaḥ । tasmādubhayaṃ viniyojakam । nanu ca prakaraṇamevetikartavyata-
yā'nvayaṃ sakalakaraṇasaṃbandhitayā videvanādīnāṃ bodhayatīti viśeṣaḥ gamyate ityatrāha---<b>sarvatra
prakaraṇānusyūteḥ kramo'pi kāryavānavagamyata eva</b> । sarvatra prakaraṇasya adhikāraniyo-
gasyānusyūteḥ anusyūtatvāt kramo'pi kāryavāneva krameṇāpi viniyogaḥ kāryata eva । <b>kāryataśca
bhavan sannidhiranvitamavagamayati</b> । yadi hi kāryasaṃbandho na bhavet tadā sannidhiranvayaṃ na
gamayedeva । yatastu kāryavān sannidhiḥ । ato'nvayaṃ gamayatyeva । <b>pratyuta prakaraṇamevātra
bādhyatayā'vagamyate । viśeṣopasaṃhārāt sannidheḥ</b> । prakaraṇena hi sāmānyena sakala-
karaṇasaṃbandho bodhyaḥ । tatra sannidhānalakṣaṇena krameṇa viśeṣakaraṇa evopasaṃhāraḥ kriyate ।
kasmāt punarviśeṣeṇopasaṃhāraḥ kriyate ityatrāha---<b>na hi kalṛptasya sannidheḥ kalpanā śakyate
vak‍tum</b> । asyārthaḥ---prakaraṇena pramāṇena sarvakaraṇasaṃbandhe kartavye avaśyaṃ sarvaiḥ saha sannidhiḥ
kalpyaḥ asannihitasaṃbandhānupapatteḥ । ākāṅkṣāsannidhiyogyatvānāṃ saṃbandhe hetutvāt । na ca klṛptaṃ
sannidhimanādṛtya sannidhānakalpanā yuktā anvayasyeva । yathā'nvaye k‌lṛpte na saṃbandhasya kalpanā
evamatrapīti । ataḥ krama eva balīyāniti manyate । nanu ca satyapi sannidhāne ākāṅkṣā-
viśeṣābhāvāt na saṃbandhitvena bhavitavyamiti kramasyāpi prakaraṇāpekṣāsti tathā nākāṅkṣāṣi
sannidhānamantareṇa saṃbandhaheturiti parasparāpekṣitvāt dvayoḥ tulyabalatvameva yuktam na tu kramasya
balīyastvamiti tatrāha---<b>tatpunaridamanvāruhyavacanamityuktamādye'dhikaraṇe</b> । prauḍhavāda evāyaṃ
na punaḥ paramārthataḥ । evaṃ tulyabalatvenāyaṃ pūrvapakṣaḥ ityetat śrutiliṅgādhikaraṇe darśitam ।
<b>sarvatra caivaṃ draṣṭavyam</b> ।</p>
﻿<pb n="r791"/>
<p><b>atrocyate---kramāt prakaraṇaṃ balīya iti । kutaḥ ? nahyanākāṅkṣitasya kramaḥ saṃbandha-
hetuḥ</b> yasyākāṅkṣā nāsti na tena saha krameṇa saṃbandhaḥ <b>sannidhānamātraṃ hi kramaḥ । na ca
sannidhānamātrās saṃbandho'vagabhyate bhāryā rājñaḥ puruṣo devadattasyetivat</b> । yathā bhāryāpada-
saṃbandhenaiva nirākāṅkṣeṇa rājña ityanena puruṣasya saṃbandho na bhavati tathetyarthaḥ । bhaktvākaṅkṣāta
eva saṃbandhaḥ tathāpi kimityāha---<b>ākāṅkṣā ca prakaraṇavatāṃ tulyeti sarvapradhānasaṃbandho
videvanādīnām</b> । nanu ca kramavato'pi ākāṅkṣātaḥ kimiti saṃbandho na bhavatītyāha
---<b>kramāddha‍yākāṅkṣā । ākāṅkṣāto'nvayaḥ anvayāttādarthyamiti so'yamarthaviprakarṣaḥ</b> ।
asyārthaḥ---sannidhisamuccāraṇena hi svavākyopāttapadapadārthasaṃbandhanirākāṅkṣasya abhiṣecanīya-
vākyārthasyāpi vidyamānataiva videvanādipadārthāntarākāṅkṣā kalpayitavyā । kalpayitvā cānvayaḥ
kalpyaḥ । kalpite cānvaye tādarthyaṃ kalpyam । tadidaṃ kramanibandhanaṃ tādarthyaṃ vilambitam ।
prakaraṇavatāṃ tu itikartavyatākāṅkṣāṃ utthitaiva aparipūrṇatvāt । tayā ca karaṇaidamarthyaṃ
kalpyata iti śīghraṃ prakaraṇatastādarthyam ।</p>
<p><b>yaduktaṃ kramādākāṅkṣopasaṃhāra iti । tadayuktam । sarbārthatvepi kasyacit sanni-
dhānamavaśyaṃbhāvīti pāṭhārthameva tat</b> । asyārthaḥ---1yadi tadgatānāmavāntaravidhīnāmiti-
kartavyatākāṅkṣā syāt tadā yasya sannidhāvāmnānaṃ tatraivetikartavyatātvamupasaṃhriyate iha tvekasya
rājasūyādhikāravidheritikartavyatā iti nopasaṃhārassaṃbhavati । tasmādekādhikāravidhiṃsabandhibhiḥ
<note>(1) G. parihṛtānāmavā</note>
﻿<pb n="r792"/>
karaṇaiḥ itikartavyatayā videvanādayassaṃbadhyante । ekasannidhānaṃ tu avaṃśyaṃbhāvi anyathā
paṭhitumaśakteriti pāṭhārthameva sannidhānaṃ, na punaḥ saṃbandhopasaṃhārārthaṃ <b>bādhitasyahyanugraho nyāyya
ityuktam</b> ।</p>
<p>atra bhāṣyaṃ---<q>“prakaraṇavataḥ sannidhau āmnātena paripūrṇenāpi avakalpena ekavākyatvaṃ”</q>
iti । nanu vināpi paripūrṇeṃnetyanena sidhyatyevābhimataṃ <b>kimidaṃ paripūrṇenāpīti</b> । samādhatte-
<b>etaduktaṃ bhavati---na cetkramaḥ pramāṇaṃ ekavākyataiva nāsti iti । nanu ākāṅkṣā-
sannidhiryogyatvamiti ekavākyatve hetuḥ satyaṃ vākyārthāvagatau trayameva hetuḥ
iha punarvākyārthasya vākyārthasya ca saṃbandhaḥ । sa cetikartavyatā-
rthitayaiva saṃbadhyata ityuktam । kramaḥ punaḥ vākyārthasya ca sannidhānamityuktam ।
bhāryā rājñaḥ puruṣo devadattasyetyatra pradarśitam</b> । ayamabhiprāyaḥ---codyanirākaraṇārthamidamuktaṃ
paripūrṇenāpīti । evaṃ hi paraḥ paricodayati kramaprakaraṇe parasparāpekṣayā tulyabale eva । na
hi prakaraṇenāpi itikartavyatātvena saṃbandhaḥ āpādyamāno vinā sannidhānenāpādyate । yasmā---
dākāṅkṣāsannidhiyogyatvānāṃ militānāmeva saṃbandhāvagatihetutvam । tena prakaraṇena kramo-
'pekṣaṇīya iti । tatredaṃ nirākaraṇam paripūrṇeneyamekavākyatā । vākyārthībhūtasya hi
sādhyātmanaḥ vidhyarthasya vākyārthabhūtenaiva aṅgavidhinā itikartavyatāṃśaniveśinā saṃbandhaḥ ।
yā ca paripūrṇenaikavākyatā sā itikartavyatārthitayā; ekasya cādhikāravidheritikartavyatārthitā
﻿<pb n="r793"/>
nāṅgavidhīnāmiti sarvakaraṇaireva saṃbandho videvanādīnāmiti । akṣarārthastu---yadi kramaḥ
pramāṇaṃ nāṅgīkriyate ekavākyataiva sarvakaraṇairapi saha videvanādīnāṃ na syāt । ākāṅkṣā
sannitiḥ yogyatvamiti trayaṃ militamekavākyatve hetuḥ । tasmāta kramo'pyādaraṇīya iti ।
parasparāpekṣāyāṃ tulyaṃ prakaraṇaṃ ākāṅkṣālakṣaṇasannidhānaṃ ca dvayamapīti krameṇāpi viniyogo
yukta iti । uttaraṃ---<b>satyaṃ vākyārthāvagatau</b> trayameva hetuḥ । <b>iha punaḥ vākyārthasya
vākyārthasya ca saṃbandhaḥ sa cetikartavyatārthitayaiva saṃbadhyate</b> na punaḥ kriyākārakādya-
pekṣitayetyuktaṃ prakaraṇādhikaraṇe । ekasya cādhikāravidheritikartavyatārthiteti tadvaśenaiva
sarvatra prakaraṇasaṃbandho nyāyyaḥ । <b>kramaḥ punaḥ</b> itikartavyatākāṅkṣāśūnyo'vāntaraprakaraṇābhāvāt
sannidhānamātraṃ kramaḥ । na ca sannidhānamātrāt saṃbandhaḥ <b>yathā bhāryā rājñaḥ puruṣo deva-
dattasyeti darśitam ।</b></p>
<p>atha kramasamākhyayorvirodhe kiṃ balīya iti cintyate---<b>kramo'hyākāṅkṣāvataḥ sannidhau
bhavati viśeṣāvagamahetuḥ । samākhyā punaḥ viśeṣanimittaiveti tulyabale ete kāraṇe iti ।
tasmādubhayaṃ viniyojakam</b> । asyārthaḥ---<q>‘śundhadhvaṃ’</q> iti mantraḥ śundhanaṃ prakāśayati । tatra
ye śudhyante te ākāṅkṣyante । tairvinā vākyasyāparipūrṇatvāt । atassannidhau sānnāyya-
pātrāṇi saṃbadhyante । tena teṣāṃ śundhanaprakāśakatvāt sānnāyyapātreṣu mantrasya viniyogaḥ ।
samākhyayā puroḍāśapātreṣu, viśeṣavartitvāt samākhyāyā ityākāṅkṣāvataḥ śundhanamantrasya
sannidhau sānnāyyapātrāṇāṃ paṭhitatvāt kramo'pi bhavati viśeṣaviniyogāvagamahetuḥ । samākhyā
punaḥ pauroḍāśikamiti viśeṣanimittaiva । <q>“adhikṛtya kṛte granthe”</q> ityasminnadhikāre
<q>“paurauḍāśapuroḍāśāt ṣṭhan”</q> iti pauroḍāśaśabdāt puroḍāśamadhikṛtya kṛte granthe ityasminnarthe
ṣṭhan vihitaḥ । paurauḍāśaśabdena puroḍāśasaṃbandhīnyucyante । tena tatpratipādakaṃ kāṇḍamiti
﻿<pb n="r794"/>
viśeṣapātrasaṃbandha eva mantrasyetyavagamyate । tasmādubhayaṃ kramasamākhyātmakaṃ viniyojakamiti ।
evaṃ prāpte <b>abhidhīyate---kramo balīyān vaidiko hyasau, samākhyā punarlokikī</b> । asyārthaṃ
tṛtvato'navabudhyamānaścodayati---<b>nanu caivaṃ vadatā samākhyā naiva pramāṇamityuktaṃ bhavati</b> ।
asyārthaḥ---tvaṃ kila siddhāntin laukikī samākhyetyevaṃ vadasi । evaṃ vadatā laukikatvena samā-
khyā vedārthanirṇayaheturna bhavatītyabhyupagatam । tathā ca sarvatraiva samākhyāyāḥ prāmāṇyoccheda iti
pariharati---<b>maivaṃ vocaḥ । arthaviprakarṣa evānena prakāreṇocyate । kathaṃ</b> punarlaukikatvenārtha-
viprakarṣaḥ ? ucyate---<b>samākhyā hi saṃbandhanimittā satī sannidhānādyavagamayati</b> । lauki-
katvena tāvat samākhyā vedārthe na sākṣātsaṃbandhaṃ vidadhāti । kintu saṃbandhanibandhanā satī
saṃbandhasidhyarthaṃ ākāṅkṣāsannidhiyogyatāṃ kalpayati । <b>kramaḥ punaḥ svayameva sannidhiḥ । na
ca pratyakṣasya sannidheḥ punaḥ sannidhānāntarakalpanā ghaṭata iti</b> । pratyakṣasya sannidheritya-
nādare ṣaṣṭhī । pratyakṣaṃ sannidhānamanādṛtya na sannidhānāntarakalpanā yuktetyarthaḥ । <b>so'yamartha-
viprakarṣaḥ । kathaṃ tarhi samākhyā ?</b> saṃbandhaṃ vinetyarthaḥ । <b>samavāyādibhirupapadyate
brāhmaṇagrāmavat</b> । tasmin kāṇḍe puroḍāśasya samavāyāt bhūyastvāt prāthamyādvā pauroḍāśi-
kavyapadeśaḥ brāhmaṇagrāmavat ।</p>
﻿<pb n="r795"/>
<p><b>atha yata tatra tatrābhidhīyate <q>‘idamanena vādhyate’</q> <q>‘idamanena bādhyata’</q> iti tatra
yadbādhyate kiṃ tat bādhakaviṣayaṃ prāptaṃ</b> uta aprāptamiti <b>kasyaṃ vyākhyānamidaṃ bhāṣyamiti</b> ।
bhāṣye ākṣipte ekadeśyāha---<b>na kasya cidapīti brūmaḥ</b> । śrutiliṅgetyasya na kaścidavayavo
vyākhyāyate'nena । ato na kasyacidapīdaṃ vyākhyānamiti । ākṣeptā āha---<b>kiṃ tarhi
anenātra kriyate</b> । nirākṛta ekadeśyāha---<b>bhāṣyakāra evātra praṣṭavyaḥ</b> yenedamuktam ।
paramasamarthanavādyāha---<b>atrābhidhīyate---śrutyādīnāṃ balābalacintāśeṣabhūtamidaṃ bhāṣyam । kathaṃ
kṛtvā ? utraraṃ---balābalacintā hi bādhyāpekṣiṇī</b> yatkilābalaṃ tadbādhyam । yacca
balavat tadbādhakam । tena bādhyaṃ vinā balābalacintā nāsti । <b>tadidānīṃ bādhyaṃ kiṃ
bādhakaviṣayaṃ prāptaṃ sat bādhyate utāprāptameva ubhayathā cābhihito doṣaḥ</b> । yadi prāptaṃ
kathaṃ bādhyate aśakyatvāt । athāprāptaṃ kiṃ bādhyeta vādhyasyābhāvāt । nanu prāptabādho
daśame pradarśitaḥ । <b>kimiti prāptau satyāṃ virodho darśitaḥ</b> । tatkila viruddhamucyate
yatkvacinna dṛśyate । prāptatā ca bādhyatā ca dṛśyata eva । tatkathamanayorvirodhaḥ । daśame
hi prāptasya prākṛtasya padārthajātasya bāgho darśitaḥ । samādhatte---<b>kāryataḥ prāptau na doṣaḥ</b> ।
prāptasyāpi bādhe na doṣaḥ । kāryato hi prāptasya na kāryāntaraṃ kalpayitavyam । tena kalṛpta-
<note>(2) P. 858</note>
﻿<pb n="r796"/>
kāryapurassaratvāt prāpteḥ kāryalopena kṛtakṛtyatvena vā bādho yuktaḥ । anuṣṭhānabādhātmakaḥ
---iha tūpadeśaḥ cintyate tathāpi kimityāha---<b>upadeśena ca prāptidurbādhā</b> । kutaḥ ?
<b>tatraiva daśame darśayiṣyāmaḥ</b> । upadeśe hi yathopadeśaṃ kāryamityaśakyaḥ kāryato'pi bādha
iti । <b>ihaiva kasmāt tanna pradarśyate । pradarśitameva <q>“pratipradhānamāvartante guṇā”</q></b>
ityanena bhāṣyeṇa darśitamevedaṃ upadeśena prāptirdurbādheti । <b>kathaṃ pratipradhānāvṛttyabhidhānena
abādhitatā darśitā bhavati</b> । uttaraṃ---<b>dvayoḥ prāmāṇyābhyupagamanena pratipradhānābhidhānāt</b>
darśitameva । dvayoḥ śrutiliṅgayoḥ prāmāṇye'bhyupagate pratipradhānaṃ guṇā āvartanta iti
yasmādabhihitaṃ tasmādaśakyo bādha iti darśitam । evaṃ hi vadatā yathopadeśaṃ kāryamityā-
śritaṃ bhavati । tasmādupadeśena prāptaṃ upadeśāntareṇa na śakyaṃ bādhitum । <b>prāpteścā-
viśeṣānnopadeśataḥ</b> prāptasya bādhaḥ । kāryataḥ prāptasya tu atideśataḥ prāpteḥ upadeśaprāptena
bādho yuktaḥ । <b>tasmādidamayuk‍taṃ anena bādhyamiti</b> । na kevalaṃ prāpta evāyuktaṃ
aprāptepyayuktaṃ prasaktyabhāvāt । yatkhalu prasaktaṃ tadbādhamarhati nānyat ।</p>
<p><b>atredānīṃ upadeśabādhavido'bhidadhati । sāmānyataḥ prāptiṃ manvānā viśeṣamapa-
śyantaḥ smṛtipramoṣanimittaṃ prāptijñānaṃ vyapadiśanti śuktikāyāmiva rajatajñānam ।
viśeṣāvagamāt‍tu tatteṣāṃ nivartata iti bādhaśabdaprayogaḥ</b> । asyārthaḥ---barhidarvesadanaṃ
﻿<pb n="r797"/>
dāmītyevamādau yā liṅgasya svaviniyogaviṣaye prāptiḥ pramāṇato'vadhṛtā viniyojakāviniyojaka-
yoḥ yatsamānaṃ rūpaṃ liṅgayoḥ tatassāmānyataḥ tāmaviniyojake prāptiṃ pramāṇatāṃ manvānāḥ
smarantaḥ prāptismaraṇasya ca prāptijñānā<b>dviśeṣamapaśyantaḥ smṛtipramoṣanimittaṃ</b> prāptijñānaṃ
smarāmītyasyāṃśasya pramoṣo nimittaṃ yasya vyapadeśasyeti kriyāviśeṣaṇam । prāptiṃ jānīma
iti bhrāntā vyapadiśanti । śuk‍tikāyāmiva rajatajñānaṃ yathā rajatasādhāraṇaṃ yadrūpaṃ śuktikāyāṃ
tāvanmātreṇa tasyāṃ gṛhītāyāṃ yadrajate smaraṇajñānamupajāyate tasya smṛtirūpatāyā agrahāt
viśeṣamapaśyanto rajatajñānāt rajatasmaraṇameva rajataṃ jñānamupadiśanti rajataṃ jānīma iti ।
tathehāpi prāptismaraṇaṃ prāptijñānaṃ vyapadiśanti । <b>viśeṣadarśanāt</b> prāptismaraṇametanna
prāptijñānamiti viśeṣadarśanāt <b>tatteṣāṃ nivartyate</b> paramārthato'tra prāptirna jñāyate prāptisāmagrī-
virahāt sāmagrīvirahaścārthaviprakarṣeṇeti darśitaḥ । tasmācca prāptiriyaṃ smaryate na tu jñāyata
iti jñānataḥ prāptinibandhano'pi vyavahāro nivartyata iti bādhaśabdaprayogaḥ । paramārthatastu
svarūpajñānamevedaṃ ityetat saprapañcaṃ prathamapāda eva nirṇītam । <b>tadayamatrārthasaṃkṣepaḥ</b>
---viniyojakāviniyojakayoḥ sādhāraṇaṃ yadrūpaṃ aviniyojakasya liṅgādeḥ tadvaśena pramāṇatāṃ
viniyojakaliṅgavartinīṃ smarataḥ tasyāśca smṛteḥ viśeṣāgrahaṇena grahaṇādviśeṣamananusandadhataḥ
aviniyojakamapi liṅgādi viniyojakapramāṇamiti vyapadeśavyavahārau pravartete । tatrārtha-
viprakarṣeṇa liṅgādeḥ śrutyādivirodhe pramāṇatā nāsti asati pramāṇatve pramāṇatā na grahītuṃ śakyate
kintvanyatra dṛṣṭā smaryata iti viśeṣālocanena vyavahāravyapadeśau nivartete । evaṃ cāptāptaiva
liṅgādeḥ pramāṇatā smaryamāṇā viśeṣāgrahaṇena vyavahāraṃ gṛhyamāṇeva pravartayantī vyavahārāpahāreṇa
bādhyata iti vyapadiśyate ।</p>
<p><b>nanu cāyamaprāptabādhalakṣaṇo bādhaḥ prathamapāda evoktaḥ <q>‘yasya ca duṣṭaṃ karaṇaṃ’</q> ityatra
kimiti punarupanyastaḥ</b> । aprāptabādhasiddha‍yarthaṃ nārabdhavyamidamadhikaraṇamityarthaḥ । samādhānaṃ
.﻿<pb n="r798"/>
---<b>astyatra viśeṣaḥ tatra śuktikārthasyāgrahaṇāt । rajate ca smarāmīti pramoṣāt vyapadeśa-
siddhiḥ</b> । asyārthaḥ---śuktikā rajatasādhāraṇena rūpeṇa gṛhyate । sā ca rajatāt
bhinnāpi na bhinnetyabagamyate bhedapratītihetubhūtarūpāntarāpratīteḥ । taduk‍taṃ---rūpāntara-
nibandhanā hyanyatvabuddhiḥ na vastvantaranibandhaneti । tasyāṃ ca tathābhūtāyāṃ rajate smṛti---
rārvibhavati । tadapi ca rajataṃ na śuktikāto bhinnamityanusandhīyate । ato gṛhyamāṇa-
smaryamāṇayoḥ śuktikārajatayoḥ viveko nāvasīyate । tathā yāpyasau rajatasmṛtiḥ sāpi
grahaṇādbhedena nāvasīyate । smṛtiriyamiti parikalpanāvirahāt । ataḥ grahaṇācchuktiviṣayāta
bhedenānavasīyamānā smṛtiḥ śuktikāyāṃ grahaṇanibandhanāveva vyapadeśavyavahārau pravartayati ।
ataḥ tanmātrasmaraṇādeva vyapadeśasiddhiriti ghaṭetāpi aprāptabādhaḥ । <b>iha punaḥ āgabhikatvena
dvayasyāpi tulyatāpattirbhavatyeveti punarārabdham</b> । asyārthaḥ---śrutiliṅgayordvayorapi
pramāṇatvāt tulyatāpattirbhavati । tena viniyogaḥ smaryate iti na śakyate vak‍tum yāvatā liṅge-
nāpi pramāṇena pramīyata ityetadeva kasmānna bhavatīti śaṅkā'stīti tadapanodanāyedamārabdham ।
<b>kiṃ punaḥ kāraṇaṃ āgabhikatve dvayasya tulyatāpattirbhavati</b> (tulyatāpattau cābādhakena
punaḥ kāraṇena śrutyā liṅgādidvayasyāpi tulyanāpratītirbhavati) <b>tulyatāpattau ca</b> satyāṃ kena
kāraṇena <b>bādhaḥ ? atrocyate---svato viparyayābhāvāt</b> । yadi hi svata evātrā-
viniyojakametalliṅgamiti viparyayajñānamutpadyeta tadā tulyatābuddhirna bhavati । <b>na cātra śuk‍ti---
kādiṣvidha svayameva viparyayo bhavati yathā aparīkṣitakāraṇasvabhāvasyāpi</b> puruṣasya
śuktikādiṣu svayameva viparyayajñānaṃ bhavati nedaṃ rajatamityādi na tatheha । kathaṃ tarhi
﻿<pb n="r799"/>
bhavatītyāha---<b>iha punaḥ kāraṇaparīkṣādvārakaḥ viniyogaviparyaya iti prārabdhavyamidamadhi-
karaṇaṃ</b> viniyogakāraṇasvarūpaparīkṣānibandhano'tra viparyayaḥ akṛttārthayorgrāhakagrahaṇaprakaraṇa-
samāmnānayoḥ । viniyojakatvaṃ śrutyādīnāṃ, kṛtārthatvāt tayoraviniyojakatvamiti viniyojaka-
pramāṇasvarūpaparīkṣāyāṃ arthaviprakarṣeṇa liṅgādīnāṃ, sannikarṣeṇa śrutyādīnāmeva viniyojakatvamiti
sthite tāvataiva grāhakagrahaṇaprakaraṇasamāmnānayoḥ kṛtārthatvāt aviniyojakaṃ liṅgādīti viparyayaṃ
puruṣo jānātīti viniyojakasvarūpaparīkṣārthaṃ arthaviprakarṣajñāpanārthaṃ cedamadhikaraṇamārabdhavyam ।
<b>tadviśuddha‍yarthaṃ cedaṃ bhāṣyaṃ</b> yo'sau tenādhikaraṇena bādha uktaḥ tadviśudhyarthamidaṃ bhāṣyam ।
kīdṛśī punaranena bādhaśuddhiḥ <b>kṛtetyāha---so'yamaprāptabādhaḥ</b> । yathā cāprāptasya bādhaḥ
tathā darśitameva । tenāyaṃ bhāṣyārthaḥ <q>“1prāptaṃ bādhakaviṣayaṃ pūrvavijñānamiti brūmaḥ”</q> ।
bādhakasya śrutyāderyo viṣayaḥ tatpūrvavijñānaṃ liṅgādijñānaṃ prāptamiti brūmaḥ । naiva paramārthataḥ
prāptam । kintu aprāptameva paramārthataḥ prāptamiti brūmaḥ praptigrahaṇasmaraṇayoḥ vivekānavadhāraṇāt ।
kathaṃ prāptismaraṇamityāha---<q>“2sāmānyasya kāraṇasya vidyamānatvāta”</q> । pramāṇabhūtaliṅgādigatasya
sādhāraṇarūpasyāpramāṇepi satvāt । <q>“3atha kathaṃ nivartate naiva nivartate”</q> prāptismaraṇaṃ kintu
<q>“mithyājñānameva taditi pratyayāntaraṃ bhavati”</q> smaraṇameva grahaṇavyavahārapravartakaṃ mithyājñānamucyate
evaṃ ca svarūpajñānameva bādhakaṃ bhavati । tasminnavagate tannibandhanavyavahāranivṛtteḥ iti kṛtā
bādhaviśuddhiḥ ।</p>
<p><b>ahīno vā prakaraṇādgauṇaḥ । idamidānīṃ cintyate---kiṃ niyogasannidhirbalīyān</b>
<note>(1) Bh. P. 859</note> <note>(2) ibid 859</note> <note>(3) ibid 861</note>
﻿<pb n="r800"/>
<b>uta viniyoga</b>sannidhiriti । vākyaprakaraṇayorvirodhe vākyaṃ balīya iti sthite jyotiṣṭoma-
prakaraṇapaṭhitadvādaśopasattāviṣaye kiṃ vākyaprakaraṇayorvirodho'sti nāstīti cintyate । tatsiddha‍yarthaṃ-
midaṃ cintyate---kiṃ niyogasya jyautiṣṭomikasya yassannidhiḥ sa balīyān kiṃ tena sannidhānena
jyautiṣṭomikaniyogārthatā dvādaśopasattāyāḥ pratīyatām, uta viniyogataḥ sannidhiḥ viniyogataḥ
padārthasaṃbandhaḥ tena yassannidhiḥ 1ahīnaniyogasya sa balīyān tenāhīnaniyogārthatā । ahīna-
śabdena hi dvādaśāhaparimitayāgo dvādaśarātrātmaka ucyate, ahīnaśabdasya tannāmadheyatvāt ।
na punarahīnādhikāraviniyogaḥ । tena dvādaśopasattā ahīnasyeti yāgasaṃbandho'vagamyate ।
tatsaṃbandhena ca tadadhikāraniyogasannidhiravagamyate । tadvaśena tatsaṃbandha iti । etaduktaṃ
bhavati---jyotiṣṭomādhikārāpūrvasannidhānāt tatsaṃbandhapurassarā prakaraṇena kiṃ somayāgāṅgatā uta
padārthānvayavaśena ahīnāpūrvagṛhītateti । <b>tatra pūrvapakṣavādī kāryārthatvāt viniyogasya
prakṛtakāryasambhave prakṛtakāryasaṃbandho yuktaḥ iti manyate</b> । asyārthaḥ---sarvo hi viniyogaḥ
padārthaḥ saṃbandho'dhikāraniyogārthaḥ । tena pradhānatvāt prakṛtaniyogasaṃbandha eva nyāyyaḥ ।
<b>kathaṃ tarhi viniyogaḥ</b> ? padārthasaṃbandhaḥ । uttaraṃ---<b>kāryārthatvādviniyogasya tadanuguṇaḥ</b>
pradhānabhūtakāryasaṃbandhānuguṇaḥ <b>vyākhyāyate</b> gauṇyā vṛttyā । anena somayāga evocyate ।
<b>evaṃ tarhi vākyaṃ prakaraṇād‍durbalamityuk‍taṃ bhavati</b> । pariharati---<b>neti । kutaḥ ?
prakaraṇāviśeṣe (sannidhānāviśeṣe hi) balīyo vākyam</b> । 2ekaprakaraṇisaṃbandhe hi sthite
yadi tasminneva prakaraṇe vākyena prakaraṇena ca viniyogaḥ tadā vākyaṃ balīyaḥ yathā sūktavāke ।
<b>yatra punaḥ kāryasannidhireva nāsti kiṃ tatra vākyaṃ kariṣyati</b> । na cātrāhīnakāryasanni-
<note>(1) G. ahīnayāgasya</note> <note>(2) G. ekaprakaraṇa</note>
﻿<pb n="r801"/>
dhirasti । <b>tasmāt kāryānuguṇaiva padārthavyākhyā nyāyyā na</b> padārthānuguṇeti yuktaṃ na
hīyatta ityahīna iti ।</p>
<head>asaṃyogāt‍tu mukhyasya ।।</head>
<p><b>atra bhaṇyate---uktamasmābhiḥ padārthānvayassaṃbandhakāraṇaṃ</b> padārthayoranvayo yaḥ saḥ
aidamarthyasaṃbandhasya kāraṇamityuktamasmāgniḥ । <b>kāryato'pyanvaya eva gamyate</b> । yāvaddhi padārthā-
nvayo nāvagamyate tāvat kāryānvayasyānirvāhaḥ । tena kāryato'pyanvayo'vagamyate । <b>nacānva-
yāvagame pratītānvayatyāgo yuktaḥ</b> । <b>na hi dṛṣṭe hastini hastipadenānumānaṃ saṃbhavati</b> ।
<b>tasmādapratipakṣameva padārthavyākhyānaṃ yuktam</b> । nanu kārye pratipakṣe kathamapratipakṣatā tatrāha
---<b>padārtha eva hi padārthapratipakṣe bhavati na punaḥ kāryam</b> । <b>anyathā hi</b> yadi kāryamapi
pratipakṣaṃ syāt tadā <b>arthavādapadānāmapi kartavyatābhidhānataiva syāt</b> । sarveṣāmapyartha-
vādapadānāṃ kāryānvayitaiva syāt na pratītyanvayitāmātram । padārthānvayasaṃbandhavaśena hi teṣāṃ
stutyupayogitā । kāryasaṃbandhabalena tu sarveṣāmapyanuṣṭhānopadeśataiva syāt । kartavyatāśabdena
anuṣṭhānamucyate । <b>tasmādahīnasyeti</b> padārthānvayabalena <b>kratvantarārthataiva nyāyyā</b> ।
<note>(1) Bhashya P. 863</note>
﻿<pb n="r802"/>
<b>nanu cātra tulyameva śrautatvaṃ, ekatra somayāge na hīyata ityahīnaḥ, anyatra ahīne ahnāṃ
samūha iti</b> । ekatra naña‍samāsaḥ anyatra taddhitaḥ <q>“ahnaḥ khaḥ kratau”</q> iti khaḥ । nanu ca
svaravirodhena nañ samāso'nupapannaḥ nañ‌samāseṃ hi <q>‘tatpuruṣe tulyārthatṛtīyāsaptabhyupamānā-
vyayadvitīyā kṛtyāḥ’</q> iti pūrvapadaprakṛtisvaratvena samāsāntodāttatve bādhite ādyudātto'hīna-
śabdaḥ syāt madhyodāttaścāyamāmnāyate । taddhitapakṣe pratyayādyudāttatve madhyodāttatā
upapanneti taddhitānta evāyam । sa ca mukhyayā vṛttyā na jyotiṣṭome vartate
iti kathamubhayatra śrautatvamucyate । abhyupagamyāpyubhayatra śrautatvaṃ kṛtvācintā-
nyāyenāpi nyāyavyutpattiriti darśayitumidamuktam । tadāha-<b>kimasmākamanayā cintayā ekatra
śrauto'nyatra gauṇa iti kṛtvā cintitam</b> । <b>na cedatra śrautagauṇatvaṃ saṃbhavati tadā udā-
haraṇāntaraṃ bhaviṣyati</b> । <b>yadvā rūḍhiṃ manyate bhāṣyakāraḥ</b> । tena jyotiṣṭome yaugikatvāt
rūḍhiryogamapaharatīti nyāyāt rūḍhirevāyaṃ grahītavyaḥ । na ca somayāgeṣu mukhya iti siddha-
mekatra śrautatvamanyatra gauṇatvam । kutaḥ punaḥ bhāṣyakāro rūḍhiṃ manyate ityatrāha---<b>satreṣva-
daśanāt</b> prayogasya । nanvidamayuk‍taṃ paṅkajādiṣvapi rūḍhitvāpatteḥ te'pi hi padmavyati-
rekeṇānyatra paṅkajātepi na prayujyante । ucyate---yuk‍taṃ paṅkajādiṣu yaugikatvaṃ paṅkaśabdasya
jaśabdasya ca pṛthaka‍prayogeṇa ka‍lṛśaktitvāt । iha punarahīnaśabdasya na samūhe prayogo
dṛṣṭaḥ । tena ka‍lṛptaśaktyanusāreṇa prayogānupapatteḥ śaktiḥ kalpyate । tatra samudāyasyaiva dvāda-
śāhādiṣu yajaticoditeṣu anavasthitakartṛkeṣu prayogadarśanāt śaktiḥ kalpyate । na punarahīna-
śabdasya yaugikatvam । yadi hi satrepi prayogo dṛśyeta tadā anekaśaktikalpanābhayāt ahīna-
śabdasyaiva śaktiḥ kalpyeta । na caitadasti । tasmāt samudāyaśaktyaivāyamahīnaśabdo vartata
﻿<pb n="r803"/>
iti rūḍhirevāyam । kimarthaṃ tarhi taddhitavidhiḥ ? <b>vyutpattimātraṃ taddhitavidhiḥ śunaḥ
śepādiṣu samāsavidhiriva</b> । yathā'vibhaktāvayavatayaiva samudāyaśaktyā śunaśśepaśabde
vartamānepi samāsavidhiḥ <q>“ṣaṣṭhyā vā'lugupasaṃkhyānaṃ śunaḥ śepapucchalāṅgūleṣvaluk”</q> iti ।
vyutpatteśca prayojanaṃ svaraviśeṣavidhiḥ । <b>tasmādidamapyupapadyata evodāharaṇam</b> ।</p>
<p><b>dvibahutvayuk‍taṃ vā'codanāttasya</b> । <b>nanu ta pūrveṇaivādhikaraṇena gatamidam</b> । <b>na
hi pratītānvayatyāgaḥ kāryānurodhena yuktaḥ iti</b> । pratītadvitvabahutvānvayatyāgaḥ prakṛta-
kāryānurodhena na yuktaḥ iti । samādhatte---<b>satyaṃ kintvastyatrābhyadhikāśaṅkā</b> । prakṛtepi
dvitvabahutvasaṃbhavāt । vākyaprakaraṇayoravirodha ityabhyadhikāśaṅkā । kathaṃ punaḥ prakṛtepi
saṃbhava ityatrāha---<b>yathāśaktiprayoge nitye karmaṇi yajamānāntarapraveśamapi manyate pūrvapakṣa-
vādī pat‍nyabhiprāyaṃ vā ekaśeṣābhidhānam</b> । asyārthaḥ---nitye karmaṇyadhikṛtasya yathā-
śaktyanuṣṭhānam । tatra yadā eko yajamāno'śaktaḥ kṛts‍naprayogaṃ kartuṃ tadā yajamānāntareṇa
saha militvā kariṣyati । tatra caikakartṛtvaṃ kelamaṅgabhūtaṃ tyakṣyate । tasyāṃ cāvasthāyāṃ
jyotiṣṭomepyanekayajamānasaṃbhavaḥ । tathā pat‍nīmapi gṛhītvā ekaśeṣābhidhānam---<q>‘yajamānayoḥ’</q>
<q>‘yajamānebhyaḥ’</q> iti kalpyate । tasmādanutkarṣaḥ pratipadvidhānasya ।</p>
﻿<pb n="r804"/>
<p><b>na prakṛterekasaṃyogāt</b>। <b>atrocyate---yajamānāntarapraveśastāvanna ghaṭate</b> । <b>kutaḥ</b> ?
<b>yajamānasya hi yathā śak‍tuyādityucyate</b> । <b>tatra yanna saṃbhavati tasyaiva gauṇārthatā
tyāgo vā na punaryajamānāntaropādānena</b> saṃprayogaḥ । asyārthaḥ---adhikārastāvadekasyaiva
jyotiṣṭome, 1ekakartṛtvāt viṣayasya adhikārabhede pratyadhikāraṃ kartṛbhedāt kartṛbhedabhinnāḥ
pratiyajamānaṃ bhinnā eva prayogāḥ । tatra yadi militvā ‘anekayajamānā yajeran ekatvāt
prayogasya ekasyaivādhikārasiddheḥ eka eva yajamānaḥ syāt nāneke । ato yathāśaktyanuṣṭhānepi
ekasyaivādhikārapūrvakakartṛtvaṃ yajamānasyocyate na punaryajamānayormilitayoḥ ityekayajamānake
prayoge yanna saṃbhavati tasya gauṇatā tyāgo vā na punaryajamānāntarapraveśaḥ । yadi paraṃ ekenānu-
ṣṭhānāśak‍teḥ kartravasthāyāṃ puruṣāntaramanupraveśyate, na ca tasya yajamānaśabdo vācakaḥ ।
yajamānaśabdoddeśena ca pratipadviśeṣavidhānam । nanu ca yajamānoddeśena ca pratipadvidhāne
uddiśyamānaviśeṣaṇavivakṣānirākaraṇāt yajamānamātrasya ca prakṛte'pyadhikāre saṃbhavāt utkarṣo
nopapadyate । atra vadāmaḥ । dvayoḥ bahubhyaḥ iti coddeśyapadam । tacca yajamānaviṣayamiti
yajamānoddeśenetyucyate । tasmādupapannaḥ utkarṣaḥ । yadā cātra praveśyamāno yajamānaḥ tadā
<b>na yajamānāntaropādānena prayogasaṃpat</b> । kintu kartṛmātropādānena । <b>sati caivaṃ na
yajamānadvitvaṃ bahutvaṃ vā saṃbhavati</b> prakṛtau jyotiṣṭoma ityarthaḥ । <b>yadapyuk‍taṃ pat‍nyabhi-
prāyā dvayoryajamānayoḥ bahugya iti cābhidhānopapattiriti</b> । <b>tadapyayuktam</b> । <b>tasmānna
pat‍nyabhiprāyaḥ itaretarayogo ghaṭate</b> । yasmādekaśeṣe kevalāyāḥ striyastāvat grahaṇaṃ nāsti
<note>(1) G. ekatvāt</note>
﻿<pb n="r805"/>
s‍trīmātrasya kvacidapi adhikārābhāvāt । ekaśeṣe avaśyaṃbhāvī dvitīyopi pumānevāvagamyate ।
ataḥ pat‍nyabhiprāyo netaretarayogaḥ । kiṃ tarhi ? puṃdvayābhiprāyaḥ । nanu ca pat‍nyabhiprāyo'pi itare-
tarayogo'styeva <q>“kṣaume vasānau”</q> iti tadvadatrāpi bhaviṣyatītyatrāha---<b>ādhāne tu lakṣaṇayā, asaṃ
bhavāt śrautasya</b> । asyārthaḥ---ādhāne lakṣaṇayā pat‍nyabhiprāya itaretarayogaḥ śrautasya
puṃdvayābhiprāyeṇa itaretarayogasyāsaṃbhavāt prakṛte ādhāne puṃdvayābhāvāt । nanvatrāpi prakṛte
karmaṇi pumanekatvābhāvāt lakṣaṇā āśrīyatāmiti tanna, vākyāt pumanekatvapratītiḥ prakaraṇānna
śakyate bādhitum । ādhāne tu vākyata evādhānaśravaṇaṃ tacca prakṛtavācīti padārthāntarasya
pratipakṣatvāt yuktā lakṣaṇā । yuktyantaraṃ cāha - <b>yathā pat‍nyā saha itaretarayogo na ghaṭate
yāge tathā ṣaṣṭhe vakṣyāmaḥ</b> । sahabhāvena praviśantī pat‍nī netaretarayogārhā । tenaiva ca
yajetetyekavacanāvirodha iti ṣaṣṭhe vakṣyāmaḥ । yāgagrahaṇādyāge pat‍nyā sahetaretarayogo na
saṃbhavati । abhidhānakriyāyāṃ tu saṃbhavatītyuktam । na ca bāhyakriyāpekṣe rājapurohitādi-
viṣaye itaretarayogasaṃbhave abhidhānāśrayo nyāyyaḥ । <b>satriṇāmeva hi sa itaretarayogaḥ</b> ।
na pat‍nīyajamānayoḥ । <b>tasmāt</b> dvitvabahutvābhāvāt atrāpi <b>pūrvavat</b> anvayānurodhena
prakaraṇabādhādutkarṣa iti ।</p>
<p><b>jāghanī caikadeśatvāt</b> । viniyogacintārūpatvāt adhyāyasaṅgatatvepi avāntara-
saṅgatyabhiprāyeṇa pṛcchati---<b>kena prasaṅgenedamadhikaraṇamāyātam</b> ? iti । uttaraṃ---<b>anena
prasaṅgena idamāyātamiti</b> । <b>sthitaṃ tāvat vākyaṃ prakaraṇāt balīyaḥ sannidhāne</b>
﻿<pb n="r806"/>
<b>cāsannidhāne ca kāryasya</b> । <b>atredaṃ sandihyate---kimayaṃ vākyārthaḥ uta ayaṃ iti vākyārtha eva
saṃśayaḥ</b> । <b>kiṃ jāghanyuddeśena pat‍nīsaṃyājā vidhīyante uta viparītamiti</b> । <b>pūrvapakṣī
tāvat jāghanyuddeśena pat‍nīsaṃyājavidhānaṃ manyate</b> । kutaḥ ? <b>evaṃ śrauto'rtho vihito
bhavati</b> । saṃyājayantīti śrutyāvidhānaṃ, <b>anyathā hi vākyārthavidhānaṃ syāt</b> । jāghanī-
vidhānāt । <b>nanu cāsminnapi pakṣe vākyārtha eva vihito bhavati</b> । <b>anyat karma asmin
dravye ucyate</b>---jāghanyāṃ pat‍nīsaṃyājā ucyanta ityarthaḥ । ucyate---<b>anabhijño bhavān
vacanavyaktīnām</b> । <b>na brūmo vākyārthasya vidhisaṃbandho nāstīti</b> vidheyodeśyabhāvena ।
<b>kintu na vidheyo vākyārthaḥ</b> । kintu vākyārtho na vidhīyate । idameva vivṛṇoti
---<b>etaduktaṃ bhavati---na sannikṛṣṭārthatyāgena viprakṛṣṭārthavidhānaṃ yuktamiti</b> samānapadopāttaṃ
karma parityajya na padāntaropāttaviprakṛṣṭadravyavidhānaṃ yuktamiti । <b>ayaṃ cāparo</b>'smin pakṣe
<b>lābho bhavati jāghanyā paśūpādānakalpanā</b> na kṛtā bhavati । asmin hi pakṣe yatra jāghanī
paśuyāge prāptā tatraiva tatpratipattaye pat‍nīsaṃyājavidhānamiti tatpratipattitvādaprayojakatvam ।
pat‍nīsaṃyājeṣu tu jāghanīvidhāne prakaraṇa eva niveśāt upādeyā pat‍nīsaṃyājanirvṛtyarthā jāghanī ।
tasmādatrāpyutkarṣaḥ ।</p>
﻿<pb n="r807"/>
<p><b>codanāvā</b> । <b>atrābhidhīyate</b> । jāghanyevātra pat‍nīsaṃyojeṣu vidhīyate । kutaḥ ?
<b>yāgavidhāne hi pat‍nyartho'paro vidhātavyo bhavati jāghanyā</b> pat‍nīḥ saṃyojayantīti । <b>yadi</b>
paśuyāge jāghanīpratipattyartho'yaṃ yāgo vidhīyate tadā pat‍nyartho'paraḥ kartṛtvena vidheyaḥ । darśapūrṇa-
māsaprakaraṇe tu jāghanīvidhau prakṛtānāṃ pat‍nīsaṃyājānāṃ pat‍nīkartṛtvādanūdyate pat‍nīriti ।
itarasmin viśiṣṭavidhānāśrayaṇe vākyārthasya vidhānaṃ vidhigauravaṃ ceti jāghanyeva vidheyā
ityanutkarṣaḥ । codayati---<b>nanu cātrāpi pat‍nīsaṃyājāścodakena sannihita eva</b> । tena pat‍nī-
kartṛkāḥ prāptā evetyatrāpi pakṣe'nuvāda eva ghaṭiṣyate । pariharati---<b>satyaṃ</b> sannihitāḥ
<b>vidhīyamānatvena tu prakaraṇāntare prayojanānyatvamiti karmāntarāpattiḥ</b> । punaścodayati
---<b>nanu cāsannidhānaṃ tatra karmāntaratve hetuḥ na vidhīyamānatā</b>, sannidhānaṃ cātra, tena
karmāntaratvānupapattiḥ । yadi ca yāvatkarmasvarūpavidhānāt anyo'tra vidhiḥ na syāt
tadā abhyāsanyāyena bhaveti karmabhedaḥ । iha tu jāghanīsaṃbandhārthatvāt na karmasvarūpa-
vidhānārthatā । tadāha---<b>na cānanyārthatvamatra jāghanīsaṃbandhārthatbādvāvadhasya</b> । <b>tasmānnāyaṃ</b>
pat‍nīvidhānanibandhano <b>vākyabhedarūpaparihāra</b> upapadyate rāddhāntinaḥ । ucyate ।
<b>anabhijño devānāṃ priyaḥ śāstrabhedasya</b> । <b>vidhānasannidhirhi vihitavidhāne bhedamavaruṇaddhi</b> ।
asyārthaḥ---yatra vihitaṃ vidhīyate tatra vidhānasannidhirena bhedabhavaruṇaddhi nivārayati ।
﻿<pb n="r808"/>
<b>na padārthasannidhiḥ</b> । ayamāśayaḥ---prakṛte vidhau punarvidhyantare śrutipramāṇābhāvasya pratyabhi-
jñāyamānatvāt na vidheyāntaraṃ śakyate kalpayitum । ṣadārthamātre tu sannihite pramāṇābhāvāsyā1-
pratijñāyamānatvāt vidheyāntaropasthāpakatvāt bhavatyeva śāstrāntaram । iha ca prākṛtā vidheyāḥ
yadyapi codakena sannihitāḥ tathāpi na vidheyatayā kintu padārthatayā । <b>uddeśyatve hi bhavati
padārthasannidhirapyavagamahetuḥ padārthamātrāpekṣatvāduddeśyabhāvasya</b> padārthamātramuddeśo'pekṣate na
pramāṇābhāvāt । tena padārthasvarūpamātreṇa sannihitasyoddeśyatvaṃ bhavati । navaprayājādivat
tasmāt karmāntaravidhānāt aprāptapat‍nyarthavidhāne yukto vākyārthabhedaparihāraḥ । tatra ca
etāvataiva pūrvapakṣasiddhāntayoḥ siddhatvāt kimarthaṃ bhāṣyakāreṇa yatra saṃbandho vidhīyata ityādinā
saṃbandhavidhānārthaṃ prakāradvayamupanyastam । anyataratra anyatarasaṃbandhividhānaṃ saṃbandhasya ca
sākṣādvidhānamiti tadāha---<b>yatpunaridaṃ bhāṣyakāreṇa ubhayasaṃbandhavidhānaṃ</b> ubhayasyānya-
taratra vidhānaṃ saṃbandhasya ca sākṣādvidhāna<b>mupanyastaṃ tatkimarthamidam</b> । <b>ucyate---nāntarīyaka2
sākṣādvidhānavivekapradarśanārtham</b> । yatrānyatarasaṃbandhī aprāpto vidhīyate tatra nāntarīyakaṃ
saṃbandhavidhānam । yatra punassaṃbandhinau prāptau uddiśya svaśabdena saṃbandho vidhīyate tatra
svayameva saṃbandhavidhānamiti vivekaṃ darśayitumityarthaḥ । vivekapradarśanamidānīṃ kimarthaṃ ?
anyatarāprāp‍tyartham । anyatarasyāprāptiṃ darśayitum । <b>neha prakaraṇe ubhayaprāptirupapadyate tasmāda-
nyataradvidheyam</b> । <b>sā ca jāghanyeva vidheyā pat‍nīsaṃyājānāṃ prāptatvāt</b> । <b>tasmādanutkarṣaḥ</b> ।
<note>(1) G. sya pratya</note> <note>(2) R.&amp; G. nāntarīyakavidhiviveka</note>
﻿<pb n="r809"/>
<b>yatpunaridaṃ na paśuṃ prayuṅkata iti pūrvapakṣe uk‍taṃ tadapi tulyaṃ asmadīyepi pakṣe
laukikyāḥ</b> kevalaṃ jāghanyāḥ prāpteḥ saṃbhavāt 2paśuprayuk‍terasaṃbhavāt iti ।</p>
<p><b>santardanaṃ prakṛtau</b> । <b>atrāpyutkarṣāśaṅkā dīrghaśabdasyānanvayāt</b> । <b><q>‘dhṛtyai’</q>ityartha-
vādānupapatteśca</b> । yadi hi prakṛta eva somayāge niveśaḥ syāt tadā dīrghaśabdo'nanvitaḥ
syāt <q>‘dhṛtyai’</q> ityarthavādaśca nopapadyate । dāraṇāśaṅkāyāṃ hi dhāraṇamāśāsitavyaṃ bhavati । na
ca tāvatyeva some dāraṇāśaṅkā । <b>anutkarṣavādī tu latādairdhyeṇāpyanuvādaṃ manvānaḥ dīrghasya
vā somasya iti prakṛtāvevaitadvidhānamiti</b> manyate । dīrghaśabdo'yaṃ yajamānaparatayā
latāparatayā cānvīyata iti prakaraṇānugrahāya prakṛtāveva niveśaḥ । arthavādastu na prakaraṇa-
saṃbandhaṃ bādhituṃ kṣamaḥ । <b>rāddhāntavādī tu somāpekṣaivātra dīrghatā mantavyā</b> । <b>na latāpekṣeti</b>
etaccopalakṣaṇamātraṃ; yajamāno dīrgha ityetadupalakṣyate । evaṃ dīrghaśabdaḥ somasamānādhikaraṇo
bhavati, pravṛttiviśeṣakaraśca । <q>“ghṛtyai”</q> iti ca <b>nātirekādvinā arthavādopapattiriti</b> ।
somātirekeṇa vinā dāraṇāśaṅkābhāvāt nārthavāda upapadyate । tasmādadhikapradānāsu <b>saṃsthāsu</b>
niveśa <b>ityuktavān</b> । <b>nanu cāsminnapi pakṣe prakaraṇādutkarṣa</b> eva nityādhikārādutkarṣa eva
kāmyāsu saṃsthāsu niveśāt । <b>saṃsthā api hi vikārāḥ</b> iti saṃsthādhikaraṇe vakṣyate । pari-
<note>(1) P. 871</note> <note>(2) paśuprasak‍te</note>
﻿<pb n="r810"/>
harati---<b>yāgābhiprāyo'yamutkarṣaḥ</b> saṃsthāsvapyekatvādyāgasya । <b>kāryāpekṣayā</b> adhikāra-
niyogāpekṣayā tu <b>utkarṣa evetyadoṣaḥ</b> । <b>yatpunaridamuktaṃ sīsena krīṇāti itivadvikalpa iti</b>
bhāṣyamanubhāṣitam । dūṣaṇamāha---<b>nanu ca tatra samuccayo na vikalpaḥ <q>‘daśabhireva krīṇāti’</q>
iti</b> । etacca dvādaśe uktam । uttaraṃ---<b>vidhānavikalpamaṅgīkṛtyaitaddarśitam na prayoga---
vikalpam</b>। asyārthaḥ---yadi sīsena krīṇātīti krayavidhiḥ vāsasetyādayo guṇavidhayaḥ
yadi vāsasetyeva krayavidhiḥ itare guṇavidhaya iti vidhāne vikalpaḥ prayoge samuccaya eva ।
na nvekena vihite kathamanyena guṇavidhānaṃ, utpattiśiṣṭaguṇāvarodhena karmāntarāpatteḥ । naitadevam ।
sannipatyopakārakāṇāṃ kāryaikyāvagame bhedābhāvāditi ।</p>
<p><b>saṃkhyāyuktaṃ kratoḥ prakaraṇāt syāt</b> । avāntarasaṅgatimāha---<b>vākyārthasamavāyā-
pekṣiṇī prakaraṇādutkarṣacintā gatā</b> । vākyārthasya yaḥ samavāyaḥ prakaraṇe samavetatā
tadapekṣiṇī prakaraṇādutkarṣacintā gatā, prakaraṇāntare vākyārthasya samavetatvāt । tatra
vākyārtha utkṛṣyata ityuktam । <b>idānīmabhidhānavipratipattirvākya eva cintyate---kimayaṃ
prathamaśabdo jyotiṣṭoma eva vartate uta jyotiṣṭomaprathamaprayoga iti</b> । asyārthaḥ---<q>‘na
prathamayajñe pravṛñjjāt’</q> iti prathamayajñe pravargyapratiṣedhaḥ pratīyate । tatra kiṃ prathamaśabdena
<note>(1) P. 876</note>
﻿<pb n="r811"/>
darśapūrṇamāsādiyajñāntarāpekṣayā jyotiṣṭoma evocyate tataśca jyotiṣṭomasya sarveṣu prayogeṣu na
pravrañjitavyam, uta jyotiṣṭomasyaiva prathamaprayogaḥ prayogāntarāpekṣayā ucyate । tena
tasminneva na pravrañjitavyam । itareṣu prayogeṣu pravargyeṇa bhavitavyamiti । pūrvapakṣamāha
<b>---<q>“eva vāva prathamo yajño yajñānāṃ”</q> iti śravaṇāt vispaṣṭaiva yajñārthavacanatā avagamyate</b> ।
asyārthaḥ---vispaṣṭaiva prathamaśabdasya jyotiṣṭomavacanatā'vagamyate yajñaśabdasāmānādhikaraṇyāt ।
tasya ca prayojyavacanatvāt । bhavati ca jyotiṣṭomaḥ prathamo yajñaḥ <q>‘eṣa vāva prathamo yajño yajñānāṃ
yajjyotiṣṭoma”</q> iti śravaṇāt । atassarvasminnapi jyotiṣṭome na pravrañjitavyam । atra
bhāṣyaṃ <q>“evaṃ ca prakaraṇamanugrahīṣyate”</q> iti । tatra kadācit bhrāntiśīlasya pravargyavidhyabhi-
prāyo'yaṃ prakaraṇānugrha ucyate । sa ca prathamaprayogaviṣayepi pratiṣedhe ghaṭata eva । tasmāda-
sādhako'yaṃ pūrvapakṣasyeti bhrāntiḥ syāt । tāmapanetumāha---<b>pratiṣedhavidhyabhiprāyaṃ taditi</b> ।
yadi jyotiṣṭoma eva pratiṣedhaḥ syāt tadā prakaraṇamanugrahīṣyate sarvajyotiṣṭome pratiṣedha-
siddheḥ ।</p>
<p><b>naimittikaṃ vā</b> । <b>atrābhidhīyate---satyamasmāt prayogādavagamyate</b> । <q>‘eṣa vāva
prathamo yajño yajñānāṃ yajjyotiṣṭomaḥ’</q> ityasmāt prayogāt satyaṃ jyotiṣṭoma eva prathamo'vagamyate
na tadīyaprayogaḥ । kintu <b><q>“ya etenāniṣ‍ṭvā athānyena yajeta”</q> iti prayogādapi
prāthamyamavagamyate</b> । asyārthaḥ---yathā eṣa vāveti prayogāt jyotiṣṭomasyaiva prāthamyamavagamyate
<note>(1) Bh. P. 876</note> <note>(2) ibid 877</note>
﻿<pb n="r812"/>
tathā ya etenetyetadālocanayā prayogāt prathamo na punaḥ svarūpeṇeti । kathaṃ ya etenetye-
tadālocanayā prayogāt prāthamyaṃ ? uttaraṃ---<b>kartṛsaṃbandhitayā śrūyamāṇatvāt</b> ya iti
śabdopāttakratusaṃbandhitayā śravaṇāt । tathāpi kimityāha---<b>kartṛśca prayogeṇa saṃbandho na
prayojyena</b> । prayogāṅgaṃ hi kartā na prayojyasya dravyadevatāmātrasādhyatvāt । sarvatra
karaṇādyeva kriyānupañjakaṃ antaraṅgatvāt kartā tu karaṇādi vyāparanneva 1kriyāyāṃ samavaitīti
mantavyam । tena prayogayogācca jyotiṣṭomasya prāthamyam । <b>1prayoge eva hi prathamaśabdaḥ</b>
śrautaḥ prayojye lākṣaṇikaḥ śrutilakṣaṇāviśaye ca śrutirādaraṇīyā । tena prathamaprayoga eva
pratiṣedhaḥ । <b>yuktyantaraṃ cāha---prayogapare vākye eṣa vāva prathamo yajño yajñānāṃ iti
śrutam</b> । asyārthaḥ---prayogaparametadvākyaṃ, jyotiṣṭomasya prathamaprayogaḥ kartavya iti vidhīyate
tatra ca <q>‘eṣa vāva’</q> iti śrutaṃ prayogaparameva vijñāyate । tenāyamartho bhavati---eṣa vai prathamo yajña-
prayogāṇāṃ yajjyotiṣṭomaprayogaḥ, ya etena jyotiṣṭomena prayogeṇāniṣ‍ṭvā anyena prayogeṇa
yajeta kartasyaiva āpattiḥ antaḥ jyāniṃ jīyate jyāniṃ yāti vā pramīyate mriyate vā iti ।
tena prayogasyaivedaṃ prāthamyaṃ na prayojyasya । tadāha---<b>na punaḥ prayojyaniṣṭhā । kvacidasya</b>
prathamaśabdasya <b>prayogo vidyate jyotiṣṭomasyaiva</b> । ataḥ <b>prayogavacana evāyaṃ</b> prathamaśabdaḥ ।
tenāyamartho bhavati <b>na prathamayajñaprayoge pravṛñjyāditi</b> । nanu ca yajñaśabdaḥ prayojyavacanaḥ
sa kathaṃ prayoge ghaṭiṣyate tatrāha---<b>yajñaśabdaḥ prayojyaviṣayatvāt prayogasya prayoge'pyupapadyata
eva</b> । prayojya eva prayogo bhavati । tena prayojyaśabdena vyapadeśo nānupapannaḥ । <b>tenaiṣa</b>
<note>(1) R. kriyayā</note>
﻿<pb n="r813"/>
<b>prathamaprayojyaḥ yajñānāmityarthaḥ</b> । <b>evaṃ ca prakaraṇa eva pravargyavidhirupapanno bhavati</b> ।
asyārthaḥ---kauṣītakribrāhmaṇe jyotiṣṭomaprakaraṇe <q>“purastādupasadāṃ pravargyeṇa pracaranti”</q> iti
pravargyavidhiḥ śrūyate । tatra yadi jyotiṣṭomaprayogamātre pratiṣedho bhavet tato vikalpa---
parihārāya prakaraṇāntaraṃ nīyate । tataḥ prakaraṇabādhaḥ । atha prakaraṇāvirodhāya tatraiva
avatiṣṭhate tato vikalpaḥ syāt । asmanmate tu naimittikatvāt pratiṣedhasya na kaścidviśeṣa
iti ।</p>
<p><b>pauṣṇaṃ peṣaṇaṃ vikṛtau</b> । <b>pauṣṇaṃ peṣaṇaṃ uttaravivakṣayetyuktam</b> । anenādhikaraṇa-
prayojanamuktam ।</p>
<p><b>tatsarvārthamaviśeṣāt</b> । <b>idamidānīṃ cintyate---kiṃ yāvatpauṣṇaṃ tatsarvaṃ prapiṣṭaṃ
kartavyaṃ uta carureveti</b> । <b>tatra pūrvapakṣavādī viśeṣāgrahaṇāt sarvārthamiti manyate</b>
carupaśupuroḍāśārthaṃ peṣaṇaṃ sarveṣāṃ pauṣṇatvāviśeṣāt । nanu ca puroḍāśe peṣaṇasya prāptatvāt
na śakyate vidhātum । uttaraṃ---<b>na, pauṣṇatayā aprāp‍teḥ</b> । asyārthaḥ---satyaṃ svarūpeṇa
<note>(1) Bh. P. 880</note> <note>(2) Bh. P. 881</note>
﻿<pb n="r814"/>
peṣaṇaṃ prāptaṃ pauṣṇatayā na prāptam । 1tacca nāma na vidheyaṃ yat sarvātmanā prāptam । yat‍tu
kena ciccātmanā aprāptaṃ tadvidheyaṃ bhavatyeva tasmāt sarvārtham । <b>nanu ca</b> peṣaṇe kriyamāṇe
<b>hṛdayādyakṛtivināśaḥ paśau</b> । tataśca ākṛtināśaprasaṅgāt peṣaṇena na bhavitavyam ।
<b>uttaraṃ---bhavatu ākṛvināśaḥ peṣaṇavacanāt, kimiti vacanaṃ na kuryāt</b> । sarvaṃ kuryādi-
tyarthaḥ । atrocyate---<b>puroḍāśe tāvat</b> peṣaṇasya <b>prāptatvānna vidhiḥ</b> । <b>nanu pauṣṇatayā
'prāptirityuktam</b> । uttaraṃ---<b>kāryata eva prāptiriṣyate na saṃbandhitayā</b> । asyārthaḥ
---kāryārthaṃ padārthānāṃ prāptiriṣyate na punaḥ saṃbandhitvārtham । iha ca puroḍāśe yat
prakṛtivatpeṣaṇaṃ prāpta tenaiva kāryaṃ kṛtamiti na punaḥ peṣaṇasya kāryamasti । tataśca kāryābhāve
sati peṣaṇāntarasyānuṣṭhānābhāvāt na punarvidhānamavakalpate, anuṣṭhānaparyantatvādvidheḥ iti ।
<b>anyathā arthavādapadānāmapi kāryārthataiva syādityuktam</b> । yadi yasyāpi kāryaṃ nāsti tasyā-
pyanuṣṭheyatā, tadā arthavādapadānāmarthaḥ karaṇetikartavyatānanupraviṣṭo'pi kartavyaḥ syāt ।
<b>nanu caivaṃ sati prakaraṇādvākyaṃ dubalamityuktam</b> । asyārthaḥ---vākyāt puroḍāśepi
peṣaṇe prāpte yadi kāryābhāvāt puroḍāśepi peṣaṇaṃ na viniyujyate tadā prakaraṇādvākyaṃ
dubalamityuk‍taṃ bhavati । pratītānvayatyāgenāpi yadyanvayaḥ kalpyate tadā dvādaśopasattā
ahīnasyetyatrāpi kimityanvayo na kalpyata iti bhāvaḥ । <b>uttaraṃ---kārye sati anvayakalpa-
nā, ato balavattā uktā vākyasya</b> । yatra hi vākyāvagate'nvaye kāryalābhaḥ tatra vākyaṃ
<note>(1) G. tannām‍na vidheyam</note>
﻿<pb n="r815"/>
balīyaḥ । kāryaśūnye'nvaye na vākyāvagatānvayasvīkāraḥ । kiṃ tarhi anvayāntarakalpaneti ।
<b>tasmāt kāryābhāvāta puroḍāśe</b> peṣaṇasya <b>vidhānaṃ na saṃbhavati</b> । <b>paśau tarhi saṃbhavati
na hi, tatrāpi sāpekṣatvaprasaṅgāt śāstrasya</b> ākṛtibādhasāpekṣaṃ hi paśau vidhānam ।
<b>na ca nirapekṣe</b> caruviṣaye <b>saṃbhavati sāpekṣāśrayaṇaṃ yuktamiti uk‍taṃ śabdavidbhiḥ</b> ।
<b>tasmāccarāveva peṣaṇaṃ</b> kartavyamiti <b>śabdāt pratīmaḥ</b> । atra bhāṣyakāreṇa <q>“yadyapi tadā-
kṛtiḥ pratīyeta tathāpi utsādanadeśaṃ prati muhyeyuḥ”</q> ityuktam । tadanupapannam । piṣṭe hṛdayādau
punastadākṛtirna śakyate kartuṃ pāriṇāmikatvāttasyā, ityāśaṅkāmapanetumāha---<b>yatpunaridamuk‍taṃ
yadyapītatyādīnā bhāṣyeṇa tatraivamapi sāpekṣatvaṃ naiva śakyate parihartumityabhiprāyaḥ</b> ।
asyārthaḥ---satyapyākṛtisapādane pūrvārdhādikoddharaṇadeśabādhasāpekṣatvaṃ na nivartayituṃ śakyata
ityuktam । <b>anvārohamātraṃ caitat</b> । paramārthatastu ākṛtiḥ peṣaṇe kṛte naśyatyeveti
<b>pūrvamevok‍to hetirityarthaḥ</b> । <b>nanu carāvapi carutaiva hīyeta viśadasiddhaudane caruśabda-
prayogāt</b> । na ca piṣṭamaya odano bhavati । uttaraṃ---na carutā hīyeta <b>piṣṭakacarāvapi
paktisāmānyāditi</b> । paktivacanatvāccaruśabdasyetye<b>vamabhihitaḥ</b> peṣaṇepi sati
<b>caruśabdaprayogaḥ</b> । upasaṃharati---<b>tasmāccarāveva peṣaṇamiti siddham</b> ।</p>
<note>(1) Bh. P. 882</note>
﻿<pb n="r816"/>
<p><b>ekasminnekasaṃyogāt</b> । nanu caikadevatāke vihito dharmo na dvidevatāke saṃbhavati
caturdhākaraṇavat indrapītamantravacca tatrāha---<b>atra bhāṣyakāreṇa indrapītāg‍neyaśabdābhyāṃ viśeṣo
darśitaḥ pūṣā prapiṣṭabhāgo bhavatīti yathā adantako hīti hetuvacanaṃ somāpauṣṇe nema-
piṣṭaścaruḥ iti</b> । asyārthaḥ---prapiṣṭaṃ bhajatīti prapiṣṭabhāk pūṣocyate sa ca dvidevatākepi
yadi peṣaṇaṃ syāt tadā prapiṣṭabhāka‍bhavati iti । anyathā na prapiṣṭabhāgo bhavet tathā
adantako hīti hetuvacanaṃ pūṣanimittakaṃ peṣaṇaṃ darśayati somāpauṣṇo nemapiṣṭaścaruḥ ityatra nemapiṣṭatā
'nūdyate । sā ca pūṣamātranimitte peṣaṇe'vakalpate <b>somāpauṣṇacaruvidhau nemapiṣṭa ityanuvāda
eva yuktaḥ; nemapiṣṭavidhāne hi somāpauṣṇasya lakṣaṇāt taduddeśena carurityavivakṣitaṃ syāt
ityevamādyadhikāśaṅkānirākaraṇārthamidamadhikaraṇam</b> । <b>atrocyate---kathamāsāmāśaṅkānāṃ
nirākaraṇaṃ</b> ? uttaraṃ---<b>kāryaprayuktatvāddharmāṇāmityukto hetuḥ</b> । asyārthaḥ---kārya-
prayuktā dharmāḥ kārye asaṃbhavantaḥ tatsaṃbaddhe yāge'vakalpante । tataśca pūṣā prapiṣṭabhāga iti
vacanāt pūṣalakṣite yāge devatāvidhiravasīyate । devatātvena hi puṣā yāgaṃ lakṣayituṃ śak‍noti
saṃbandhasya lakṣakatvāt । na ca dvidevatāke pūṣṇo devatābhāvassaṃbhavati । tena tatra
dharmavidhiranyāyyaḥ । <b>kathaṃ punaḥ kāryeṇa saṃbandho devatāpadayuk‍tānāṃ bhavati</b> । uttaraṃ
<note>(1) P. 883</note>
﻿<pb n="r817"/>
---<b>niṣprayojanatvāddevatāyāḥ</b> । nanvevaṃ yāgepi saṃbandho na syādityāha---<b>kāryārthatvācca
yāgasya</b> kāryaprayuk‍taṃ pauṣṇa lakṣaṇayopapadyate devatayā yāgo lakṣyate । <b>devatā cedupalakṣaṇam na
dvidevatāke pūṣā lakṣayituṃ kṣamaḥ</b> । <b>adevatā hi sa pūṣā tatra</b> dvidevatāke karmaṇi ।
<b>adantakatvādīnāṃ tu hetuvannigadatvenārthavādatvamuktam</b> । <b>arthavādāśca guṇavādena vyākhyātāḥ
nemapiṣṭasya ca nyāyāpetatvāt</b> nyāyate'prāptatvāt <b>dvidevatāke</b> peṣaṇasya viśiṣṭavidhānaṃ
bhaviṣyati । <b>tasmādekadevatākeṣu caruṣu peṣaṇamiti siddham</b> ।</p>
<trailer>iti ṛjuvimalāyāṃ tṛtīyādhyāyasya
tṛtīyaḥ pādaḥ</trailer>
﻿<pb n="r818"/>
<head>ṛjuvimalāyāṃ</head>
<head>tṛtoyādhyāyasya caturthaḥ pādaḥ</head>
<p><b>nivītam</b> । <b>kathaṃ punaḥ vidhinātvekavākyatvāt stutyarthena vidhināmiti
sthite'rthavādatve punarvidhānāśaṅkā</b> । <b>ekavākyatve hi na vidhidvayamavakalpata iti na
nivītatvādividhisambhavaḥ</b> । <b>pākṣikīṃ prāptiṃ manvāno vidhiṃ manyata iti cet</b> । artha-
vādo hi <b>anuvādatayā</b> । na ca nivītādi nityaprāptam । ataḥ pakṣe'nuvādasyāpyanupapatteḥ
vidhirāśrayaṇīya iti । <b>tadapyayuktam</b> । <q>‘prāyādi’</q>tyanena parihṛtatvāt । prāyikīmapi
prāptimāśrityārthavādo bhavatītyuk‍taṃ prāyāt ityanena sūtreṇa । yathā <q>“anūtavādinīvāk iti,
prācīnāvītamiti vidhānaṃ aprāptatvāt । tatsaṃyogādidamapi vidhīyata iti cet ‘prācīnāvītaṃ
pitṛṇāṃ”</q> iti pakṣe'pi na prāptam । atastadvidheyam । taccedvidhīyate vākyaṃ bhinnaṃ tāvadāśritam
tataśca nivītamapi vidhīyata iti । <b>tadayuktam---tasyāpi vacanāntareṇa prāptatvāt upapadyata
evārthavādaḥ</b> । evamākṣip‍te samarthayate---<b>prakaraṇāṅgatayā'prāptiṃ manvānena idamadhikaraṇa---
mārabdham</b> । prakaraṇasyāṅganiyogasya aṅgatayā pakṣe'pi prāp‍tyabhāvāt prāyāt ityanena
nyāyenārthavādatvānupapatteḥ nivītaṃ vidhīyata iti manvānenedamadhikaraṇamārabdham । rāddhāntamāha
---<b>vidhānepi prakaraṇāṅgatā na saṃbhavatīti sthitamarthavādatvam</b> । yadyapi vidhīyate tathāpi
<note>(1)P. 889</note>
﻿<pb n="r819"/>
manuṣyāṇāmiti śravaṇāt svatantrādhikārāpatteḥ prakaraṇāṅgatā na saṃbhavati । kintu puruṣadharmatā
puruṣadharmaścet prāyādityupapadyata evārthavādaḥ । <b>nanu cātithyādāvaprāptirvidyata iti yuk‍taṃ</b>
vidhānaṃ manuṣyāṇāmiti śravaṇe satyapi manuṣyapradhāne ātithye karmaṇi ekāntato'prāptatvāt
kimiti vidhānaṃ na saṃbhavatīti । <b>na</b> । <b>tadanvayānavagamāt</b> । ātithyakarmānvayo nāvagamyate ।
api tu manuṣyamātrānvaya eva । sa ca prāyādibhiḥ arthavādātayopapadyata iti siddhamanuvādatvam ।
tadāha---manuṣyamātrasaṃbandhitāyāṃ tu prāyādibhirupapadyata ityarthavādataiveti siddham ।</p>
<p><b>digvibhāgaḥ</b> । <b>paruṣiditam</b> । <b>tadvadityatideśaḥ kimabhyadhikaṃ paśyataḥ</b> ?
uttaraṃ---<b>anyathā hyupavīte prāptiḥ anyathā ca dikṣu anyathā ca paruṣidinādiṣu iti viśeṣa-
pratipādanārtho'yamatideśaḥ</b> । pūrvapakṣasiddhāntau tāveva । kintvarthavādavarṇanāya prāptirva-
ktavyā । sā ca k‍vacana kathaṃ cidityadhikaraṇabhedaḥ ।</p>
<note>(1) P. 898-899</note>
﻿<pb n="r820"/>
<p><b>akarmakratusaṃyuktam</b> । <b>uktaṃ nivītādhikaraṇena kratudharmatayā nivītādi pratīyate
manuṣyādiśravaṇāditi prāyeṇa prāptatvādanuvāda iti</b> । idānīṃ nānṛta vadet <b>ityatrāpi
tadvadevānuvādaṃ manvānasya pūrvaḥ pakṣaḥ</b> । anenāvasarasaṅgatiṃ pūrvapakṣaṃ cāha । arthastu
nivītaṃ manuṣyāṇāṃ iti śruteḥ na kratudharmatayā nivītādi pratīyate । api tu puruṣadharmatayā
puruṣadharmaścet prāyeṇa puruṣārthatayā nivītādiprāpteḥ anuvāda iti nivītādhikaraṇe uktam ।
idānīṃ nānṛtaṃ vadeta iti pratiṣedhasyānuvādaṃ manvānasya pūrvaḥ pakṣaḥ । codayatiḥ---<b>nanu ca tatra
manuṣyaśabdaśravaṇāt</b> puruṣamātrasaṃbandhāvagateḥ kratudharmatayā saṃbandhānavagateśca <b>yukto'nuvādaḥ
prāyikīṃ ca prāptimāśrityārthavādaḥ</b> । iha tu puruṣaśabdāśravaṇāt na puruṣārthatā'vagamyate । api
tu prakaraṇāt kratvarthataivāvagamyate । na ca kratusaṃbandhitayā prāptirasti iti nānuvādo ghaṭate । pari-
harati---<b>atrāpi pūrvaprāptapratiṣedhānuvādāt gamyata eva pumān yasyāsau pratiṣedhaḥ</b> । <b>atrāpi</b>
‘nānṛtaṃ vadet iti । yasyāsau smārtaḥ pratiṣedhaḥ sa pumān adhikāritayā'vagamyata eva । kutaḥ ?
pūrvaprāptasya pratiṣedhasyānuvādāt । tatra ca puruṣasyādhikārasmaraṇāt । nanu nāyaṃ pratiṣedhānuvādo
ghaṭate । tatra pratyavāyaparihārārthino'vikārāt । iha ca prakaraṇāṅgatayā niradhikāratvāditi tatrāha
---<b>sarvatra pratiṣedhaśās‍tre hi pratiṣidhyamānakriyākarturevādhikāraḥ</b> iti । asyārthaḥ
<note>(1) Bh. P. 900</note>
﻿<pb n="r821"/>
---na smārte pratiṣedhe pratiṣidhyamānakriyānuṣṭhānanibandhanapratyavāyaparihārārthino'dhikāraḥ
pramāṇābhāvāt । na hi niṣiddhā kriyā pratyavāyaṃ janayatīti kiñcana pramāṇamasti । nanu ca
pratiṣedhaśāstrameva pramāṇaṃ, kathaṃ tatpramāṇaṃ ? pratyavāyaṃ vinā nivṛttyanupapatteriti cenna;
1adhikārāvagamana eva nivṛtterupapannatvāt । <b>nanvadhikāro na śrayate</b>। satyamarthāt bhaviṣyati
dravyārjananiyamavat । yo hi yatra pravṛttaḥ saḥ tataḥ nivartayitavyaḥ, nānyaḥ ityarthādeva
pravṛttimānadhikārī labdha iti sādhūk‍taṃ---<b>sarvatra pratiṣedhaśāstre pratiṣidhyamānakriyākarturevā-
dhikāra iti</b> । ihāpi ca pratiṣidhyamānakriyākartuḥ anṛtavadanapratiṣedhaḥ anyasya pratiṣedhānu-
papatterityarthaḥ । <b>ataḥ pūrvaprāptasyaiva</b> pratiṣedhasyāya<b>manuvādaḥ</b> । nanu ca kratvarthatayaivānṛta-
vadanaprāptiriti pratiṣedho'pi tadartha eva yuktaḥ । na hi anyārthe pravṛtto'nyārthe niyok‍tuṃ
śakyata iti tatrāha---<b>vidyate ca prāptirarthataḥ</b> । anṛtavadanasya arthataḥ prāptirvidyata
eva । kratvarthatayāpi puruṣasya <b>prāptimātratayā ca</b> <b>puruṣasya pratiṣedhopapatteḥ na
prakaraṇārthatā</b> । yadi ca kratvarthāyāmeva prāptau pratiṣedha upapadyate na puruṣārthāyāṃ tadā
kratvarthaprāptipratiṣedhaḥ2 kratvarthaḥ syāt । na caitadasti prāptimātrādapi pratiṣedhopapatteḥ ।
<b>nanu cāyamanuvādaḥ kasya vidheḥ śeṣaḥ</b> ? ayamāśayaḥ । vidhiparatayā prāmāṇyamuktam ।
tatra vidhyuddeśasya kāryānvayitayā vidhiparatvam । arthavādapadānāṃ tu stutiparatayā pratītyanvayi-
tayā । anuvādastu na sākṣādvidhiparaḥ । teta vaktavyametat kasya vidheḥ śeṣa iti
anyathā vidhiparatvābhāvāt । uttaraṃ---<b>na kasyaciditi brūmaḥ</b> । vidhyantareṇaikavākyatvā-
bhāvāt na kasyacidapi vidherayamanuvādaḥ śeṣaḥ । yadi vidhyantaraṃ nānupraviśati nivītavat
tarhi kathamanuvādaḥ । uttaraṃ---<b>prātiranuvādatve hetuḥ nārthavādatā</b> । yadi hi arthavādatā
<note>(1) G. anadhi</note> <note>(2) R. pratiṣedhāt ।</note>
﻿<pb n="r822"/>
anuvādatve hetuḥ syāt tadā vidhyantarānupraveśaṃ vinā'rthavādānupapatteḥ anuvādo vidhyantaraśeṣaḥ
syāt । kintu prāptiranuvādatve hetuḥ nārthavādatā । yadyayaṃ prāptārtha eva kimiti tarhi
nivītavadevārthavādo na bhavati । tatrāha---<b>ekavākyatvena hi arthavādo bhavati na prāpti-
mapekṣate, yathā <q>‘jārtilayavāgvā vā juhuyāt’</q> iti</b> । jartilayavāguhomo hi yadyapi na prāptaḥ
tathāpi <q>‘payasāgnihotraṃ juhoti’</q> ityanenaikavākyatvāt arthavādatvena vyākhyāyate । tena
anuvādaḥ prāptimātrāpekṣaḥ । arthavādastu ekavākyatāmātrāpekṣa iti vivekaḥ । anṛdyamāna-
vidhiparatayā vidhisaṃspṛṣṭatā'nuvādānāmiti na kiñcidapi hīnam । tasmādanuvādaḥ ।
<b>nanu cedaṃ śrutivākyaṃ tasyāḥ smṛtermūlaṃ bhaviṣyati</b> । yadi śrutivākyasya smṛtivākyasya
ca samānārthatvenānuvādo'yamucyate tarhi tasyāḥ smṛteḥ mūlamapekṣamāṇāyāḥ idameva śrutivākyaṃ
mūlaṃ bhaviṣyati iti kathamanuvādatā । uttaraṃ---<b>na bhavitumarhati atra hi śruyamāṇasyārthasya
prakaraṇārthatāvasīyate na puruṣārthatvam</b> । <b>anuvādapakṣe punaḥ puruṣārthatayaiva prāpteḥ siddhā
puruṣārthatā bhavati</b> । asyārthaḥ---yadyetadvākyaṃ mūlaṃ bhavet tadā anṛtavadanapravṛttapuruṣa-
saṃbandhinyapi pratiṣedhe adhikārī kalpayitavyaḥ syāt । tataśca kalṛptādhikāreṇādhikāravidhinaiva
gṛhyeta vidhinaiva sannidhānāt । tataśca prakaraṇārthatā prakṛtādhikāraniyogārthatā asya pratiṣedhasya ।
smṛteśca puruṣārthatā bhavatīti na tasyāḥ pratiṣedhavidhirmūlatāṃ gantumarhatīti । anuvāde tu puruṣa-
saṃbandhini pratiṣedhe'vagate1 tasya klṛptādhikāratvāta adhikārāntarakalpanāvakāśo nāsti । tena
prakaraṇena na gṛhyate । adhikārakalpanāyāṃ hi prasṛtāyāṃ klṛptādhikāraḥ prakaraṇavidhirgṛhṇāti
na svabalalabdhādhikāre puruṣārthatayaiva prāpte pratiṣedhe svatantrādhikārārthatayaivetyarthaḥ । <b>nanu ca</b>
<note>(1) G. vagamyate</note>
﻿<pb n="r823"/>
<b>kratvarthatayaivāvagamyamānasya kathaṃ puruṣārthatayā'nuvādo yuktaḥ kalpayitum</b> । asyārthaḥ
---tvayā etaduk‍taṃ yadi mūlabhūtamidaṃ bhavet tataḥ kratvarthaṃ bhavatīti । evaṃ ca vadatā
kratvarthānṛtavadanapravṛttirniṣidhyata ityuktam । anyathā kathaṃ nāma vidhāyakatve kratvarthatā bhavet ।
yadā caivaṃ tadā kathaṃ kratvarthapravṛttipratiṣedho'yaṃ puruṣārthatayānuvadituṃ śakyata iti । <b>ucyate
---kraturapi hi puruṣārtha eva</b> । <b>atastatsaṃbandhitayāpi puruṣasyecchātaḥ prāp‍notyevānṛta-
vadanamityadoṣaḥ tatsaṃbandhāvagateriti</b> । asyārthaḥ---kratvarthā yā puruṣapravṛttiḥ sāpi
puruṣasaṃbandhinī bhavatyeva । tena tatpratiṣedhopi puruṣārtho yukta eva । yasmāt kraturapi
puruṣārtha eva । ataḥ kratusaṃpattyarthamapi puruṣasyaivānṛtavadanaṃ rāgataḥ prāp‍notyevetyadoṣaḥ kratu-
saṃbandhāvagateḥ । tenāyamartho bhavati darśapūrṇamāsanirvṛttyarthamanṛtaṃ na vadediti । sarvaṃ ca
puruṣārthamanṛtavadanaṃ pratiṣiddhamiti । ataścānuvādopapattiḥ । <b>upanayanottarakālabhāvitvācca
kratūnāṃ siddho'nuvādaḥ</b> । yadi kratavaḥ upanayanottarakālā na bhaveyuḥ tadā smārtānāmapi
padārthānāṃ vaidikatvāt upanayanottarakālabhāvitvācca vaidikeṣu padārtheṣu adhikārasya prāgupanayanāt
pratiṣedhābhāvāt nāyamanuvādaḥ syāt । tene kratavaḥ upanayanottarakālabhāvina iti
siddho'nuvādaḥ ।</p>
<p><b>vidhirvā saṃyogāntarāt</b> । <b>atrābhidhīyate---āyuṣmataivok‍taṃ na smṛtivākya-
syedaṃ mūlatāṃ pratipadyata iti</b> । <b>evaṃ cet tvayaivedaṃ saṃyogāntaramuktam</b> । <b>saṃyogā</b>-
<note>(1) P. 911</note>
﻿<pb n="r824"/>
<b>ntaratve ca nānuvādaḥ śakyate vak‍tum</b> । asyārthaḥ---svatastāvadidaṃ vākyaṃ prakaraṇāṅgabhūta-
pratiṣedhasamarpakam । ata eva ca smṛternamūlatāṃ gatam । evaṃ cedantaraṅgakratvarthatāṃ parityajya na
vākyāntarālocanayā anūdyatayā pratiṣedho'vatiṣṭhate । <b>nanu ca pratiṣedhe sarvatra pratiṣidhyamāna-
kriyākarturevādhikāra ityuktam</b> । asyārthaḥ---anadhikāraṃ hi sādhikāramanupraviśati । sādhi-
kāraścāyaṃ pratiṣedhaḥ pratiṣidhyamānakriyākarturevādhikārāvagamāt । <b>satyamuk‍taṃ na tu tatprakaraṇe
śakyate vak‍tuṃ</b>, niṣidhyamānakriyākartā hi nādhikāritayā śrūyate । kiṃ tarhi ? arthāt
kalpyate । na ca klṛpte'dhikāre saṃbhavati sannihite adhikārāntarakalpanāvakalpate । <b>kimiti</b>
prakaraṇopi niṣidhyamānakriyākarturevādhikāro na bhavati ? uttaraṃ---<b>padārthamātra eva pratiṣe-
dhopapatteḥ</b> । anṛtavadane <b>padārthamātra</b> eva icchādhīnapravṛttinirapekṣepi <b>pratiṣedhopapatteḥ</b> ।
etaduk‍taṃ bhavati---prakaraṇe hi prakaraṇasaṃbandhaiva pravṛttiḥ pratīyate । tataśca tanmukhenādhikārānu-
praveśe klṛpte nārthādadhikārāntarakalpanopapadyate । <b>laukikeṣu punaḥ puruṣecchāta eva pravṛtti-
rviṣayatāṃ pratiṣedhasya pratipadyata iti tatkriyākarturevādhikāro yuktaḥ</b> । <b>iha punaḥ
kratvarthatayaiva pravṛttiravagamyate padārthasyeti na tasya karturadhikāraḥ śakyate vak‍tuṃ iti</b> ।
<b>nanu ca kartaivākhyāteṣu pradhānatayā'vagamyate</b> । anenedamāha svavākya eva viṣayaniyo-
jyānvitaniyogapratipādanāt nādhikārānupraveśe yukta iti । tathā hi---nañarthaḥ vidhiviṣayaḥ,
anṛtavadanakartā cādhikārī, kartṛvācitāśaṅkā cākhyātānāṃ pāṇiniprabhṛtīnāṃ yathāśrutavacana-
bodhananibandhanā । nanvevaṃ tarhi prayājādīnāmapyaṅgatā na syāt । teṣvapi kartṛśravaṇāt
<?xml version="1.0" encoding="UTF-8"?>
<!DOCTYPE report SYSTEM "sanskrit.dtd">
<?xml-stylesheet type="text/xsl" href="sanskrit.xsl"?>
<report id="sanskrit" pubid="01" publish="true">
<title></title>
<subtitle></subtitle>
<section>
<pb n="r825"/>
svatantrādhikāraprasak‍terityatrāha---<b>niyogābhedāt‍tu prayājādīnāmaṅgatvamavagamyate । sarveṣā-
mekaphalānubandhatvāt</b> । asyārthaḥ---prayājādiṣu kartaiva kevalaṃ śrūyate na tadviśeṣaṇam ।
prayājādaya eva yadi kartṛviśeṣaṇaṃ na tarhi viṣayaḥ । atha viṣayaḥ na tarhi kartā viśeṣyate ।
tataśca kathamaviśiṣṭo'dhikārībhavet ? tasmātteṣāṃ pṛthagadhikāraniyogābhāvāt ekaniyogānupraveśāt
aṅgatvasiddhiḥ । <b>saṃskārakarmaṇāmapi kratvarthasya saṃskāryatayā'vagateḥ yuk‍taivāṅgatā</b> ।
teṣvapi viṣayaniyojyaviśeṣānvayānavagateḥ na svatantrādhikārāpattiḥ । saṃskāryadravyādidvāreṇa
kratuśeṣatvāvirodhaḥ । <b>pratiṣedhe punaḥ pratiśedhyasya akratvarthatvāt ākhyātena ca
karturabhidhānāt karturevādhikāraḥ pratīyate</b> । asyārthaḥ---yadyapi kila nānūtaṃ vadedityanṛta-
vadanamātraṃ śabdādavagamyate tathāpi yadi vākye'dhikāro na śrūyate tadā prakaraṇagatamanṛtavadanaṃ
pratīyate । yadā punaḥ svavākya evādhikārī viṣayaśca labdhaḥ tadā anṛtavadanamapi svatantrameva
pratīyate । tenākhyātena karturabhidhānāt pratiṣedhasya cākratvarthatvāt karturevādhikāraḥ
adhikārāntarānupraveśe kāraṇābhāvāt । svavākye cādhikāraśravaṇāt ।</p>
<p>evaṃ tāvat vidhisyaṃ puruṣārthaśceti darśitam । saṃprati abhyupagamyāpi kratvarthānṛtavadana-
pratītiṃ anuvādo'yamiti darśayati---<b>na ca tatsaṃbandhāvagatiḥ</b> kratvarthasaṃbandhānṛtavadanāvagatiḥ
svatantrādhikārepi viruddhā । <b>kratorapi puruṣārthatvāt upanayanottarakālabhāvitvācca tadartha-
pravṛtteḥ siddho'nuvāda ityuktam</b> । etaduk‍taṃ bhavati---kratvarthānṛtavadanapratiṣedho'pi
svatantrādhikārapuruṣārthasarvānṛtavadanapratiṣedhasyaiva smārtasyānuvāda iti ।</p>
﻿<pb n="r826"/>
<p><b>atrocyate---syādetadevaṃ yadyākhyātānāṃ kartā'bhidheyaḥ syāt na tvākhyātānāṃ
kartrabhidhānaśaktiḥ śakyate kalpayitum । kriyābhidhānādeva sarvakārakavagateḥ</b> ।
asyārthaḥ---tatra hi śabdasya śaktiḥ kalpyate yasya nānyato'vagatiḥ । sarvāṇi
ca kārakāṇi kriyayaivākṣipyante tairvinā kriyānupapatteḥ । <b>kathaṃ tarhi pāṇineḥ sūtraṃ
laḥ karmaṇi ca bhāve cākarmakebhya iti</b> ? । tathā kathamiyaṃ vṛttiḥ cakārāt
kartariceti । evaṃ vadatoḥ sūtravṛttikārayoḥ kārakābhidhāyino lakārā iti bhāvo
lakṣyate । pariharati---<b>saṅkhyāvidhānārthametaditi darśitam</b> । karmasaṅkhyā kartṛsaṅkhyā ca
vācyatvena vidhīyete na kartā karma cetyarthaḥ1 । karmakartṛbhyāṃ tu tatsaṅkhyā lakṣyate । kathaṃ tarhi
<q>“karmavācini sārvadhātuke yak”</q> <q>‘kartari śap’</q> iti vṛttikārāḥ paṭhanti tatrāha---<b>saṅkhyā-
viśeṣavidhānāśrayaṃ ca yak śab iti ca</b> । atrāpi karmakartṛsaṅkhyāviśeṣābhidhānamāśritya
yak śap iti cānuśāsanam । tenātrāpi na kārakābhidhānamākhyātānāmiti । yadi
kriyākṣiptakarmakartṛsaṅkhyā'bhidhīyate tadā---<b>anyakārakasaṅkhyābhidhānaṃ kimiti na bhavati ?
tulye gamyamānatve</b> । karaṇādisaṅkhyāpi kimiti nākhyātenocyata ityarthaḥ । pariharati---<b>na
lokaḥ paryanuyok‍tuṃ śakyate</b> । kasmādityāha---<b>durjayo hi mahājanaḥ</b> । asyārthaḥ---kiṃ
vaye kurmaḥ karmakartṛsaṅkhyāmeva loko yadi vadet na karaṇādisaṅkhyām । nanu mānāma loko
vadatu pāṇiniḥ kimiti na smarati tatrāha---laukikaprayogamūlaṃ cedaṃ śāstraṃ bhagavataḥ pāṇineḥ
<note>(1) G. karmakartṛsaṅkhyā viśeṣavidhānārthaṃ vācyatvena bidhīyate kartetyarthaḥ</note>
﻿<pb n="r827"/>
kasmādityāha---<b>prayuk‍tasya hi niyamamācaṣṭe nāprayuk‍tasyābhidhānam । tasmādaparyanuyo-
go'yam</b> । upasaṃharati---<b>ataḥ kratvarthapadārthamātrapravṛttyāśrayamevedaṃ pratiṣedhaśāstram</b> ।
kratvarthatayā padārthamātre anṛtavadane'dhikāravidhivākyārthasaṃbandhena yā pravṛttiḥ tadāśrayamevedaṃ pratiṣedha-
śāstram । <b>nanu ca pratiṣedhyagatā pravṛttiḥ na kratvarthesyuk‍tam । acoditatvāt</b> । na
hi kratvarthatayā'nṛtavadanaṃ coditaṃ; acoditaṃ ca nāṅgamiti nānṛtavadane kratvarthā pravṛttiḥ ।
uttaraṃ---<b>naiva tādarthyena coditatvaṃ saṃbandhahetuḥ upakārakatayāpi saṃbandhitā upapadyata eva</b> ।
yadyapi tādarthyena codanā nāsti tathāpyupakārakatayā saṃbandho'nṛtavadanasya kratunā sahāstyeva ।
<b>saṃbandhini ca vidhiḥ kratvartho bhavatītyuk‍taṃ payo vrataṃ brāhmaṇasyetvevamādiṣu</b> । yadyapi
bhojanaṃ kratvarthatayā na vihitaṃ tathāpi tasya kratorupakārakatvena tadāśritaṃ payo bhavatyeva kratvarthaṃ
evaṃ upakārakānṛtavadanapratiṣedho'pi kratvartho bhaviṣyatīti । <b>nanu copakārakaviṣayatayā
pratiṣedhasya kratvarthapuruṣārthayorna kaścidviśeṣaḥ</b> । asyārthaḥ---yadi tāvadaṅgabhūtamanṛtavadanaṃ
bhavet tadā puruṣārthena pratiṣedhena pratiṣeda‍dhumaśakyatvāt prayojanavāneva kratvarthaḥ pratiṣedho bhavet
vikalpārthaḥ । yadā arthaprāptasya pratiṣedhaḥ tadā puruṣārthena pratiṣedhena pratiṣedhasiddheḥ kiṃ
kratvarthena pratiṣedheneti । uttaraṃ---<b>yathāsti viśeṣaḥ tathok‍tam</b> । kratvarthe pratiṣedhe tadati-
krame katorvaiguṇyāt tannivṛttaye śrautaṃ prāyaścittam । puruṣārthe ca pratiṣedhe tadatikrame puruṣasya
vaiguṇyāt tadapanayāya smārtaṃ prāyaścittamiti viśeṣaḥ ।</p>
﻿<pb n="r828"/>
<p><b>ahīnavatpuruṣadharmastadarthatvāt</b> । <b>kaḥ punaḥ nivīsaṃ manuṣyāṇāmityanena viśeṣaḥ
jañjabhyamānasyeti</b> ? anena pūrvapakṣamākṣipati । <q>‘jañjabhyamāno brūyānmayidakṣakratū’</q> iti
yadyapi jañjabhyamānasaṃbandhitayā mantravacanaṃ śrūyate tathāpi nivītaṃ manuṣyāṇāmitivat kimiti
na prakaraṇa eva niviśate nivītamapi । nivītaṃ manuṣyāṇāmiti manuṣyasaṃbandhitayā śrūyate
atha ca prakaraṇa eva niviśate tathedamapi kasmānna bhavatītyarthaḥ । <b>ayamasti viśeṣaḥ
nārthavādāt parihāraḥ saṃbhavati avākyaśeṣatvāta</b> । yathā <q>‘nivītaṃ manuṣyāṇāṃ’</q> iti
upavyayata ityasya vākyaśeṣatvādarthavādatayā prakaraṇa evānvīyate na tathā jañ‍jabhyamāno brūyā-
dityasyānvayaḥ vidhyantareṇaikavākyatvabhāvāt । nanu ca vākyaśeṣatvābhāvāt mābhūdarthavādaḥ
anuvādastu bhavatu pūrvādhikaraṇapūrvapakṣe nānṛtaṃ vadeditivat tatrāha--<b>nāpyanuvādo nānṛtaṃ vadedi-
tivat</b> jañ‍jabhyamānasaṃbandhitayā mantravacanasya anyato'prāpteḥ । <b>nāpyarthaprāptasya viṣayatva-
saṃbhavaḥ nānṛtaṃ vadet itivat</b> । yadi kratāvevārthaprāptā jañ‍jabhyamānatā mantravidherviṣayo
bhavet yathā nānṛtaṃ vadedityasyārthaprāptamanutavadanaṃ tadā kratusaṃbandhijṛmbhaṇamukhena kratusaṃbandhāvagateḥ
kratvartho mantravidhiḥ syāt । na caitadasti । kutaḥ ? <b>na hi jañjabhyamānatā kadācidapi
kratvarthatayā prāpnoti anṛtavadanavat</b> । <b>tasmāt jañjabhyamānasya mantravidhānamidaṃ na prakaraṇe
'vasthāpayituṃ śakyate</b> । svavākya evānupādeyajṛmbhaṇaviśiṣṭasyādhikāriṇo mantravacanasya
<note>(1) P. 944</note>
﻿<pb n="r829"/>
viṣayasya ca lābhe prakaraṇānupraveśe kāraṇābhāvāt । <b>nanu caivaṃ sati phalakalpanā syāt</b> ।
adhikārāntarakalpanā syādityarthaḥ । <b>bhavatu vacanāt, ko doṣaḥ</b> ? vācanike'dhikārāntare
doṣa iti । <b>ato vākyāt prakaraṇabādhaḥ siddhaḥ yathā dvādaśopasattā ahīnasya iti</b> ।
<b>atrocyate na phalakalpanāmarhatyetadvākyam</b> । idamatrākūtam । jañ‍jabhyamānasambandhitayā
mantravacanaṃ pratīyate । tatra kimidamadhikārāntaraṃ jañ‍jabhyamānaśabdaścādhikāriviśeṣasamarpako
bhavatu uta prakṛta eva kartā jañ‍jabhyamānaśabdena na nirdiśyatāṃ tasya jṛmbhaṇanimittotpannavyalau-
kapraśamanadvāreṇa mantravacanaṃ saṃskārakamiti saṃśaye klṛpte prakṛte kārye sati na kalpanopapadyata
iti nādhikārāntarakalpanā nyāyyeti jañ‍jabhyamānaḥ saṃskāryatayaivānvayaṃ yātīti । tadida-
mākūtaṃ vivarītukāmaḥ pṛcchati---<b>kutaḥ</b> । uttaraṃ---<b>vākyaṃ hi padārthasaṃbandhamātre prabhavati
na kārye</b> । <b>vākyato hi padārthānāṃ</b> saṃbandhāvagatireva, nāsti jañ‍jabhyamānasaṃyogaḥ saṃskārya-
tayāpi । kartṛbhāvenaiva kartṛbhūta evānena mantravacanena saṃskriyate । kutastarhi kāryāvagama
ityatrāha---<b>kāryaṃ hi niyogasamadhigamyameva</b> । sarvaṃ hi niyogārthaṃ tena niyogārthānumataṃ
yat tat kāryam । ata eva ca saktvādiṣu vibhaktivyatyayaḥ । bhavatvevaṃ niyogataḥ kāryam
tathāpi kimityāha---<b>prakṛtaścāyaṃ dārśapūrṇamāsiko niyogaḥ</b> । tena prakṛtena grahaṇe sati
tada‍grahaṇānuguṇaṃ kāryaṃ kalpayitavyamiti prakṛtakartṛsaṃskāraka evāyam । yadi prakṛtenāpi
niyogena na gṛhyeta tadā na padārthamātrasaṃbandhāvasāyyeva vākyaṃ bhavet kintu kāryāvasāyyeva ।
<b>sarvamevedaṃ viniyogakāraṇam</b> । nanu bhavatu prakṛto niyogaḥ tathāpi sa eva kāryamiti
nāsti pramāṇaṃ, yena tadvalena tadanuguṇaṃ kāryaṃ kalpyeta ityata āha---<b>na ca kāryāntarakalpanā</b>
﻿<pb n="r830"/>
<b>klṛp‍te sati saṃbhavati iti prakaraṇa eva niveśaḥ । nanu ca jañjabhyamānatā na kratvartha-
tayā'nṛtavadanavat saṃbhavatītyuktam</b> । tena kathaṃ kratvanupraveśaḥ । uttaraṃ---<b>mābhūt
jañjabhyamānatā kratvarthā । kartustu kratvarthatā prakaraṇasaṃbandhaheturbhaviṣyati । tasmāt kratoḥ
kartuḥ dharmo'yamiti siddham । ahīne punaḥ kāryatvāt yuktaḥ utkarṣaḥ</b> । ahīne
tatsaṃbandhitvena yo'dhikāraniyogassaṃbandhī pratīyate sa kāryabhūta iti svavākye kāryāvagamādyukta
utkarṣaḥ dvādaśoṣasattāyāḥ । iha tu jañ‍jabhyamānamātrasambandhena na kāryasaṃbandho'vagamyata iti
kalpye kārye klṛptāśrayaṇaṃ nyāyyamiti viśeṣaḥ ।</p>
<p><b>śaṃyau ca sarvaparidānāt</b> । <q>‘na brāhmaṇāyāvaguret’</q> iti prakaraṇa eva pratiṣedho
niviśate prakaraṇādhītatvāt, arthācca kratusaṃbandhitayā aprāpteranṛtavadanavaditi pūrvaḥ pakṣaḥ ।
rāddhāntamāha--<b>śaṃyau punaḥ śatena yātayāditi phalaśruterna prakaraṇasaṃbandhakalpanā nyāyyā
svavākyasthā hi kāryāvagatirbalīyasī</b> । yadi svavākye phalaṃ nāvagamyeta tadā prakṛtā-
vikārānupraveśenānuṣṭhānasiddheḥ kāryāntaraṃ na kalpyeta, aṅgameva syāt । iha tu svavākye
phalamavagamyate śatayātanādiparihāraḥ । svavākyasthā hi kāryāvagatiḥ śreyasī, antaraṅgatvāt
<note>(1) P. 949</note>
﻿<pb n="r831"/>
tasmāt puruṣamātradharmo'yaṃ <q>‘na brāhmaṇāyāvaguret’</q> iti । <b>nanu ca jañ‍jabhyamānepi<q>‘prāṇā-
pānāvevātmandhatte’</q> iti phalaśravaṇamastyeva</b> । paraharati-<b>na, dhatta iti vartamānopadeśāt
sādhyatayā nāvagamyate</b> phalam । atastadadhikāriviśeṣaṇaṃ na bhavati vartamānatvādeva ।
yatkhalu bhāviphalaṃ tanniyogasya sādhyatvayogyatayā adhikāriviśeṣaṇībhūtaṃ phalatayā'nveti na
punaraniyogasādhyamidamiti darśitam । <b>iha punaḥ śaṃyau bhaviṣyadarthatāṃ yātayāditi liṅa-
vagamayati</b> yātayaterdhātoḥ । tena yātanā bhaviṣyatīti pratīyate । atastatparihāro'pi
bhaviṣyatīti viśeṣaḥ । liṅarthatayā liṅ‍śabdena pañcamalakāro'bhidhīyate pañcamalakārāntarastvayaṃ
yātayāditi śabdaḥ । etattvatra vaktavyaḥ---kathamatra śatayātanāyāḥ apagoraṇasya ca sādhyasādhana-
bhāvo'vagamyate । kathaṃ ca apagoraṇaṃ kṣaṇikaṃ kālāntare yātanāheturbhavīti । taducyate
śamyumadhikṛtyaitaducyate yo brāhmaṇāyāvaguret taṃ śatena yātayāditi । tatra cedamavagamyate
brāhmaṇāpagoraṇaṃ nimittaṃ śatayātanā ca naimittikī iti । na ca pratyakṣavirodhaḥ anantara-
bhāvitvenāpratīteḥ । na ca kriyāphalatayā yātanā pratīyate yenānantarabhāvinī bhavet । tatra
pratītanimittanaimittikabhāvānurodhena kiñcidavāntarakāryaṃ kalpyate yatkṛtvā avagoraṇena yātanā
niṣpādyate । <q>“na brāhmaṇāyāvaguret”</q> iti niṣedhānuguṇatayā cāyamarthaḥ pratīyata iti ।
yātanā nāvivakṣitā śakyate āśrayitum । adhikāriviśeṣaṇatā tvatra niṣidhyamānakriyā-
kartṛtāyā eva । yātanāparihārastu niṣedhavidhiviṣayībhūtanañabhihitavagoraṇanivṛttiviśeṣaṇatayā
1viṣayāṃśānupraveśāt na niyojyaviśeṣaṇam । 2aniyogaphalatvāt । avagoraṇena hi
yātanāyāṃ 3sādhyāyāṃ tannivṛttau yātanāparihāro bhavasyeva niyogānapekṣa iti viṣayaphalamevedaṃ na
<note>(1) G. viṣayāṅgānu</note> <note>(2) G. sanniyoga</note> <note>(3) G. s‍vādhyāyāntaranivṛttau</note>
﻿<pb n="r832"/>
niyogaphalamiti mantavyam । ata eva cok‍taṃ sarvatra pratiṣedhaśās‍tre nividhyamānakriyākartu-
revādhikāra iti । evaṃ ca viṣayaphalata evānuṣṭhānalabdheḥ nādhikārānupraveśa iti puruṣadharma
evāvagoraṇapratiṣedhaḥ ।</p>
<p><b>prāgaparodhānmalavadvāsasaḥ</b> । atra bhāṣyakāreṇa sandehaḥ kṛtaḥ---kiṃ malavadvāsasā
saha darśapūrṇamāsāṅgasya saṃvādasya pratiṣedhaḥ uta puruṣasya sarvatra pratiṣedhavidhiriti । sa
cāyuktaḥ apratipakṣatvādvacanavyak‍teḥ । evaṃ hi vak‍tumucitaṃ---kiṃ darśapūrṇamāsāṅgasya saṃbādasya
pratiṣedhaḥ uta saṃvādamātrasyeti । yadi vā pratiṣedhaḥ kiṃ kratvarthaḥ uta puruṣārtha iti imāṃ
bhāṣye'nupapattiṃ pariharati---<b>malavadvāsasā saha saṃvādapratiṣedhe sandehaḥ kratvarthasaṃvādaḥ</b> prati-
ṣidhyate <b>uta puruṣārtha</b> iti । bhāṣye tu puruṣārthasaṃvādapratiṣedhapakṣasya phalamidaṃ kīrtitam
puruṣasya vidhiriti । <b>kiṃ prāptaṃ ? kratau</b> saṃvādasya <q>“patni pat‍nyeṣa te lokaḥ”</q> ityevaṃvidhasya
saṃbhavāt kratvarthaḥ saṃvādaḥ pratiṣidhyate <q>‘nānṛtaṃ vadet itivat’</q> । yathā kratvarthānṛtavadanaṃ
pratiṣidhyate tathā kratvarthasaṃvādaḥ pratiṣidhyate iti prāpte । ucyate । <b>na</b> kratvarthasyāyaṃ
pratiṣedhaḥ <b>prāptatvāt</b> kratāvasaṃvādasya । tena kratvarthasaṃvādābhāvāt puruṣārthasaṃvādapratiṣedha
evāyaṃ puruṣārthaḥ । <b>kratvarthatayā hi <q>‘tāmaparudhya yajeta’</q> iti prāpta evāsaṃvādaḥ</b> । na hi
aparuddhayā saha saṃvādaḥ saṃbhavati aparodhanaṃ kratuvyāpāraudāsīnyakaraṇam । <b>tasmāt</b> puruṣārthaḥ
pratiṣidhyate pratiṣedho'pi <b>puruṣārtha eva</b> । <b>vākyaṃ ca prakaraṇāt</b> balīya ityuktameva । <b>atra</b>
<note>(1) P. 951</note>
﻿<pb n="r833"/>
cādhikaraṇe <q>‘na malavadvāsasā saha saṃvadet’</q> iti saṃvādamātrapratiṣedha evāyaṃ ityaṅgīkṛtya vicāraḥ
kṛtaḥ upagamanapratiṣedho'yamiti kṛtbācintoddhāṭanam । upagamanapratiṣedhāṅgīkaraṇe hi pūrvapakṣāśaṅkaiva
nāsti । kratāvupagamanābhāvāt । saṃvādastu kratāvastīti tatpratiṣedhāśaṅkopapadyate । aparodha-
vacanaṃ ca sākṣātkartṛtvapratiṣedhārtham । na punassā anyenāpi na saṃbhāṣaṇīyeti matvā pūrva-
pakṣitam । aparodhe tu sakalayajñasaṃbandhaniṣedhā/?/t na saṃbhāṣaṇīyeti rāddhāntaḥ । saṃprati
kṛtvācintāmuddhāṭitāṃ gṛhītvā codayati---<b>nanu ca puruṣārthatayāpi prāpta evāyamasaṃvādaḥ
<q>‘nākalyāṃ nārīmabhiramayet na rajasvalām’</q></b> iti yo'yamupamamanapratiṣedharūpo lakṣaṇayā
asaṃvādaḥ prāpta eveti kathaṃ puruṣārtho'pi niṣedha iti । uttaraṃ---<b>asyāḥ smṛteridameva mūlaṃ
bhaviṣyati</b> । tena prāgastyeva rāgata upagamanaprāptirityupapannaḥ pratiṣedhaḥ । <b>anuvādo vā</b>
tatsmṛtiprāptārthasya । nanvanuvādaścet kratāveva kimiti na bhavati ityatrāha---<b>sarvathā tāvat
kratvarthatā nāsti</b> । puruṣasaṃbandhitayā pratiṣedhaḥ pratīyamānaḥ kathaṃ kratvartho bhavati । kratva-
ṅgatvenāvidhānādupagamanasya । anuvādaścet kimiti puruṣasaṃbandhamatikrāmet iti nāstyanuvādepi
kratvarthatā । kṛtvācintoddhāṭanāyāha---<b>nanu ca saṃvādamātrapratiṣedho'yam</b> । kathaṃ
smṛterasyāḥ mūlaṃ anuvādo vā । <b>ucyate । <q>‘nāsyā annamadyāt’</q> । abhyañjanai vai striyā
annam”</b> iti <q>“upagamanaṃ vai striyā annaṃ”</q> ityupagamanapratiṣedha evāyaṃ sayuk‍tikaṃ kṛtvā--
cintoddhāṭanaḥ upagamanapratiṣedharūpasaṃvādapratiṣedhavākyārtho vedenaiva vyākhyātaḥ ityupagamanapratiṣedha
evāyam । tasmānmūlaṃ vā smṛteḥ prāptasyānuvādaḥ[vā]iti । anuvādagrahaṇaṃ prauḍhavādaḥ ।
paramārthatastu smṛtereva mūlamiti ।</p>
﻿<pb n="r834"/>
<p><b>aprakaraṇe tu taddharmastato viśepāt । <q>‘hiraṇyaṃ bhāryaṃ’</q> ityanārabhyavādāt puruṣārtho'yaṃ
vidhiḥ na hyatra kratussannihito'vagamyate</b> । <b>tasmāt puruṣārtha</b> iti rāddhāntamupakramya
pūrvapakṣamāha---<b>nanu prayojanavataḥ saṃskāro na niṣprayojanasya saṃskāryatā yuktā । dvitīyā-
nirdeśācca hiraṇyasaṃskāra evāyaṃ yuktaḥ saṃskṛtaṃ kratorupakariṣyatīti</b> । asyārthaḥ
---dvitīyānirdeśāditi dvitīyārthatayā kṛtyasya karmaiva dvitīyāśabdenocyate । tena suvarṇaṃ
bhāryaṃ iti karmārthakṛtyapratyayasya nirdeśāt, hiraṇyasaṃskāra evāyaṃ dhāraṇaṃ nāma । na ca
niṣprayojanaḥ saṃskāramarhati । tasmāt saṃskṛtaṃ kratorupakariṣyatītvevamarthaṃ dhāraṇena hiraṇyaṃ
saṃskriyate iti kratvartha evāyaṃ saṃskāra iti । rāddhāntamāha---<b>atrābhidhīyate</b> । <b>syādetadevaṃ
yadi saṃskṛtasya hiraṇyasya karmārthatopapadyate । na tvatra karmārtha</b>tā hiraṇyasyāsti ।
taddarśayati---<b>na tāvat prakṛtaṃ karmāsti</b> । <b>na ceha karmacodanā dravyadevatāsaṃyogābhāvāt</b> ।
<b>tasmāt dravyasaṃskārānarthakyāt puruṣadharmo'yamiti</b> । <b>nanu cātrāpi phalaṃ kalpayitavyaṃ</b>,
adhikāriṇo'śravaṇāt adhikāriviśeṣaṇaṃ kalpayitavyam । uttaraṃ---<b>niyogānāṃ kāryārthatvāt
prakṛtasya kāryasya avidyamānatvāt na doṣaḥ</b> adhikārikalpanāyām । adhikāri-
<note>(1) P. 952</note>
﻿<pb n="r835"/>
niyogārthatvāt parasparapadārthasaṃbandhasya prakṛtasya vā adhikāraniyogasyābhāvāt balādadhikārāntara-
kalpanā na doṣaḥ viśvajiddhat । <b>tasmāt hiraṇyadhāraṇaṃ karmakarturdharmaścodyate iti</b> । punaḥ
pūrvapakṣī vadati---yadi <b>kartṛsaṃskāratvena phalaṃ kalpyate kimiti dravyasaṃskāratayāpi kratūpa-
kāro na kalpyate</b> tulyatvāt kalpanāyāḥ ko viśeṣa iti bhāvaḥ । <b>ayamasti viśeṣaḥ
ekavākyāvagatena</b> hi <b>arthavādena kartṛsaṃbandhe phalakalpanopapadyate</b> । antaraṅgatvāt
<b>na punaraprakṛtena kratunā saha saṃbandhakalpanā । arthaviprakarṣāt</b> bahiraṅgabhūtatvāt kratu-
saṃbandhasya । etaccābhyuccayamātraṃ avyāpakatvāt । idānīṃ vyāpikāṃ mūlayuktimāha---<b>ayaṃ
cāparo viśeṣaḥ sarvatra draṣṭavyaḥ kartṛsaṃbandhe hyadhikārasiddhiḥ</b> । <b>adhikṛtasya ca phala-
kalpanā nyāyyā</b> । <b>na punaḥ dravyasaṃbandhe prayojanakalpaneti sak‍tuṣu darśitam</b> ।</p>
<p>asyārthaḥ---kartṛtvaṃ hi kāryabhūtamadhikārasya tena kartṛsaṃbandhe'vagate yuktā kāraṇabhūtā-
dhikārasiddhiḥ । na cāviśiṣṭo'dhikārī bhavati iti viśeṣabhūtaphalakalpanāpi 1kāryā ।
dravyasaṃbandhe tu kriyayā avagate na dravyasya prayojanakalpanā nyāyyā pramāṇābhāvāt ।
na ca dravyaṃ prati kriyāyāstādarthyāvayama eva pramāṇaṃ, niṣprayojane tādarthyānupapatteriti ।
yatastādarthyameva dravyaṃ pratyanavagatam । na ca dvitīyayā tādarthyamiti tatra tatroktam ।</p>
<note>(1) G. nyāyyā</note>
﻿<pb n="r836"/>
<p><b>śeṣo'prakaraṇe'viśeṣāt sarvakarmaṇāt</b> । <q>‘<b>yena karmaṇerset tatra</b> jayān juhuyāt’</q>
iti sthitaṃ tāvat jayāhomāḥ karmāṅgamiti ṛddhisādhanakarmasaṃyogāt phalāntarāśravaṇācca ।
idīnāṃ sandihyate---kiṃ karmamātrāṅgaṃ uta vaidikasyaiveti । karmamātraśabdenātra smārtavaidika-
karmaṇāṃ grahaṇaṃ na kṛṣyādīnām; teṣāṃ anvayavyatirekasamadhigamyāṅgatvāt vaidikāṅgānupapatteḥ ।
bhāṣye tu kṛṣyādigrahaṇaṃ āśaṅkāmātreṇa na paramārthataḥ । <b>aviśeṣāt sarvārthateti pūrvapakṣa-
vādī manyate । nanu cānāhitāgnerāhavanīyābhāvāt nāyaṃ homaḥ saṃbhavati</b> । asyārthaḥ
---jayāhomāstāvat <q>‘āhavanīye juhotī’</q>ti vacanāt āhavanīye kartavyāḥ । tatra yadi
laukikānāṃ smārtānāṃ karmaṇāmaṅgaṃ syāt tadā teṣāmanāhitāgnerapi saṃbhavāt jayāhomaḥ prāpnoti ।
na cānāhitāgnirāhavanīye hotuṃ śak‍noti । na cedaṃ vācyaṃ āhitāgnirāhavanīye hoṣyati,
anāhitāgnistu neti । nityavadviniyuktāhavanīyabādhaprasaṅgāt । na cedamapyucitam 
---anāhitāgneraṣṭakādikarmāṇi jayāhomarahitāni bhaviṣyanti āhitāgnerneti । <b>ekameva niyogaṃ</b>
prati aṅgatvānaṅgatvānupapatteḥ iti varaṃ vaidikānāmeva tretāvatāṃ karmaṇābhaṅgaṃ jayāhoma iti sthitiḥ ।
pariharati---<b>anāhavanīya evāyaṃ bhaviṣyati pradhānānurodhāt</b> । <b>na guṇānurodhena pradhāna-
syāṅgatyāgo yuktaḥ guṇa eva hi tyājyaḥ pradhānānurodhenetyaṅgavido manyante</b> । asyārthaḥ
---yena karmaṇertsediti sāmānyena śravaṇāt jayāhomaḥ sarvakarmārtha iti sthite yatra pradhāne
aṣṭakādikarmaṇi anāhitāgnitvādāhavanīyo na bhavati tatra kiṃ pradhānamastīti jayāhomaḥ
kriyatāṃ, utāhavanīyo nāstīti na kriyatāṃ iti saṃśaye pradhānasyānugrahāt homāṅgamāhavanīyaṃ
<note>(1) P. 957</note>
﻿<pb n="r837"/>
parityajya jayāhomaḥ kartavyaḥ na punaḥ aṅgasya jayāhomasyāṅgabhūtāhavanīyānurodhena
pradhānasyāṣṭakāderaṅgabhūtasya jayāhomasya tyāgo yuktaḥ । guṇa evāhavanīṃya-
styak‍tumucitaḥ <b>pradhānānurodheneti aṅgavido manyante</b> । rāddhāntamāha---(satyamāha
bhavān) <b>satyamevaitat । kintvatrāyaṃ nyāyo na saṃbhavati</b> । aṅgaguṇavirodhe ca tādarthyā-
diti । <b>kasmāt ? vaidike tāvadāhavanīyabādho nopapadyate na ca laukikasyaiva
smārtasyaivāṅgamiti śakyate vak‍tuṃ tvayaivok‍tamaviśeṣāditi</b> । ayamāśayaḥ---yatra niścita-
maṅgatvaṃ tatrāṅgaguṇavirodhanyāyaḥ । iha tu jayāhomasyāṅgatvameva niścitam । tatra yasminna-
ṅginyāśrīyamāṇe viniyojyasvarūpaṃ na bādhyate tasyaiva śeṣitvaṃ yuktam । āhavanīyayuk‍taṃ cāṅgi-
svarūpamiti tadanurodhena vaidikeṣveva viniyogaḥ tatrāhavanīyasaṃbhavāt । smārteṣvanāhitāgnerāha-
vanīyābhāvāt ityāhavanīyāṅgāvirodhena viniyoga evopasaṃhriyate । na ca yena karmaṇertsediti
virodhaḥ aviśeṣoddeśāt । <b>ato bhāvābhāvayorvirodhāt</b> āhavanīyabhāvābhāvayorvirodhāt
āhavanīyasya <b>bhāvata eva viśeṣāvadhāraṇaṃ yuktam</b> । na punarabhāvataḥ anavagamaheturasau
anavagamaṃ pratyeva heturasau <b>na punarviśeṣāvagamahetuḥ tasmādvaidika eva jayāhoma iti
sthitam</b> ।</p>
<note>(1) 958</note>
﻿<pb n="r838"/>
<p><b>doṣattviṣṭirlaukike syāt</b> । <b>pauṇḍarīke śrūyate-yāvato'śvān pratigṛhṇīyāt</b> tāvato
vāruṇāñcatuṣkapālānnirvapet” iti aśvapratigrahoṣṭirasti । tatra <q>‘yāvato'śvān pratigṛhṇīyāt’</q> iti
<b>kiṃ laukike'śvapratigrahe iyamiṣṭiḥ uta vaidike iti saṃśayaḥ</b> । tatra pūrvapakṣamāha---<b>laukike
doṣadarśanāt śūdrādanyasmādvā pāpakarmaṇaḥ kṛte doṣo bhavatīti</b> । doṣavatyaśvapratigrahe iya-
miṣṭiḥ śrūyate doṣavattā ca laukikasyāśvapratigrahasyāsti yataḥ śūdrādanyasmādvā pāpakarmaṇaḥ kṛte
pratigrahe doṣo bhavati । tasmāt doṣavān laukikaḥ pratigraha iti tatraiveyamiṣṭiḥ । atra
bhāṣyaṃ <q>‘na doṣasaṃkīrtanaṃ prāyaścittaviṣayatiśeṣaṇaṃ, kintu prāyaścittastutyarthena”</q> iti । tadva‍yākhyātu-
mupakramate---<b>kimidaṃ prāyaścittaviṣayaviśeṣaṇaṃ kiṃ vā stutyartheneti</b> । <b>idamidaṃ---asya
varuṇagrahākhyasyārthasyāpanuttaye yadā prāyaścittaṃ</b> tadā prāyaścitta<b>viṣayaviśeṣaṇam</b> । yat‍tu
khalu doṣanirdhātārthaṃ tat yatraiva doṣaḥ tatraiva kartavyamityarthāt prāyaścittaviṣayabhūtapratigrahasya
varuṇagraho viśeṣaṇaṃ yatraiva ca varuṇagrahaḥ tatraiva tannivṛttaye'śvapratigraheṣṭiriti । <b>yadā tu kāryā-
ntarārthaṃ tadā stutyarthena, doṣanirdhātārthaṃ cedaṃ</b> vākyapaurvāparyālocanayā doṣanirdhātārthaṃ
prāyaścittaṃ cedaṃ pratīyate । <b>tasmāllaukike bhavitumarhati</b> । atra bhāṣyaṃ---<q>“nanu vaidikepi
pratigrahe apratigrāhyāt pratigṛhṇataḥ pāpamasti iti prāyaścittena bhavitavyam । ucyate ।
<note>(1) 958</note> <note>(2) 959</note>
﻿<pb n="r839"/>
bhavedetadevaṃ yadi pratigrahasya karturiṣṭirbhavet । sā tu khalu yathā hetukartuḥ tathottarādhikaraṇe
vakṣyāmaḥ”</q> iti । tadākṣipannāha---(atra codayati)---<b>asaṃbaddhamidaṃ bhāṣyam</b> । <b>yadi
laukike pratigrahīturiṣṭirnabhavati tataśca vaidikepi (kimiti pratigrahīturiṣṭirnabharthati</b> ।
<b>tataśca vaidikepi) aś‍vaṃ apratigrāhyāt pratigṛhṇato doṣo'stīti satyapi doṣanirṣātārthe
prāyaścitte kasmāllaukika eva pratigrahītuḥ prāyaścittāśaṅkā</b> । <b>atha upakramāvagatārthavāda-
darśanāt dāturiṣṭirityucyate laukike'pi tulyaṃ</b>, tasminnapi pakṣe upakramālocanayā dātureva
na ca tasya doṣo'sti dānasyāniṣiddhatvāt । ato doṣanirdhātārthatve nāsti laukike prasaṅgaḥ
<b>atha laukike pratigrahapakṣe'pi dāturevetyabhiprāyaḥ śūdradanyasmādveti bhāṣyamasaṃbaddhaṃ</b>
dāturhi doṣo darśayitavyaḥ na pratigrahītuḥ doṣanirdhātārthaṃ dāturiṣṭiriti vadatā dātuḥ doṣaḥ
kathanīyaḥ । na ca śūdrādanyasmādvā pratigrahe dāturdoṣo bhavati api tu pratigrahītureva । na
ca tasyeyamiṣṭiḥ upakramavirodhāt । <b>kathaṃ coparitane'dhikaraṇe pratigrahīturiyamiṣṭiriti
pūrvaḥ pakṣaḥ</b> । <b>vedo vā prāyadarśanāt</b> । <b>ityupakrameṇopasaṃhārāvadhṛteḥ</b> । vedo vā prāyadarśa-
nādityupakramānusāreṇopasaṃhāro nyāyyaḥ ityuktam । tenehāpyupakramagatārthavādālocanayā dāturi-
ṣṭiriti pratīyate । <b>atrābhidhīyate---nedamasaṃbaddhaṃ bhāṣyaṃ; ayamabhiprāyaḥ pūrvapakṣiṇaḥ</b> ।
﻿<pb n="r840"/>
<b>laukike'śvapratigrahe doṣaśravaṇaṃ viṣayaviśeṣaṇatayaiva1 upapadyate</b> । laukikāśvapratigrahaviṣayā-
yāmiṣṭau āśrayamāṇāyāṃ doṣaśravaṇaṃ phalasamarpakatayā pratigrahalakṣaṇaviṣayaviśeṣaṇatayaivopapadyate ।
tasmin pakṣe doṣanirdhātārthā satīyamiṣṭiḥ saṃbhāvyadoṣasya pratigrahītureva bhavati । pratigrahītaivā-
dhikārīti yāvat । <b>kathaṃ punaḥ</b> pratigrahītaivādhikārī yāvatā upakramavaśena dātaivādhikārī yukta
iti । uttaraṃ---<b>yasmādasmin pakṣe</b> laukikapratigrahāśrayaṇapakṣe---<b>pratigrahīturiyamiṣṭiḥ yadi ca</b>
tasminnapi pakṣe <b>dātureveyamiṣṭiḥ syāt tataḥ dānasya</b> smārtasya laukikasyāṅgaṃ kalpayitavyametadiṣṭi-
<b>rūpaṃ phalāntaraṃ</b> adhikārāntaraṃ vā । <b>dānāṅgatā tāvanna saṃbhavati nimittatvenāsyopakṣayāt</b>
upakṣīṇatvāt <b>dānasya</b> śeṣitvānupapatteḥ । <b>atha viparivṛttyā punaraṅgitvaṃ dānasya kalpyate
tadā idamevāyuk‍taṃ</b> yannimittatvenopakṣīṇasya punaraṅgitvakalpanaṃ pramāṇābhāvāt । nanu
idameva pramāṇa yaddātṛgatadoṣakīrtanaṃ tatrāha---<b>guṇavādenāpyarthavādopapatteḥ</b> । evamaśvapratigraho
nidānaṃ doṣasya । yaddāturapi tāvat doṣo bhavati kimaṅga punaḥ pratigrahītuḥ iti pratigrahadoṣa-
pradarśanaparatayāpyarthavādopapatteḥ na śakyate dāturdoṣaṃ parikalpya tannirharaṇadvāreṇa dānāṅgatā
kalpayitumiti । nanu ca dānamātranimittamadhikārāntaramevedaṃ bhavitumarhatītyatrāha---<b>pāpapramo-
canasya phalatayā vā vākyenāvagateḥ</b> । tena yathā tasyānvayo bhavati tathā varṇayitavyam । tasya
ca pratigrahītari niyojye yukto'nvayaḥ na dātari tadāha---<b>na ca dātuḥ pāpaṃ śakyate kalpayituṃ</b>
<note>(1) R. tathaiva</note>
﻿<pb n="r841"/>
<b>coditatvāt loke vede ca dānasya । tasmāllaukikapakṣe pratigrahautureveyamiṣṭiḥ</b>
vaidikapakṣe tu prakaraṇa eva niveśāt prakaraṇenāṅgatvakalpanāt phalāntarakalpanābhāvāt dātureve
yamiṣṭiḥ syāt । tatra ca doṣapramocanaśravaṇamavivakṣitaṃ syāt dāturdoṣābhāvāt । ato
laukikapratigrahaviṣayaiveyamiṣṭiḥ iti । tatra hi yathok‍tena nyāyena pratigrahīturiṣṭirbhavati
pratigrahītuśca doṣa iti doṣapramocanaśravaṇaṃ vivakṣitaṃ syāt । tato'yamatra sandehārthaḥ---laukike
pratigrahe pratigrahīturiyamiṣṭirbhavatu atha vā vaidike dāturiti । tatra pāpapramocanaśravaṇāt laukike
pratigrahīturiti pūrvaḥ pakṣaḥ । <b>rāddhāntavādī tu yathā śrutasya tāvatpāpasya aśvapratigraho na
nidānatayā pramāṇāntareṇa prasiddhaḥ</b> na jalodarasyāśvapratigrahaḥ nidānatayā pramāṇāntareṇa
siddhaḥ । nāpi vacanāt । vākyabhedaprasaṅgāt । yadi vacanamidaṃ jñāpayet aśvaprati-
graheṇa jalodaraṃ bhavati tacceṣṭyā'panīyata iti tato'rthabhedādvākyabhedaḥ syāt । ekaṃ cedaṃ
vākyam । ato na vacanato jalodaranidānatā aśvapratigrahasya । <b>tasmāt pāpamātrabacanaṃ</b>
jalodaravacanaṃ <b>vaidikepyupapadyata eva rakṣaṇapoṣaṇādinā duḥ svadarśanāt</b> pratigrahītuḥ ।
<b>nanu vaidikapakṣe</b> dāturiṣṭa‍yā bhavitavyamiti dātureva doṣo darśanīyaḥ । kimidaṃ pratigrahītṛdoṣa-
kīrtanaṃ uttarādhikaraṇasya adyāpyasiddhatvāt । yuk‍taṃ pratigrahīturdoṣadarśanam asminnadhikaraṇe
kratvaṅgatayā dātureveṣṭāvadhikāra iti sidhyati । uttarādhikaraṇe tu kiṃ dātā yajñe uta
ṛtvigiti kartṛvicāro bhaviṣyati । tena pratigrahītari kartari ārtvijadoṣadarśanamupapannam ।
vaidikapratigrahaviṣayeṣṭipakṣe ca <b>phalaṃ ca kalpayitavyaṃ bhavati karmāṅgatayopapatteḥ</b> । prakaraṇa-
<b>viniyojyatayā karturvābhavatu pratigrahīturvā</b> yadi dātṛkartṛkeyamiṣṭiḥ । yadi ca
pratigrahītṛkartṛkā tathāpi pauṇḍarīkaprakaraṇāt tadaṅgamityarthaḥ ।</p>
﻿<pb n="r842"/>
<p><b>acoditaṃ ca karmabhedāt</b> । atra codayati---<b>yuk‍taṃ tāvat yadā kartuḥ tadā
karmāṅgaṃ</b> ekādhikārasaṃbandhāt---<b>yadā punaḥ pratigrahītuḥ tadā kathaṃ</b> ? pratigrahītuḥ adhi-
kārāntaratvenāsaṃbandhāt iti bhrāntasyedaṃ codyam । uttaraṃ---<b>upakramopasaṃhāravaśāt</b> prati-
grāhayeditivat vipariṇāmātkalpyate । asyārthaḥ---yathā rāddhānte upakramavaśāt prati-
grāhayeditivipariṇāmaḥ tathā kṛtādvipariṇāmāt pratigrahītṛkartṛkatvepi ekādhi-
kāripuruṣasaṃbandhāt aṅgatā kalpyate । tameva vipariṇāmaṃ darśayati---<b>ṛtvijo yājanīyā
upavāsavat</b>। yathā upavāsaṃ kāryante ṛtvijaḥ tathā yājanīyāḥ । varuṇoddeśena catuṣka-
pālena yājayitavyā ityarthaḥ । tena sādhūk‍taṃ dāturvā bhavatu pratigrahīturveti । <b>yatpunaruk‍taṃ
vedo vā prāyadarśanādeveti manyate</b> । nanvayaṃ doṣaḥ paramārthato nāstyevetyuk‍taṃ tatrāha---<b>arthavādī-
bhūto'pi</b> hi doṣaḥ <b>pratigrahīturevāñjasyenopapadyate</b> । rakṣaṇapoṣaṇādiduḥkhadarśanāt ।
nanvevamupakramagatadātṛkīrtanaṃ kathaṃ ghaṭiṣyata ityatrāha---<b>upakramo'pi laukikapakṣavat dāturapi
tāvaddoṣaḥ kiṃ punaḥ pratigrahīturiti vyākhyāyate</b> । etaccoktamasmābhiḥ । <b>rāddhāntavādītu</b>
<note>(1) P. 963</note>
﻿<pb n="r843"/>
<b>avaśyaṃ tāvat <q>‘nirvāpayet’</q> iti kalpanīyam । tasmādvaramupakramavaśāt <q>‘pratigrāhayet’</q>
iti yuk‍taṃ manyate</b> । vipariṇāmasyāvaśyakalpanīyatvāt varamupakramānurodhena vipariṇāmaḥ
kalpyatāmiti nyāyyam । arthavādasyāvaśyakarmavyatāparatvena bhāṣye varṇanā kṛteti na
punaruk‍taṃ <q>‘vedovā’</q> ityanenādhikaraṇena । adhikaraṇadvayaṃ tu ekīkṛtya vyācakṣāṇasyāyamāśayaḥ
---arthavādārthapratipattyā pūrvādhikaraṇe pūrvaḥ pakṣaḥ samīcīnārthavādārthadarśanena nirākaraṇīyaḥ ।
avaśyaṃ kartavyatātmakapāramārthikārthavādārthavarṇanaṃ cottarādhikaraṇāyattamiti ।</p>
<p><b>pānavyāpacca tadvat । tadvadityatideśiko viśeṣaḥ</b> ? na hi viśeṣamantareṇa
tadvaditi bhavati tadeva hi syāt । <b>ayaṃ viśeṣaḥ doṣaśravaṇāt</b> <q>“indriyeṇa vā eṣa
vyṛdhyate vīryeṇa vā yaḥ somaṃ vamiti”</q> iti doṣaśravaṇāt laukike somavamane prāyaścittamiti
viśeṣaḥ । <b>nanu pūrvasminnadhikaraṇe doṣadarśanādeva laukika ityuktam</b> । ihāpi doṣa-
darśanādeva laukika ityucyamāne nāsti viśeṣaḥ । pariharati---<b>satyamanupapattiḥ tatrok‍tā
doṣasya</b> jalodaralakṣaṇasya । <b>iha tu glāniḥ vamanādupapadyata evendriyāṇāmiti adhi-
kāśaṅkā</b> । pramāṇaparigṛhītaivendriyāṇāṃ vyaddhiḥ । yata eva pramāṇaparigṛhītaiveyaṃ <b>ata eva
vamanārthaṃ taditi parihṛtaṃ</b> doṣatvam । anyathā glānireva nāstīti parihāro dātavyaḥ
<note>(1) P. 969</note>
﻿<pb n="r844"/>
syāt । kathaṃ punaḥ vamanārthatvābhidhānena doṣaparihāraḥ tatrāha---<b>glānyarthameva hi yat na
tasya glānirdoṣatvena śakyate kalpayitumiti</b> । yaddhi vamanārthaṃ tadvamansya glānyavinā-
bhāvitvāt glānyarthameva । yacca glānyarthaṃ tasya glānirna doṣa iti śakyate vaditumiti
parihṛtameva doṣatvam । yasmāddoṣatvaṃ nāsti <b>tasmāt</b> tannirharaṇārthatā tāvadasya somendrasya
karmaṇo nāstīti <b>pūrvavadevedaṃ karma phalakalpanābhayāccoditasomapānavamananimitta-
kamityarthaḥ</b> । coditaṃ yatsomapānaṃ tasya yat vamanaṃ tannimittakamidaṃ karma । tena kratu-
saṃbandhisomapānavamananimittatvāt kratvaṅgabhūtamevedaṃ karmeti sthitam ।</p>
<p><b>tatsarvatrāviśeṣāt । kiṃ yāvantaḥ somavāminaḥ tāvatāṃ vamana etatprāyaścittaṃ
uta svāmina eveti</b> bhāṣyakāreṇa sākṣādanuktamapyarthādavagamyamānaṃ saṃśayaṃ kathayati ।
<b>aviśeṣāt</b> sarveṣāṃ vamana <b>iti prāpte; ucyate---svāmina etat prāyaścittamiti</b> ।
kutaḥ ? uttaraṃ---<b>na yajamānasya ṛtvijāṃ caikā codanā saṃbhavati । ekatra yajeteti
codanā anyatra yājayediti</b> । asyārthaḥ, yadi yajamānavamane ṛtvigvamane caikā codanā
syāt tadā aviśeṣaḥ syāt । na cāsāvekā codanā saṃbhavati yasmādekatra yajamānavamanapakṣe
<note>(1) P. 971</note>
﻿<pb n="r845"/>
yajeteti codanā yassomaṃ vamiti sa somendraṃ caruṃ nirvapet iti tadā vākyārthaḥ syāt ।
anyatra tu ṛtvigvamanapakṣe yājayediti codanā । idaṃ hi pūrvoṃk‍tena kratvarthaṃ karmeti sthitam ।
tena nāyamarthaḥ yassomaṃ vamiti ṛtvika‍tamṛtvijaṃ somendraṃ caruṃ nirvāpayediti । <b>na caika-
sminvākye ubhayametatsaṃbhavati</b>। tasmānnāviśeṣāt sarveṣāṃ vamane somendraṃ karma ।
nanvevamapi ṛtvigvamana evāstu tatrāha---<b>kasmāt ? avipariṇatā eṣā codanā</b> । ṛtvigva-
manapakṣepi hi yajamānasyaivādhikārādavaśyaṃ vipariṇāmaḥ kalpyaḥ avipariṇatā ceyaṃ codanā ।
<b>sā ca svābhivamana evāvagamyate</b> yasmādyajamānavamananimittakamidaṃ karma <b>tasmāt phalavat---
sannidhāvaphalaṃ tadaṅgamiti bhavati</b> । anyathā hi ṛtvigvamane nimitte sati avipariṇa-
teyaṃ codanā ṛtvijāmevādhikāriṇāṃ svatantraṃ karma vidadhyāt । tasmādadhikāribhedādanaṅgameva
syāditi phalavatsannidhāvaphalaṃ tadaṅgamiti na sidhyati । <b>tadidaṃ</b> ṛtvigvamanapakṣe avi-
pariṇatacodanāśrayaṇe'naṅgatvamuktam <b>nānyadīyo yāgo'nyasyopakarotīti । tasmānna ṛtvi-
gvamananimittam । nahyanyasya coditamanyasyopakarotītyarthaḥ</b>। upasaṃharati---<b>ata-
ssiddhamevedaṃ svāmivamananimittamiti</b> ।</p>
<p><b>sarvapradānaṃ haviṣastadarthatvāt</b> । atra bhāṣyaṃ ki kṛts‍naṃ haviragnaye dātavyamiti
tadanupapannam । devatāṃ prati dānābhāvāt । tathā śeṣayitavyaṃ kiñcit kiñcicca dātavyamiti
<note>(1) P. 974</note>
﻿<pb n="r846"/>
tadva‍yācaṣṭe---<b>ihedānīṃ sandihyate āgneyo'ṣṭākapāla iti kiṃ kṛtsnasyaiva tyāgaḥ । uta
dvirhaviṣo'vadyati</b> caturavattaṃ juhoti iti vacanāt <b>tāvanmātrasyaiveti</b> tyāga evadāna-
śabdenocyate lakṣaṇayā । <b>nanu cātra sandeha eva nopapadyate । āgneyo'ṣṭākapāla iti
parisamāptā yāgacodanā</b> । tena sarvasyaiva tyāga iti rāddhāntavacanavyaktyabhāvāt sandeha
evānupapannaḥ । nanu ca <q>‘dvirhaviṣo'badyati’</q> <q>‘caturavattaṃ juhoti’</q> iti śravaṇāt dva‍yavadānamātrasya
tyāgaḥ pratibhāti ityatrāha---<b>dvirhaviṣo'vadyatīti saṃskāracodanaiṣā haviṣaḥ <q>‘ag‍nestṛṇānya-
pacinotī’</q>tivat । nanu ca na</b> kevalamavadānaṃ śrūyate <b>juhotītyapi śrūyate</b> । tena
dva‍yavadānenaiva yāgaḥ kartavya iti pratīyate । uttaraṃ---<b>haviṣassakāśāt apanītasya
pratipattirbhaviṣyati । yathā</b> rāddhānta eva <b>yāgottarakālaṃ sviṣṭakṛdādayaḥ</b> śeṣāt śeṣa-
pratipattibhūtāḥ sviṣṭakṛdādayaḥ । <b>atrābhidhīyate---naitadevaṃ</b> bhavitumarhati kṛtsnasyaiva tyāga
iti yasmā<b>jjuhotiḥ yāgāśca svasaṃbandhidravyasādhyāḥ</b> dravyatyāgātmakau homayāgau
svadravyeṇaiva sidhyataḥ । <b>sakalasya ca parityāge homoyāgāśca sviṣṭakṛdādayo
nopapadyante</b> । asyārthaḥ kṛts‍nasya tyāgapakṣe dva‍yavadānamakṛtvaiva puroḍāśastyaktavyaḥ anyathā
kṛts‍natvasyānupapatteḥ । tataśca puroḍāśāt dva‍yavadānamātraṃ kṛtvā hotavyaṃ sviṣṭakṛdādayaśca
yāgāḥ kartavyāḥ te nopapadyante tyaktasya dravyasyāsvakīyatvāt । tasmānna kṛtsnastya-
﻿<pb n="r847"/>
k‍tavya ityasti śaṅkā । nanu ca dravyāntarāt homāḥ sviṣṭakṛdādayo bhaviṣyanti tatrāha
---<b>aṣṭākapālaviṣayā codanā</b> । tasyaiva haviṣṭa‍vāt śeṣaśabdasya prakṛtadravyaviṣayatvācca ।
<b>ata upapadyate saṃśayaḥ । asmiṃśca saṃśaye kasya pakṣasyādhyavasānaṃ yuk‍taṃ ? pūrvapakṣavādī
manyate । apratipakṣatvādāg‍neyacodanāyāḥ tatsavyapekṣatvāditarāsāṃ pūrvaiva balīyasīti ।
tadidamuktam---sarvapradānaṃ haviṣastadarthatvāditi । kathaṃ tarhi <q>‘caturavattaṃ juhoti’</q> iti</b>
homaḥ <q>‘sviṣṭakṛte samavadyati’</q> iti caturthīprayogāt sviṣṭakṛddevateti niścīyate ।
1tena dravyadevate niścīyete tena dravyadevatāsaṃbandhāt sviṣṭakṛdyāgaḥ । tau ca
homayāgau tyak‍te dravye na saṃbhavataḥ । uttara---<b>gauṇo vā yajyartho juhotyarthaśca grahītavyaḥ</b>
<b>prakṣe</b>pamātrarūpaḥ । <b>taddharmakaṃ vā dravyāntaramutpādyam</b> । etadeva vivṛṇoti---<b>dbirhaviṣo-
'vadyati havidharmakādavadyatītyarthaḥ</b> ।</p>
<p><b>kṛtatvāt‍tu karmaṇaḥ sakṛtsyāt dravyasya guṇabhūtatvāt । atrābhidhīyate---satyamevaṃ
yathā bhavānāha---yadi <q>‘āg‍neyo'ṣṭākapāla’</q> iti tyāgaparyantaḥ taddhitaḥ syāt</b>, syāde-
<note>(1) G. omits tena.....yete</note>
﻿<pb n="r848"/>
tadevaṃ, yāvatā <b>sāsya devateti saṃbandhimātratayā'vagateḥ tadekadeśatyāgādapi saṃbandhitā
upapadyata eva । tadidamuktam akṛtsnasaṃbandhe'pi taddhitasaṃyogasyopapattiḥ</b> tato
grahīṣyata iti । nanu apradīyamānasya kathamasaṃbandhe kṛts‍nasyāgneyatā ? uttaraṃ---<b>darśitastato
grahītasya iti saṃbandhaḥ</b> dva‍yavadānasya । evaṃ ca <b>sati āg‍neyacodanāyāmupapannāyāṃ <q>“catu-
ravattaṃ juhoti”</q> <q>‘sviṣṭakṛte samavadyati’</q> iti gauṇīvṛttiḥ na śakyate kalpayitum ।
havirdharmakasya vā dravyasyotpādaḥ tathā caturavattahomenaiva kṛtaśśāstrārthaḥ <q>‘āg‍neyo'ṣṭā-
kapāla’</q> iti sviṣṭakṛdādidarśanaṃ copapannaṃ bhavati</b> । <q>‘śeṣādiḍāmavadyati’</q> <q>‘śeṣāt sviṣṭakṛte
samavadyati’</q> iti śeṣadarśanaṃ copapadyate । anyathā aśeṣe śeṣaśabdaḥ syāt । <b>yatpunaridamā-
śaṅkitaṃ dvayavadānasma saṃskāratvāt na sarvasya parityāge virodha iti । tadidamāśaṅkā-
mātrameva । haviṣo yāgārthatvādityuktam</b> । asyārthaḥ---yatpunaridamāśaṅkitaṃ dva‍yavadānaṃ
svīkṛtāvayavadravyasaṃskāraḥ, tadeva homena pratipādyate tasmiṃśca pratipāditepi pariśiṣṭena
kṛts‍nena puroḍāśenāg‍neyaḥ kariṣyate । <b>tena na</b> kaścidvirodha iti । atrocyate---syāde-
tadevaṃ yadi tadartho yāgaḥ syāt । yadi <b>yāgena</b> haviḥ saṃbandhayitavyaṃ syāt । havistu
yāgārthaṃ tena sakṛta dva‍yavadāne kṛte kṛtatvādyāgasya dravye satyapi na punaryāgaḥ kartavya
ityuk‍taṃ bhāṣye ।</p>
﻿<pb n="r849"/>
<p><b>aprayojakatvādekasmāt kriyeran śeṣasya guṇabhūtatvāt । iha śeṣakāryāṇyudāha-
raṇam । kiṃ sakṛtkṛtvoparantavma, uta yāvaccheṣamāvṛttiriti</b>। asyārthaḥ---kimeka-
syādeva śeṣāt śeṣakāryaṃ kṛtvā uparantavyaṃ uta sarvebhyaḥ śeṣebhyaḥ pratyekaṃ śeṣakāryāṇi
kāryāṇīti । <b>tatra pūrvapakṣavādī kṛtatvātkāryasya sakṛtkaraṇaṃ manyate</b> । ekasmādapi
śeṣāt śeṣakārye kṛtaśśāstrārtha iti sakṛtkaraṇaṃ manyate āgneyavat । <b>nanu ca prati-
pradhānaṃ guṇā āvartanta iti śeṣasya aprādhānyādāvṛttireva pratīyate</b> । parihartumāha
---<b>ayamabhiprāyaḥ pūrvapakṣavādinaḥ । pradhānopakārāya hi śeṣasya saṃskāraḥ sakṛtkṛtena ca
kṛtaṃ kāryamiti nāvṛttiṃ manyate</b> । upakāryaikyāt sakṛdeva śeṣakāryaṃ kartavyam ।
<b>na śeṣatvāt saṃskāryatvaṃ</b>, api tu pradhānopakārāya । <b>nanu ca grahādāvapyevameva prāpnoti</b> ।
tatrāpyeka eva grahaḥ saṃmārjayitavyaḥ syāt । uttaraṃ---prāp‍notyeva (<b>vaṃ</b>) <b>yadyatra
1na samādhīyate</b> । yadyatraiva bahūnāṃ sammārgaḥ pratipādyate <b>tatra tarhi kā cintā
ekatvāvivakṣetyuktam । atrābhidhīyate---yāvaccheṣamāvṛttiḥ</b> । yadyapi pradhānopakārāya
śeṣakāryāṇi tathāpi śeṣibhedādbheda eva yuktaḥ । <b>nanu ca kṛtatvācchāstrārthasya sakṛdityuktam</b> ।
<note>(1) G. omits na</note>
﻿<pb n="r850"/>
<b>ucyate---śeṣasaṃskāradvāraṃ hi pradhānasyopakāryatvamuktam । na ca śeṣe viśeṣo'vagamyate ।
ayamayaṃ ayaṃ veti । ato'gṛhyamāṇaviśeṣatvāt pratipradhānamāvṛttiḥ</b> । dvāratvāviśeṣāt
sarveṣāmeva kāryāṇi bhavanti । <b>liṅgāni ca darśitāni bhāṣye । yatpunaraprayojakatvāccheṣāṇā-
miti pūrvaḥ pakṣaḥ tadevedaṃ na śeṣatvāt saṃskāryatvamiti yaduk‍tamasmābhiḥ</b> tena nāsti
bhāṣyavirodhaḥ । <b>na punarguṇabhāvaṃ śeṣasya</b> bhāṣyakāro <b>manyate</b> । na punarguṇabhāvābhiprāyeṇa
bhāṣyakāraḥ pūrvapakṣayatītyarthaḥ । kasmādityāha---<b>na hi śeṣasya prayojakatvamaprayojakatvaṃ
copapadyate</b> । asyārthaḥ---yadi hi śeṣasya guṇabhāvaḥ syād tadā nāśadoṣāpahāraiḥ upātta-
dravyaśeṣābhāve śeṣasya dravyaṃ prati prayojakatābhāve ca aprayojakamiti । na caitada‍yuktam ।
<b>tasmātsa eva pūrvaḥ pakṣaḥ</b> yo'smābhiḥ darśitaḥ । na punaḥ śrutyupanipātamātreṇa bhāṣye
yatpratibhāti ।</p>
<p><b>ekasmāccet । pūrvādhikaraṇapūrvapakṣe'nuṣṭhānacinteyam</b> । yadi hi ekasmāditi
pūrvapakṣo bhavati tadeyaṃ cintā । tatrāpi [a]gṛhyamāṇaviśeṣatvādyataḥ <b>kutaściditi pūrvaḥ pakṣaḥ</b>
<note>(1) P. 957</note>
﻿<pb n="r851"/>
<b>mukhya eva nimitte saṃbhavati na naimittikopaghātaḥ śakyate vak‍tumiti rāddhāntaḥ</b> ।
prathamopanipātini śeṣe nimittasya śeṣalakṣaṇasya saṃbhavānna naimittikaśeṣakāryopaghātaśśakyate
vak‍tumiti । tatra tāvata naimittikaṃ kāryaṃ, <b>jaghanyānāṃ tu</b> paścādvartināṃ śeṣāṇāṃ tu
<b>kṛtatvānnaimittikasya</b> prathamabhāvinyeva nimittopasaṃhṛtiriti <b>yuk‍taiva akriyā śeṣakāryāṇā-
miti</b> ।</p>
<p><b>bhakṣāśravaṇāt</b> । nanu kathamatra śeṣeṇa parikrayāśaṅkā viniyuktaviniyogavirodhāt
ityatrāha---<b>idaṃ brahmaṇa iti dva‍yavadānopasaṃharāt yāgasya śeṣeṇa parikrayaṃ manyate pūrvapakṣa-
vādī</b> । yāgaṃ prati dravyasya <b>yat</b> tādarthyaṃ tat dva‍yavadānamātreṇopasaṃhṛtaṃ iti <b>śeṣasya</b> anyatrā-
tādarthyāt viniyuktaviniyogavirodhābhāvāt <q>‘idaṃ brahmaṇe’</q> iti caturthāśravaṇāt <b>śeṣeṇa</b> brahmādīnāṃ
<b>parikrayaṃ manyate pūrvapakṣavādī</b> । <b>rāddhāntavādī tu tasyāpyavadeyārthatayotpatteḥ yāgārtha-
taiveti nārthāntare viniyogamarhatīti</b> manyate । śeṣasyāpi dravyasya dva‍yavadānārthatayotpatteḥ
yāgārthatvam । tena nānyatra viniyogamarhatīti nānena parikrayaḥ । yadi sakala eva
yāgārthaḥ <b>kathaṃ tarhi sviṣṭakṛdādiyāgaḥ</b> yāgāntare viniyogo nopapadyate । neha[na hi]
devatāyai saṅkalpitena sveneva vyavaharanti <b>śiṣṭā</b> iti bhāvaḥ । <b>uttaraṃ---atyaktatvāccheṣasya
vacanāccopapadyate</b> । asyārthaḥ---atyaktatvena śeṣasya <b>svatva tāvannāpagataṃ kintu satyapi</b>
﻿<pb n="r852"/>
svatve śiṣṭācārānna svatvavyavahāro bhaveti । śrautavacanavirodhena śiṣṭācāre bādhite na
kācidanupapattiḥ । <b>nanu ca dānamapi vacanādbhaviṣyati</b> dānaṃ pratīyata iti । pariharati
---<b>satyaṃ yadi vacanamasti na tvatra dānaṃ śrūyate</b> । <b>nanu <q>‘idaṃ brahmaṇa’</q></b> iti tādarthyaśravaṇāt
dānaṃ pratīyate । tatrāha---<b>tādarthyaśrutistu upakārādapyupapadyata eva ityupakāro darśitaḥ</b> ।
bhakṣyamāṇaṃ hi dravyaṃ nāntarīyakīṃ prītimutpādayatyeva । tatrāpi tu <b>śeṣabhāvo viparīta eva</b> ।
dravyameva pradhānaṃ pratipādyatayā । puruṣa eva guṇabhūtaḥ pratipādakatayā ityanavadyam ।</p>
<trailer>iti ṛjuvimalāyāṃ tṛtīyasya
caturthaḥ pādaḥ</trailer>
﻿<pb n="r853"/>
</section>
<section>
<head>ṛjuvimalāyāṃ</head>
</section>
<section>
<head>tṛtīyādhyāyasya pañcamaḥ pādaḥ</head>
<p><b>ājyācca sarvasaṃyogāt । yāvadvaviḥ kiñciccoditaṃ pradhānaṃ tadīyāt śeṣāt
samavadyatīti sthitam । upāṃśuyāje saṃśayaḥ kiṃ dhravāsthādaviśeṣāt1 aṅgapradhāna-
sādhāraṇatvādanavadeyaṃ sviṣṭakṛte, utāṅgapradhānaśeṣamapi pradhānaśeṣamityavadeyam । gṛhītā-
dvā jauhavāt camasat</b> । yathā camase tathā'vadeyaṃ uta śeṣābhāvādanavadeyamiti ।
<b>aviśeṣādavadeyamiti prāpte</b> aṅgapradhāne prati sādhāraṇatve'pi śeṣatvāviśeṣāda‍dhrauvādavadeyaṃ
camasena ca viśeṣābhāvāt jauhavādevāvadeyamiti prāpte rāddhānta ucyate---<b>na sādhāraṇe'vadeyaṃ
kevalapradhānaśeṣatvābhāvāt । śiṣṭamapi tat sādhāraṇameva</b> । bhavatu sādhāraṇaṃ tathāpi
kimityāha---<b>pradhānaśeṣācca sviṣṭakṛdavadānam</b> । ya eva hi kevalapradhānaśeṣaḥ tasmādeva
sviṣṭakṛdavadānaṃ puroḍāśādiṣu । na tvaṅgapradhānaśeṣāt । yatra hi pradhānaśeṣādavadānaṃ tatra
kevalapradhānārthatā puroḍāśādau । yatra punaḥ aṅgapradhānaśeṣāt tatrāṅgapradhānārthatā । na cedaṃ
vaiṣamyamāśrayituṃ nyāyyaṃ avaiṣamyeṇopapattau । <b>na ca tadeva kevalapradhānaśeṣa iti śakyate vak‍tuṃ</b>
<note>(1) P. 989</note> <note>(2) G. api śeṣāt</note>
﻿<pb n="r854"/>
<b>sādhāraṇatvādeva</b> । <b>yat‍tu gṛhītasyaiva pratipattiścamasavaditi, tadayuk‍taṃ</b> kutaḥ ?
uttaraṃ---caturavattaṃ <b>juhotīti śravaṇāt</b> । caturavattasya kṛts‍nasyaiva homasaṃbandhāt <b>śeṣayi-
tavye pramāṇābhāvāt</b> । <b>sviṣṭakṛdavadānavacanameva pramāṇamiti</b> cet । na hi śeṣamanta-
reṇa sviṣṭakṛdavadānamupapadyate । tena śeṣayitavye sviṣṭakṛdavadānavacanameva pramāṇamiti cet,
na pramāṇaṃ, anyataḥ <b>prayuk‍te svayamaprayuk‍te puroḍāśādiśeṣe'rthavatvāt</b> । <b>yat‍tu camasava-
dityuk‍taṃ, tanna2 anuvaṣaṭa‍kāraśruterananyaviṣayatvāt camasasya ca grahaṇamātraśruteḥ</b>
<q>‘somasyāg‍ne vīhītyanuṣaṭa‍karoti’</q> iti yeyamanuvaṣaṭa‍kāraśrutiḥ sā ananyaviṣayā, tena bhavati
śeṣayitavye pramāṇam । camasasya ca grahaṇamātraṃ śrūyate । na punarhomaḥ । tenāgrabindu-
nipātenāpi śāstrasyāvirodha iti śeṣasaṃbhavādyuk‍taṃ camase śeṣakāryam । <b>darśanaṃ pratyuktam</b> ।</p>
<p><b>sākaṃ prasthāyye</b> । <b>kena viśeṣeṇāyamatideśaḥ</b> ? yāvatā atrāpi śeṣābhāva eva ।
uttaraṃ---<b>prakṛtivaditi prāp‍teḥ kāryārthatayā śeṣaṃ manyate</b> pūrvapakṣavādī । yuktamupāṃśuyāje
śeṣo nāstīti । śeṣakāryāṇāmeva tatsaṃbandhitvena prāpteḥ aniścitatvāt prakṛtitvādupāṃśuyājasya
<note>(1) P. 994</note> <note>(2) R. tatra</note>
﻿<pb n="r855"/>
vikṛtibhūtatvātsākaṃ prasthāyyasya prakṛtivaditi śeṣakāryāṇi prāpyante । teṣu prāp‍teṣu
tādarthyena dravyaṃ śeṣyate ityasti śeṣaḥ । na । <b>vacanātkāryaṃ balavaditi rāddhāntaḥ</b> ।
<q>“saha kumbhībhirabhikrāman juhoti”</q> iti vacanāt saha kumbhībhirabhikramaṇasya ca dṛṣṭārthatvāt
sarvahomaḥ pratīyate । yo'pi sviṣṭakṛdādiprāp‍tyā śeṣatvasaṃbhavaḥ, tatra vacanasya kāryato
balīyastvāt kāryaprāptasviṣṭakṛdādibādha eva nyāyya iti śeṣābhāvānna sviṣṭakṛdādīni kāryāṇi
sākaṃ prasthāyye iti rāddhāntaḥ ।</p>
<p><b>sautrāmaṇyāṃ ca</b> । nanu <q>‘uttare'g‍nau payograhān juhoti dakṣiṇe'gnau surāgrahān’</q> iti
gṛhītasyaiva dravyasya homaśravaṇāt śeṣābhāvānna prakṛtitaḥ sviṣṭakṛdādiśaṅkā tatrāha---<b>sautrā-
maṇyāṃ <q>‘ucchinaṣṭi na sarvahutaṃ juhoti’</q> iti punarapi śeṣaśaṅkāyāṃ sviṣṭakṛdiḍaṃ manyate</b> ।
<b>tasyānyatra viniyogāditi rāddhāntaḥ</b> । tasya śeṣasya anyatra viniyogāt saṃbandhāt
brāhmaṇena parikrītena bhakṣaṇena pratipādyatvāt na sviṣṭakṛdiḍamiti rāddhāntaḥ ।</p>
<p><b>dravyaikatve</b> । <b>sarvapṛṣṭhe tu pratipradhānaṃ śeṣasaṃskārādavṛttiṃ manyate pūrvapakṣavādī</b> ।
bahutvāt pradhānānāṃ pratipradhānaṃ ca śeṣakāryaprāpteḥ dravyasya vipulatvāt bhavitavyameva pratipradhānaṃ
<note>(1) P. 994</note> <note>(2) P. 996</note>
﻿<pb n="r856"/>
śeṣasaṃskāraiḥ । <b>agṛhyamāṇaviśeṣatayā kṛtaḥ śāstrārtha iti rāddhāntaḥ</b> । ya eva hi śeṣa-
saṃskāraḥ kṛtaḥ sa eva sarveṣāṃ śeṣāṇāmiti pratibhāti agṛhyamāṇaviśeṣatvāt । ataḥ
kṛte śāstrārthe nāvṛttau pramāṇamastīti rāddhāntaḥ । <b>nanu sādhāraṇe naiva sviṣṭakṛdastītyuktam</b>
ājye । kathamatra sādhāraṇe sakṛdapi sviṣṭakṛt । pariharati---satyaṃ---<b>akṛtatvāt kāryānta-
rāṇāṃ guṇapradhānatvācceti2 viśeṣaḥ</b> । satyaṃ ājye sviṣṭakṛnnāsti । tatra hi eṣā yuktiḥ ।
upāṃśuyāje kṛtamātra eva na bhaveccheṣakāryaṃ kāryāntarāṇāmakṛtatve pratipattyanarhatvāt । kṛteṣu
kāryāntareṣu guṇaprādhānyāccheṣiṇāṃ guṇapradhānabhāvenāvasthitānāṃ yāgānāṃ sādhāraṇaṃ śeṣatvā-
diti । <q>‘na punassādhāraṇaṃ dravyaṃ’</q> ityetāvatī yuktiḥ । iha tu śeṣo'pyayaṃ pradhānānāmeva ।
ataśśeṣakāryaṃ kāryam ।</p>
<p><b>aindravāyave</b> । <b>nanu cātra pūrvapakṣa eva nāsti vacanāt</b> । dviraindravāyavasya bhakṣa-
yatīti vacanāt । <b>na hi pūrvapakṣe vacanasyānyārthatā śakyate vak‍tum</b> । <b>atrocyate
---ayamabhiprāyaḥ pūrvapakṣavādinaḥ somasaṃskārārthatvādbhaśravaṇasya dviriti prayogāntarāpekṣo-
'nuvādo bhaviṣyati</b> । asyārthaḥ---bhakṣaṇena somaḥ saṃskriyate sa ca sakṛt bhakṣaṇenaiva saṃskṛta
<note>(1) P. 997</note> <note>(2) G. pradhānatvāya</note>
﻿<pb n="r857"/>
iti na dviḥ bhakṣaṇamupapadyate । tasmātprayogāntarābhiprāyeṇa dvirityanuvādaḥ । <b>rāddhāntavādī tu
vacanāt kāryakalpaneti vacanādityuktavān</b> । satyaṃ bhakṣaṇena somaḥ saṃskriyate tathāpi
vacanāt dvirvacanāt dvirbhakṣasya vihitatvāt dvirbhakṣaṇameva vacanānurūpameva kāryakalpanamiti
nyāyyam ।</p>
<p><b>some'vacanādbhakṣo na vidyate</b> । <b>some śeṣabhakṣo'sti nāstīti saṃśayaḥ</b> । <b>nanu
saṃśaya evāyamayuktaḥ somasya śeṣabhāvāt</b> । <b>yuktaṃ puroḍāśādīnāṃ dvirhaviṣo'vadyatīti
vacanāt tatra yāgopasaṃhārāccheṣavattvam tasya ca bhakṣaḥ । iha tu tadabhāvāt bhakṣāśaṅkaiva
nāsti</b> । <b>kathaṃ tarhi vacanānyetāni---<q>‘dviraindravāyavasya’</q> <q>‘sarvataḥ parihāramāśvinaṃ’</q> <q>‘anu-
ṣaṭa‍karoti’</q> iti ca</b> । ākṣeptā <b>āha---atra hi bhavāneva</b> bhāṣyasamarthanāyodyataḥ
<b>praṣṭavyaḥ । atha vā bhavantvarthakarmāṇi</b> (bhakṣā)śeṣabhāvāt pratipattirnopapadyate । arthakarma tu
dravyaṃ prayok‍tuṃ samarthamiti tadevāstu । yadi kṛtsna eva gṛhītassomo <b>hūyate kathaṃ tarhi
<q>‘aindravāyavasya’</q> <q>‘āśvinaṃ’</q> iti ca</b> । dravyāntaraṃbhakṣaṇenāpi prayujyamānaṃ na aindravāyavaṃ
<note>(1) 998</note>
﻿<pb n="r858"/>
āśvinaṃ iti ca śakyate vak‍tum । uttaraṃ---<b>dharmalakṣaṇārtho bhaviṣyati</b> । aindravāyavasya
aindravāyavadharmakasyetyarthaḥ । <b>tasmādanupapannamevedaṃ kiṃ some vidyate na veti । athai-
tebhyo vacanebhyaḥ</b> śeṣāśrayebhyaḥ <b>śeṣayitavyamiti kalpyate</b> । na । <b>aprayojakatvā-
ccheṣāṇāṃ</b> na śeṣakāryāṇi dravyaṃ prayuñjate । kutaḥ ? <b>saṃskāryapradhānaṃ hi saṃskārakarma
bhavati</b> । saṃskāryaṃ dravyamucyate saṃskāryeṣu pradhāneṣu apradhānabhūtāssaṃskārāḥ । <b>na cā-
pradhānaṃ</b> pradhānaṃ <b>prayuṅk‍te</b> । tasmānna śeṣakāryairdravyaṃ prayujyate । <b>tasmādvak‍tavyo'tra nyāyaḥ</b>
śeṣasaṃbhave । ucyate---<b>nātra sarvahome pramāṇamasti</b> । yasmāt <b>aindravāyavādiṣu tādarthyena
grahaṇam</b> । <b>gṛhītasya ca ekadeśenāpi kṛte kṛtaiva aindravāyavatā</b> । <b>kimiti sarvasya śeṣaḥ</b>
ayamabhiprāyaḥ---rasībhūtassomaḥ devatoddeśena parigṛhītaḥ । tasya ca dravyasya devatoddeśaḥ evaṃ
arthavān bhavati yadi tāmeva devatāmuddiśya tyajyate । tasya ca tyajyamānasya <q>‘aṇvyā dhārayā
juhoti’</q> iti niyamāt krameṇa tyāgaḥ । tatra tu agrabindunipātena kṛte devatoddeśena grahaṇe-
'rthavati na sarvahome pramāṇamastītyagrabindumātreṇa yāgopasaṃhārādasti śeṣaḥ । <b>nanu ca sarvasya
yāgaśeṣatā śrūyate <q>‘somena yajeta’</q> iti</b> tena kṛts‍nenaiva yāgaḥ kartavya iti kṛts‍nasya homaḥ ।
pariharati---na kṛts‍nenaiva yāgaḥ । <b>tatrāpyekadeśenaiva somenetyupapannatvāt</b> । avayava-
﻿<pb n="r859"/>
dvāreṇāpi karaṇasaṃbandhopapatteḥ na kṛts‍nahome pramāṇam । <b>tathā cāsya</b> rasasya grahaṇaṃ
ṛjīṣādeśca tyāgaḥ yadyekadeśenāpi kṛte kṛtaḥ śāstrārthaḥ <b>kimiti tarhi dvirhaviṣo'vadyati
ityetasmādevopasaṃhāraḥ</b> yathā some ekadeśenāpi yāgaḥ tathā puroḍāśepi ekadeśenāpi yāga
iti vināpi dvirhaviṣo'vadyati iti vacanaṃ ekadeśenāpi yāgopasaṃhāraḥ prāpta eva । kimitye-
tasmā1dupasaṃhāropanyāsaḥ kṛtaḥ । <b>yathākathaṃcita tatrāpyupasaṃhārasiddheḥ</b> । <b>tatrāpi</b>
puroḍāśe <b>yathākathaṃcit</b> yena kenacidavayavenopasaṃhāraḥ prāpnoti । rāddhāntamāṃśaṅkayati
---<b>niyamārthaṃ taditi cet</b> । dva‍yavadānavacanaṃ niyamārthamiti cet kṛts‍napradāne'pi prāpte'va-
yavaniyamārthaṃ taditi । dūṣayati---<b>sarvapradānaṃ tarhi pūrvapakṣavādino na ghaṭate</b> dva‍yavadāna-
niyame śrute sarvapradāne śaṅkā na yuktā । <b>kiñca ekadeśenāpyupapadyata iti naitāvatā sarvaṃ
na hotavyam</b> । <b>sarvahomenāpyupapadyata eva</b> । tena somaśeṣasadbhāvo nityavannopapadyata eva ।
<b>tasmādvaktavyo viśeṣaḥ</b> puroḍāśasomayoḥ । puroḍāśe vināpi dva‍yavadānavacanaṃ kṛts‍nena
homaḥ prāp‍noti । some tu vinā vacanaṃ ekadeśenaiva homa iti । <b>ayamabhidhīyate</b>
viśeṣaḥ । some agravindunipātena <b>kṛte śāstrārthe punaḥ karaṇaṃ tāvannopapadyate ekadeśena
kṛtaḥ śāstrārtha iti pradarśitam</b> । yadi vināpi vacanena ekadeśena śāstrārthaḥ saṃpadyate
some'gravindunipātamātreṇa <b>katha tarhi sarvapradānāśaṅkā</b> ? dva‍yavadānasya vacanenaiva
<note>(1) G. ekasmāt</note>
﻿<pb n="r860"/>
<b>śrutatvāt</b> । uttaraṃ---śrute'pi vacane <b>avakhaṇḍyāvakhaṇḍya dātavyaṃ iti vacanārthāvagamāt</b> ।
avadāyāvadāya hotavyaṃ iti manyamānena sarvapradānamāśaṅkitam na sarvapradānaṃ <b>yāgārthatvāt
dravyasyetyupasaṃhāraḥ</b> । yāgārthaṃ hi dravyaṃ tena sakṛtkṛto yāgaḥ na guṇānurodhenāvartayitavyaḥ
ityupasaṃhāro dva‍yavadānena yāgasya । <b>tasmādekadeśaniyama evāyam</b> dvirhaviṣo'vadyatīti ।
ekadeśena kṛts‍nena vā yāge prāpte ekadeśe niyamo'yaṃ na punaraprāptaikadeśahomavidhiḥ ।
yata evāvayavenāpi śāstrārthasaṃpattiḥ । <b>ata eva laukikāḥ pāyasādi devatoddeśena</b>
<b>kṛtvā tata uda‍dhṛtya kiñciddevetāyai datvā</b> bhavati ca devatoddeśena grahaṇe'rthavati <b>śeṣaṃ
yatheṣṭaṃ viniyuñjate</b> । anyathā kṛts‍nameva devatāyai dada‍yuḥ <b>tasmādvidyamāne śeṣe upapadyate
saṃśayaḥ kiṃ bhakṣaṇenaiva śeṣapratipattiḥ uta neti</b> । <b>tatra vacanābhāvānna bhakṣaṇeneti pūrvaḥ
pakṣaḥ, bhakṣaviśeṣavidhānādasti bhakṣa iti dvitīyaḥ</b> । <b>anyathā</b> hi asati bhakṣe bhakṣa-
viśeṣavidhānaṃ dviraindravāyavasyetyādi <b>nopapadyate</b> । <b>kāmaṃ mopapādi na punarvacanādṛte
śakyate bhakṣaḥ pratipat‍tum</b> । na cedaṃ nopapadyate <b>yadā bhakṣayati tadā dvirityevaṃ</b> viśeṣa-
vidhānopapatteḥ । <b>evaṃ tarhi</b> yadi nityavadbhakṣaṇaṃ na prāp‍noti tadā <b>etānyena</b> viśiṣṭasya
bhakṣaṇasya vidhāyakāni bhavantviti rāddhāntaḥ ।</p>
﻿<pb n="r861"/>
<p><b>camaseṣu samākhyānāt । camaseṣvidānīṃ vacanābhāvānnāsti bhakṣa iti pūrva-
pakṣaḥ</b> । tat camasataivānyathā nopapadyate yadi tatra camanaṃ na syāt । tasmāt <q>‘ayamasya
camasaḥ’ </q> <q>‘ayamasya camasaḥ’</q> iti vacanāni <q>‘praituhotuścamasaḥ’</q> ityevamādīnyeva bhakṣavidhāyakāni
bhavantu <b>yathaiva viśeṣavidhānamanyathā nopapadyata iti pūrvatra vacanaṃ</b> tathehāpi camasatvānupapatteḥ
camanavidhānamiti । nanu dravyāntaravidhānenāpi camasatā upapadyate ityatrāha---<b>dravyāntara-
camanaṃ 3takṣaṇādi ca na kalpitaṃ bhavati</b> । dravyāntarameva tāvaccamanīyaṃ kalpanīyam ।
klṛptasomadravyasaṃbhave tasya cāyāgaśeṣatvāt । tacchuddhaye takṣaṇādi kalpayitavyam । some tu
tatra pānepi na somenocchiṣṭā bhavati iti vacanāt na takṣaṇakalpanā । tasmāt somacamana-
nimittaiva camasatā । sā ca vināvacanaṃ nopapadyata iti vacanānyetāni <q>“praitu hotuścamasaḥ”</q>
ityevamādīni ।</p>
<p><b>udgātṛcamasamekasya śrutisaṃyogāt</b> । atra catvāraḥ pakṣāḥ kimekasyodgāturbhakṣaḥ,
uta sarveṣāmṛtvijāṃ, atha vā subrahmaṇyavarjitānāṃ chandogānāṃ trayāṇāṃ, atha vā caturṇāmapi
chandogānāṃ udgātṛprastotṛpratihartṛsubrahmaṇyānāṃ iti । tatra taccamasatā anyathā nopapadyata iti
camanavacanānyetānīti sthitam ।</p>
<note>(1) P. 999</note> <note>(2) P. 1001</note> <note>(3) G. bhakṣaṇādi</note>
﻿<pb n="r862"/>
<p>tatra prathamapūrvapakṣavādī udgātṛpratipadikasya ṛtvigviśeṣe rūḍhatvāt prātipadikārthasya ca
pradhānatvāt tadanurodhitayā <q>‘pāśān’ </q> itivat bahutvamavivakṣitamiti manyate । dvitīyapūrvapakṣavādī
tu vacanārthasyāvivakṣātaḥ prātipadikasya lakṣaṇikatvavarṇanameva nyāyyam । ubhayorapi
vibhaktiprātipadikaborevamarthavattā bhaviṣyati । pāśe tu prātipadikasya lakṣaṇīyābhāvena
lakṣaṇayā varṇanāsaṃbhavāt agatyā vacanasyāvivakṣetyudgātṛlakṣitānāṃ sarveṣāmeva ṛtvijāṃ bhakṣa
ityāha---<b>apasubrahmaṇyavādī tu</b> gānakriyākāritayā yaugikenodgātṛśabdena trayāṇāṃ gāna-
kāriṇābhudgātṛprastortṛpratihartṝṇāṃ bhakṣa ityuktavān । rāddhāntavādī tu rūḍhiryogamapaharati iti
yaugikatve niraste ekodgātṛsamākhyātapravacanādhyetṛtvāt udgātṛśabdena chatrinyāyena sarveṣāṃ
chandogānāṃ lakṣaṇā । tataśca teṣāmeva bhakṣa ityāha---<b>prodgātṝṇāmityatra kiṃ punaḥ kāraṇaṃ na
gānaṃ lakṣayati samākhyaiva kimiti lakṣayati</b>। asyārthaḥ---kena punaḥ kāraṇena gāna-
kriyākartṝn na lakṣayati । yaugikaḥ udgātṛśabdaḥ kimiti na bhavatītyarthaḥ । <b>samākhyaiva
kimiti lakṣayati</b> kena hetunā udgātṛśabdo lakṣaṇayā vartata iti yāvat । rāddhāntaikadeśī
samarthayamāna āha---<b>ucchabdasyāvivakṣā prāpnoti gānakāriṣu lakṣyamāṇeṣu</b> । yadyudgāyatī-
tyadgātocyate tadā eka evodgānakārī na tu trayo'pi । yadi trayo'pi gānakāriṇaḥ
udgātṛśabdena gṛhyante tadā ucchabdasyāvivakṣā prāp‍noti । <b>tathā ca darśitam । anyadeva
gānamanyadevodgānamiti । samākhyāne</b> tu lakṣayati---<b>nāyaṃ doṣaḥ1</b> । tatra vyutpattimanta-
reṇa udgātṛśabdaḥ ṛtvigviśeṣavacano lakṣaṇayā anyānapi chandogānupasthāpayatīti nāsti
ucchabdasyāvivakṣādoṣaḥ pūrvapakṣī punarāha---<b>nanu codgānaṃ nāma gānameva nāsti</b> । tena
pralambata ityādivat arthāntarānupasthāpakatvāt ucchabdasya gānakāriṇa udgātṛśabdenokta
<note>(1) naiṣa doṣaḥ</note>
﻿<pb n="r863"/>
iti nāstyucchabdāvivakṣādoṣaḥ । arthavato hi avivakṣādoṣaḥ nānarthakasya । <b>bhaktirhi sā</b>
sāmnaḥ । sāmabhāgo bhaktiḥ । yā dvitīyābhaktiḥ yāmudgātā ṛtviga‍gāyati <b>sā codgītha-
śabdavācyā</b> rūḍha‍yaiva । <b>na punaḥ</b> tatrocchabdanvito gāyatirvartate । nanūdgīthaṃ gāyan‍nu-
dgāyatītyucyate । ataḥ ucchabdasahito gāyatistatraiva vartate ityatrāha---<b>yaḥ punaḥ udgāye-
dityevamādiṣu prayogaḥ udgīthaṃ gāyediti tatrārthaḥ ucchabdo hi tatra bhaktilakṣaṇārthaḥ । gānaṃ
tu gānameva</b> । tatrāpi gāyatirgītimātra brūte । kevalamucchabdaḥ tatrodgīthaśabdasyāvayava-
bhūtasmamudāyalakṣaṇārthaḥ evamucchabdasahitasya gāyateḥ samudāyaśak‍tirna kalpitā bhavati iti ।
yasmādgānamevodgānaṃ <b>tasmādudgāteti ṛtvigviśeṣanāmaivaitat । na punarudgānasya kartaudgātā</b>
rūḍho'yamudgātṛśabdaḥ ṛgvigviśeṣe । na punarasau yaugikaḥ; gānakāritayā sarvatra prasak‍teḥ
yadi hi udgānaṃ nāma gānaviśeṣaḥ syāt tadā tatkāritayā ṛtvigviśeṣe śabdavṛttirlabhyate na
caitadasti । tasmāda‍‌rūḍha evāyamiti । paramasiddhāntī tvāha---yata eva rūḍho'yamudgātṛśabdaḥ
<b>ata eva samākhyeva lakṣayituṃ prabhavati na gānakriyeti rāddhāntitam</b> । gānakriyāyā lakṣa-
katve yaugikatvaprasaṅgāt । na ca rūḍhau satyāṃ yaugikatvāśrayaṇaṃ yuktam । nanu rūḍhyāśrayaṇe
bahutvaṃ nopapadyate । lakṣaṇayopapadyata iti cenna । lakṣaṇaiva doṣaḥ । atrābhidhīyate---rūḍhyā
yaugikatve parihṛte vacanāt tadanuguṇā lakṣaṇā । na punaḥ vacanamupalabhya parāvṛttya yaugikatvā-
śrayaṇamiti । yata eva samākhyā lakṣayati---<b>ata eva ca apasubrahmaṇyavādino'pi
apanyāyavādina eva</b>। ekapravacananiveśena lakṣaṇāyāṃ sarvepi tatpravacanakāriṇo lakṣyante
iti na śakyate subrahmaṇyaṃ parityuk‍tum । nanu <q>‘niṣadyodgātārasstuvanti’</q> iti subrahmaṇyavarjitā
﻿<pb n="r864"/>
lakṣyante tathehāpi syāt ityatrāha---<b>na cātra stutyādiśravaṇamiva saṅkoce pramāṇamasti</b> ।
tatra hi stutisaṃbandhāt stotrakāriṇāṃ trayāṇāmeva grahaṇam । iha tu nāstīti viśeṣaḥ ।
<b>nanu ca prodgātṝṇāmiti triṣveva bahuvacanopapatteḥ</b> kapiñjalavat---<b>kimiti sasu-
brahmaṇyānāṃ bhakṣaḥ</b> kalpyate । uttaraṃ---<b>yadi bahuvacanopapattyarthaṃ satyameva</b> trayāṇāmeva
grahaṇam । <b>atrodgātṛśabdastadarthakāriṣu vartata ityuktam</b> । ato bahuvacanamatra prātipādi-
kasyārthāntaravṛttau hetuḥ na svārthanvayamātre vyāpṛtam । bahuvacanena lakṣaṇāvṛttirāśritā
lakṣaṇā caikapravacanasaṃbandhāditi sarve chandogā grāhyāḥ । tasmāt suṣ‍ṭhūcyate sasubrahmaṇyānāṃ
bhakṣa iti ।</p>
<p><b>grāvastuto bhakṣo na vidyate'nāmnānāt । uk‍taṃ vacanāt samākhyānācca bhakṣaṇam</b>।
idānīṃ <b>vacanārthavipratipattau saṃpratipattyarthametānyadhikaraṇāni ārabhyante</b> । anenāvāntara-
saṅgatimāha । nanu <q>‘sarve hāriyojanasya2 lipsante’ </q> iti vacanāt sarveṣāṃ hāriyojane bhakṣa iti
grāvastuto'pi bhakṣa ityatrāha---<b>sarveṣāṃ hāriyojanasya lipsanta iti camasināmeveti pūrvapakṣa-</b>
<note>(1) P. 1004</note> <note>(2) R. &amp; G. hāriyojanaṃ</note>
﻿<pb n="r865"/>
<b>vādinā śaṅkitam । vākyaśeṣāt</b> । asyārthaḥ---<q>“yathācamasamanyāṃścamasāṃścamasino
bhakṣayanti । athaitasya hāriyojanasya sarva eva lipsante”</q> iti vākyaśeṣe camasināṃ
saṅkīrtanāt sarvaśabdaḥ camasiṣveva vartata iti camasināmeva hāriyojane bhakṣaḥ । 2na camasī
grāvastuditi tasya bhakṣābhāvaḥ । <b>asandigdhatvāt prakṛtavacanatayā sarvaśabdasya nopasaṃhāro
yuktaḥ vākyaśeṣāditi rāddhāntaḥ</b> । asyārthaḥ---sarve hāriyojanasyeti nissandigdhasakala-
ṛtvikpratyayaḥ । prakṛtāśca ṣoḍaśartvijaḥ । prakṛtavacanaśca sarvaśabdaḥ । sa yadi cama-
siṣveva avasthāpyate tadā sarvaśabdārtho bādhyeta । tasmādvākyaśeṣādupasaṃhāro na yuktaḥ ।
yadi vākyaśeṣe camasiśabdaḥ parokṣārthavṛttiḥ syāt tadāpyupasaṃhāro'stu । na ca camasiśabdasya
parokṣārthatā camasāṃścamasino bhakṣayanti । hāriyojane tu sarve bhakṣayantīti mahābhāgatayā
hāriyoṃjana stūvate iti rāddhāntaḥ ।</p>
<p><b>vaṣa‍ṭakārāñca bhakṣayet । atra <q>‘vaṣa‍ṭkartuḥ prathamabhakṣaḥ’</q> iti guṇaśravaṇāt na
bhakṣavidhānaṃ ityāśaṅkya viśiṣṭavidhānāditi rāddhāntitam</b> । anena yathāśrutaṃ bhāṣya-
kārīyamadhikaraṇamanubhāṣitaṃ ākṣep‍tum । ākṣepamāha---<b>nanu cātra viśiṣṭavidhānaṃ nāsti</b> ।
<b>na hi prāthamyaṃ nāma bhakṣasya kārakam, yena viśiṣṭakriyā vidhīyeta</b> । asyārthaḥ---tatra
<note>(1) P. 1006</note> <note>(2) R. nācamasī grāvastut</note>
﻿<pb n="r866"/>
hi viśiṣṭavidhānaṃ bhavati yatra hi viśeṣaṇaviśeṣyabhāvaḥ saṃbhavati । na ca prāthamyabhakṣaṇayo-
rviśeṣaṇaviśeṣyabhāvaḥ saṃbhavati । akārakatvāt prāthamyasya । kārakaṃ hi kārakavibhaktyā kriyāṃ
prati viśeṣaṇatayā upādīyate । tena tatra yuk‍to viśiṣṭavidhiḥ । yatra punarakārakatvāt na
kārakavibhaktyā nirdiśyate na tatra kriyāsaṃbandha iti kuto viśiṣṭavidhānam । na ca prāthamyaṃ
kārakaṃ, kramo hi saḥ । sa ca padārthāśritaḥ padārthaguṇo na kārakaṃ, padārthanivṛttāvavyā-
pārāt । tasmāt rāddhānta evānupapanna iti । samādhātā āha---yata eva viśiṣṭa-
bidhānaśaṅkā nāsti । <b>ata eva pūrvapakṣavādī na viśiṣṭavidhānaṃ saṃbhavatītyāśaṅkitavān</b> ।
ākṣeptā''ha---bhavatu pūrvapakṣaḥ, <b>kathaṃ tarhi rāddhāntaḥ</b> ? samādhātā āha---<b>prathamabhakṣa
iti padadvayasya ekārthābhidhānāt abhihitavidhānācca ekārthavirdhi manyate</b> । asyārthaḥ
---yadi viśeṣaṇaviśeṣyabhāvo na bhavet tadā na syādekārthavidhiḥ । yadā punaḥ prathamabhakṣa
iti samāsaḥ tatra ca padadvayena prāthamyaviśiṣṭaḥ eka eva bhakṣarūpo'rtho'bhidhīyate । yaccābhi-
dhīyate tadeva vidhīyate iti abhidhānādeva ekārthavidhiḥ । ākṣeptā āha---<b>tadayuktam
samāsepi hi tada‍bhūtādhikaraṇanyāyāt 1apagatirnaivāsti</b> । padadvayena ekārtho'bhidhīyata
iti vadatā tvayā pratipadamarthānabhyupagamāta sphoṭa evābhyupagataḥ । sa cāyuktaḥ । samāseṃ
hi tada‍bhūtādhikaraṇanyāyasya pratipadābhidhānasādhakasya naivāpagatirasti । tena kathamekārthā-
bhidhānam ? samādhatte---<b>satyamevaṃ, tathāpi pūrvottarapadasaṃbandhāyattā samāse ca padārthā-
ntarasaṅgatiḥ</b> । asyārthaḥ---nāhaṃ sphoṭapakṣamaṅgīkṛtya ekārthābhidhānaṃ samāse bravīmi, kintu
<note>(1) G. avagati</note>
﻿<pb n="r867"/>
padadvayena viśeṣyaviśeṣaṇabhūtau arthau abhidadhatā viśiṣṭa eko'rthaḥ pratipādyate । tasya ca
padārthāntareṇa paścātsaṃbandhaḥ । vākye tu padārthāntarasaṃbandhānāṃ parasparaṃ saṃbandhaḥ । nīla-
mutpalamānaya iti dvayorānayatinā saṃbandhaḥ pūrvaṃ, paścāt guṇaguṇisaṃbandhaḥ । samāse tu
<q>‘nīlotpalamānaya’</q> iti guṇaguṇibhāvena parasparānvitayoreva ānayanasaṃbandha । tenehāpi
prathamabhakṣa iti prāthamyabhakṣayoḥ guṇaguṇibhāvena saṃbaddhayoḥ karotyupāttena vidhinā saṃbandhaḥ, na
punaḥ parasparāsaṃbandhayoḥ । tadā hi anekārthavidhānaṃ bhavati । samāse ca parasparasaṃbandhaḥ
pratīyata iti <b>yuktamuk‍taṃ samāsena ca vidadhato nānekaguṇavidhānaṃ duṣkaramiti । ataḥ
siddhamatra viśiṣṭavidhānam</b> । evaṃ ca vadato <b>bhāṣyanibandhanakārasya</b> abhihitakramo
viniyojyo vidheyaśca । yaḥ punaḥ pāñcamikaśrutyādigamyaḥ vidhivitānākhyo'bhidhānaviniyoga-
śūnyaḥ nāsau vidhīyata iti darśanaṃ lakṣyate । sarvatraiva hi śabdaśaktivaśenāyaṃ śāstrārthaṃ
varṇayati । <b>vivaraṇakārastu</b> vastusvabhāvanirūpaṇena । tena tanmate sarvatraiva kramasyā-
vidheyatvamiti tatraivoktam ।</p>
<p><b>homābhiṣavābhyāṃ ca । <q>‘abhiṣutya hutvā bhakṣayati’</q> ityapi bhakṣavidhānam</b> ।
kasmātpunaḥ bhakṣaṇaṃ vidhīyate iti darśanaṃ ? abhiṣutya hutveti kimiti homabhiṣavāveva na
vidhīyete bhakṣaṇamanūdyata evārthaprāptaṃ iti tatrāha---<b>homābhiṣavayoḥ prāptatvāt tatra</b> । nanu
ca homābhiṣavāveva bhakṣaṇāṅgatayā kimiti na vidhīyete । bhakṣaṇaṃ vā taṅgatayā kimiti na
<note>(1) P. 1008</note>
﻿<pb n="r868"/>
vidhīyate ityatrāha---<b>aṅgatayā ca vidhānānupapatteḥ</b> iti । vidhānāntarābhāvāt <b>bhakṣa eva
vidhātavyaḥ</b> iti ।</p>
<p><b>pratyakṣopadeśāt । hotṛcamasaḥ ityevamādyābhiḥ samākhyābhiḥ sakalacamasa-
saṃbandhāvagateḥ abhiṣutya hutvā ityanyatra camasebhyo bhakṣaḥ iti manyate pūrvapakṣavādī</b> ।
sakalasya camasya hotrādisaṃbaddhatvāt camasavyatirekeṇa homābhiṣavanimittaṃ bhakṣaṇaṃ bhaviṣyatītyarthaḥ ।
evaṃ prāpte ucyate---<b>abhiṣavanimittako'pi bhakṣaḥ camaseṣu bhavatyeva । nanu hotṛcamasa
iti sakalacamasāvagatirityuk‍taṃ, satyamuk‍taṃ, na punarabhiṣavanimittatāṃ</b> bhakṣaṇasya <b>bādhi-
tumarhati</b> । abādhite ca bhakṣasya homābhiṣavanimittatve prāp‍notyeva camaseṣvapi tannimitto bhakṣaḥ
yasmāt <b>prāpakāṇyetāni vacanāni</b> na punaḥ parisaṅkhyāpakāni । kuta ityāha---<b>hotṛcamasa
ityasyāṃ saṃbandhāvagatau na saṃbandhāntaranivṛttiḥ śakyate'vagantum । prāptimātrāvagateḥ ।
prāptau hi satyāṃ kasyedamityapekṣāyāṃ anyanivṛttiḥ pratīyate</b> । sāmānyataḥ prāptau satyāṃ
kasyedamiti viśeṣāpekṣāyāṃ viśaṣanirdeśāt anyanivṛttiḥ pratīyate---<b>yathā <q>‘āg‍neya’</q> ityuk‍te</b>
<note>(1) P. 1009</note>
﻿<pb n="r869"/>
<b>naindrāgnasyāvagatiḥ । iha punaḥ prāptiphalatvādvākyasya nānyanivṛttiḥ śakyate'vagantum</b>
hotṛcamasa ityanena bhakṣaṇaṃ vidhīyate viśiṣṭakartṛkaṃ na punaḥ anyanimittakaṃ bhakṣaṇāntaraṃ nivartyate ।
<b>nanu ca prāptāvapi</b> prāpakatvepi vākyānāṃ <b>sakalāvagatervirodho vidyata eva</b> । sakala-
saṃbandhāvagamāddhi sakalaścamasibhiḥ bhakṣyata iti lakṣyate । tenānyasmin bhakṣaṇāntare sati
virodho'styeva । pariharati---<b>satyaṃ</b> virodhaḥ <b>syāt---yadi samākhyayā prāptiḥ । iha punaḥ
praitu hotuścamasa iti vacanāt</b> prāptiḥ । asyārthaḥ---satyaṃ yadi sakalacamasasaṃbandhaḥ hotuḥ
samākhyayā pratīyate । na ca samākhyātaḥ prāptiḥ । kintu <b>vacanāt</b> । nanu vacanamapi
samākhyānupapatteḥ kalpyamānaṃ yathā samākhyānameva sakalaviṣayaṃ kalpyate tatrāha---<b>kalpyaṃ tat</b>
abhiṣutyahutvā ityanena vacanāntarāvirodhena vacanaṃ kalpyate kalpyatvāt । tenaikadeśadvāreṇa
sakalasaṃbandhasamākhyopapattiḥ ।</p>
<p><b>ekapātre kramādadhvaryuḥ । sthitaṃ camasino'bhiṣotārohotāraśca bhakṣayantīti ।
atredānīṃ kaḥ prathamaṃ bhakṣayediti vicāryate</b> । anena avāntaramasaṅgatimāha । pūrvapakṣamāha
<b>adhvaryuḥ prathamaṃ bhakṣayati hastagatatvāt yasya haste sa jayatīti nyāyāt</b> । yasya hi haste
<note>(1) P. 1010</note>
﻿<pb n="r870"/>
dravyamasti sa tāvat sannihitaṃ bhakṣayati paścāditare iti । <b>nanu vaṣaṭa‍kartuḥ prathamabhakṣa iti
vacanāt kathamadhvaryorbhakṣaḥ</b> । na vacanapratipakṣo nyāyya iti bhāvaḥ । uttaraṃ---<b>bhakṣamātra-
vidhānādapi vaṣaṭa‍kartureva prathamaṃ bhakṣa iti manvānasya punaridamadhikaraṇam</b> । asyārthaḥ
---yadyapi vacanaṃ bhakṣamātraṃ vidadhāti tathāpi nyāyata eva prāthamyaṃ labhyate iti manvānasya
nedamadhikaraṇamārabhyata iti । prāthamyavidhānamaṅgīkṛtyāyaṃ vicāra iti yāvat । <b>pradarśitaṃ
ca prāthamyādvaṣaṭa‍kārasyeti</b> kṛtvācintayedamadhikaraṇamārabdhamiti । darśitaṃ cedaṃ prāthamyaṃ
vaṣaṭ‍kārasya; tannimittaṃ bhakṣaṇamapi prathamameva yuktamiti । anena nyāyābhidhānāt । anyathā
nyāyābhidhānaṃ akiñcitkaraṃ syāt । nanu vacanopanyāsastarhiṃ nopapadyate tatrāha---<b>vacanāccetyupa-
saṃhṛtam</b> । kṛtvācintoddhāṭanamidamityarthaḥ ।</p>
<p><b>vacanādanujñātabhakṣaṇam । kimanujñātena bhakṣayitavyaṃ utānanujñāteneti prāpti---
darśanārthamidamadhikaraṇam</b> । anujñānaprāptiṃ vācanirkī pradarśayituṃ uttaracintārthamidamadhi-
karaṇam । <b>asati vacane'niyamaḥ । vacanāt‍tu niyama</b> evānujñāpanasya । <b>niyame</b>
<note>(1) 1011</note>
﻿<pb n="r871"/>
<b>sati kiṃ laukikena śabdenānujñāpanaṃ uta vaidikeneti cintā</b> । mantrāmnānāt <b>vaidikena</b>
mantreṇānujñāpanamiti <b>niyamaḥ</b> । <b>idamapi mantraprāptidarśanārthameva</b> । etaccādhikaraṇadvayaṃ uttara-
cintāśeṣabhūtameva । ata eva pūrvādhikaraṇaṃ likhitvā na punaḥ sūtraṃ likhitam ।</p>
<p><b>tatrārthāt prativacanam</b> । <b>idānīṃ prativacane sandehaḥ kiṃ mantreṇa prativacanaṃ uta
laukikena śabdeneti</b> । anena sandehamanubhāṣate ākṣep‍tum । pūrvapakṣābhāvenākṣepamāha
---<b>kathaṃ punaḥ upahūta iti mantrām‍nāne sati sandehaḥ</b> । prativacanasamarthasyāsya2 <b>mantrasya</b>
liṅgena viniyuktatvāt anenaiva mantreṇa prativacanaṃ yuktamityarthaḥ । samādhatte---<b>upahvayasvetyasyaiva
śeṣaṃ manvānasya</b> sandehaḥ । anujñāpanārthamantraśeṣabhūtatvāt anujñāpanārtha eveti । kutaḥ ?
na hi <b>anujñāpanāt pūrvapaṭhitaṃ prativacanasamarthamapi prativacanāyālaṃ bhavatītyabhiprāyaḥ</b> ।
yattvanujñāpanātpūrvapaṭhitaṃ tat pūrvaṃ prayoktavyam । na cānujñāpane akṛte anujñānaṃ prayujyata
ityarthāt anujñāpanārtha evāyaṃ mantraḥ iti । <b>rāddhāntavādī tu pūrvataivātra bādhyata iti
rāddhāntitavān</b> । asyārthaḥ---yathāviniyogaṃ krama iti liṅgāta viniyoge sthite pūrvataiva
mantraprayogasya bādhyate na punarliṅgaviniyoga iti ।</p>
<note>(1) P.1012</note> <note>(2) G. samarthatvādasya</note>
﻿<pb n="r872"/>
<p><b>tadekapātrāṇāṃ samavāyāt</b> । <b>sthite hyanujñāpane prativacane ca kimekapātrāṇā-
mevedamanujñāpanaṃ</b> prativacanaṃ ca <b>utāviśeṣeṇeti</b> cintā । anenāvāntarasaṅgatimāha ।
avidhānādaviśeṣaṃ <b>manyate pūrvapakṣavādī</b> । nātra ekapātre bhinnapātre veti viśeṣaḥ śrūyate ।
tasmāt sarvatreti । <b>dṛṣṭārthatayā tu rāddhāntaḥ</b> । ekapātre'nujñāpanaṃ prativacanaṃ ca dṛṣṭārthaṃ
nānyatreti tatraiva bhavati । dṛṣṭakārye kāryāntarakalpanāyā asaṃbhavāt ।</p>
<p><b>yājyāpanayenāpanītī bhakṣaḥ</b> । <b>yājyāmātrāpanayaṃ manvānasya pūrvapakṣavādino
hotureva bhakṣa ityabhiprāyaḥ</b> । <q>‘svayaṃ vā niṣadya yajati’</q> ityanena hotussakāśādyājyāmātra-
mevāpanītaṃ na punarvaṣaṭa‍kāraḥ । tena vaṣaṭa‍karaṇanimitto bhakṣo hotureva । atra codayati
---<b>kimanavānaśrutiḥ niṣadya yajati iti vacanaṃ</b> bhavānna <b>paśyati</b> । yo hi paśyati sa
kathamevaṃ brūyāt । anavānatā yaṣṭavyaṃ ityavicchedakatā hotṛvyāpāre homayāgayorupadiśyate ।
tatra yajamānenāpi hotṛvyāpāraṃ kurvāṇenāvicchedo'ṅgīkaraṇīyaḥ । tatra yadi yajamāno
yājyāmātrameva kuryāt vaṣaṭa‍kāraṃ tu hotaiva kuryāt tadā'vānyādyajamānaḥ tadā yājyāmātreṇa
vaṣaṭa‍kārarahitena yāgānupapatteḥ kathaṃ yājyāmātraprayoge yajamāneneṣṭaṃ syāditi bhāvaḥ ।
<b>na na paśyati</b>, paśyatyeva । <b>kintu yājyāmātre</b> । <b>evaṃ dvayamapyetadupapadyata</b>
<note>(1)P. 1012</note> <note>(2) P. 1013</note>
﻿<pb n="r873"/>
<b>evetyabhiprāyaḥ</b> । yājyāprayoga evedamanavānaṃ avicchedātmakaṃ ghaṭate tathā yājyāyā api
yāganiṣpattyarthatvāt taduccāraṇepi bhavatyeva yāgaṃ prati kartṛteti anavānayāgakartṛtvarūpadvayaṃ yājyā-
prayogamātrepyupapadyata iti na vaṣaṭ‍kārāpanaye kiñcitpramāṇamasti । etadeva vivṛṇoti---<b>yājyābhi-
dhāne'pi yajeḥ kartṛtvamupapadyata evetyarthaḥ</b> । <b>rāddhāntavādī tu manyate---satyamupapannam</b> ।
<b>na punaḥ vaṣaṭa‍kārāpanaye hi kiñcitpramāṇamasti iti savaṣaṭa‍kārameva yājyāprayogamātrepyu-
papadyate iti vyāpāramaṅgīkṛtya kartṛtvaṃ yuktamiti</b> । asyārthaḥ---yatraiva hotā prāptaḥ
tatraiva yajamāno'pi niyujyate savaṣaṭa‍kāre ca hotā prāptaḥ iti, savaṣaṭ‍kāra eva yājyāvyāpāre
ca hotā prāpta iti savaṣaṭa‍kāra eva yājyāvyāpāre yajamānaviniyoga iti na vaṣaṭa‍kārāpanayane
kiñcitpramāṇamasti । tataścāpanīte vaṣaṭa‍kāre nāsti hotuḥ vaṣaṭa‍kāranimitto bhakṣaḥ iti ।
<b>yat‍tu pravaro nāpanīyata iti tadatraupadeśikatvāt yathā pravaro nāpanīyate
tathā darśitam</b> । asyārthaḥ---pravarastāvadaupadeśikaḥ sa yatraiva saguṇaḥ kartuṃ śakyate
tatraiva kartavyaḥ hotari cāsau saguṇaḥ kartuṃ śakyaḥ, na yajamāne bhraṣṭāvasaratvāt ।
vikṛtau hi bādhāt viguṇamapi kriyate na punaḥ prakṛtāviti darśitaṃ bhāṣye ।</p>
<p><b>phalacamaso naimittiko bhakṣavikāraḥ</b> । <b>phalacamasaḥ ijyāvikāraḥ uta bhakṣavikāra
ityasmin saṃśaye brūmaḥ</b> । <b>naivātra saṃśayaḥ yasmāt tamasmai bhakṣaṃ prayacchet iti bhakṣasaṃba</b>-
<note>(1) P. 1016</note>
﻿<pb n="r874"/>
<b>ndhitvena vidhānāt bhakṣe somaṃ vikaroti na yāge</b> yatraiva hi śrūyate tatraiva vidhīyamānaḥ
tatsādhānabhūtameva nivartayati । kārakaṃ hi bhakṣe phalacamasaḥ śrūyate na yāge tamasmai bhakṣaṃ
kuryāditi śravaṇāt na tena yajeteti । evaṃ tāvat yāgasaṃbandhitvenāśravaṇāduktam ।
idānīṃ satyapi saṃbandhaśravaṇe aśakyatāmāha---<b>na cejyāvikāraśśakyate vak‍tum utpatti-
śiṣṭatvāt somasya</b> । somena yejetatyutpattāveva yāgaḥ somānvitaḥ pratīto nānyānvitaṃ
pratyetuṃ śakyate । <b>vidhīyamāne ca</b> dravyāntare <q>‘guṇaścāpūrvasaṃyoga’</q> ityanena nyāyena
---<b>karmāntaratvāpattiḥ</b> । <b>tataśca bhakṣavikāro'pi na syāt dūreṇejyāvikāraḥ</b> । <b>atrā-
bhidhīyate---nejyāvikāramantareṇa bhakṣaṃ vikartuṃ samarthaḥ phalacamasaḥ</b> । <b>kutaḥ</b> ? <b>ijyā-
śeṣasya hi somasya bhakṣaḥ</b> । <b>na cāśeṣabhūte bhakṣyamāṇe sa vikṛto bhavati</b> । asyārthaḥ
---yadi somenaiva yāgaḥ tadā na śakyate yāgaśeṣapratipattibhūtabhakṣavikāritāpi phalacamasasya
vak‍tum । yadi hi somenejyate sa eva bhakṣayitavyaḥ । na ca phalacamasena tasya bhakṣaṇaṃ
nivārayituṃ śakyate । nahyanyasmin pratipādite anyatpratipāditaṃ bhavati । <b>tasmāt</b>
pratipattibhūtabhakṣasaṃbandhānupapatteḥ <b>ijyāśeṣataiva phalacamasasyāpi mantavyā</b> । śrutabhakṣasaṃbandha---
siddha‍yarthaṃ aśrutamapi yāgasaṃbandhitvaṃ kalpayitavyam । <b>nanu cotpattiśiṣṭatvāt somasya yāge
vidhānaṃ na saṃbhavatītyuktam</b> । pariharati---<b>yāgānuvādena vidhāne hi apratyabhijñāna</b>-
﻿<pb n="r875"/>
<b>muktam na punaḥ kāryeṇāpi saṃgandhe</b> । asyārthaḥ---yadi yajiśabdena yāgamanūdya phalacamaso
vidhīyate tadā guṇādbhinnaṃ yāgāntaraṃ syāt । yadā tu kāryeṇāyaṃ saṃbandhaḥ tadā nāsti bhedaḥ
tadyāgasaṃbandhibhakṣasaṃbandhena hi yāgānupraveśe'ṅgīkriyamāṇe na yāgāntaraśaṅkāpi bhavatīti ।
kāryataścāyaṃ saṃbandhaḥ bhakṣaṃ kuryāditi śrūyate । yathā bhakṣo bhavati tathā kartavyam । yadi
cāsau yāgaśeṣo bhavati tadā bhakṣo bhavatīti---<b>kāryata evāyaṃ saṃbandhaḥ</b> । <b>nanu ca bhāṣyakāreṇa
yāgasaṃbandhābhāvaṃ codayitvā yājayediti saṃbandha uktaḥ</b> । tena yāgānuvādena phalacamasa-
saṃbandha ukto bhāṣyakāreṇa na kāryataḥ । samādhatte---<b>yāgānvayapradarśanārthaṃ taduk‍taṃ na punaḥ
anūdya vidhānāyetyadoṣaḥ</b> । upakramo yāgaśravaṇāt yāgasaṃbandhyeva bhakṣaṇamidam । tena
tadyoge nāsti yāgasaṃbandha iti pradarśitam । na punaryāgānuvādena dravyavidhiriti ।
<b>bhakṣaṃ kuryādini copasaṃhāra imamevārthaṃ</b> bhakṣasaṃbandhadvāreṇa yāgasaṃbandhirūpaṃ <b>prakaṭīkaroti</b> ।
<b>tasmādijyāvikāraḥ phalacamasa iti siddham</b> । <b>guṇavidhānāni ca pradarśitāni</b>
darbhataruṇakādiguṇavidhayaśca pradarśitāḥ ।</p>
<p><b>anuprasarpiṣu sāmānyāt</b> । <b>daśa daśa ekaikaṃ camasamanuprasarpantī’ti vidhānāt
śata brāhmaṇāḥ somān bhakṣayantīti anuvādaṃ manvānasya nābhakṣo rājeti pūrvaḥ pakṣaḥ</b> ।
<note>(1) 1021</note>
﻿<pb n="r876"/>
rājasūye rājño'dhikārāt yajamānacamase prāpte rājño eva na syāt yadi śataṃ brāhmaṇāḥ somān
bhakṣayantīti vidhiḥ syāt brāhmaṇavidhau abrāhmaṇasya rājño nivṛttirbhaveti । yadā daśa daśa ekaikaṃ
camasamanuprasarpantītyeva vidhiḥ tadā saṅkalananibandhanā ca śatasaṅkhyā'nūdyate śata brāhmaṇā iti
brāhmaṇaśabdaśca brāhmaṇeṣu bhūyastvena lakṣaṇayā vartate tadā rājño'pi yukta iti । anuvādaścāyaṃ
yuktaḥ anyathā codakaprāptabhakṣānuvādena anekaguṇavidhānādvākyabhedaḥ syāt iti pūrvaḥ pakṣaḥ ।
<b>rāddhāntastu satyameva yadyanuvādaḥ syāt</b> । <b>na cānuvṛtte1 rājani anuvādaśśakyate
vak‍tum ayathārthānuvādaprasaṅgāt</b> । na ceti caśabdaḥ tuśabdasyārthe । yadyanuvādaḥ
syāt tadā syādeva rājño'pi bhakṣaḥ natvayamanuvādaḥ । 2rājanyānivṛttau brāhmaṇaśabdasya
ayathārthānuvādaprasaṅgāt । vidhau tu nāyathārthatā। tasmādvidhirevāyaṃ śataṃ brāhmaṇā iti। <b>nanu cānu-
vāde ayathārthānuvādatvamadoṣaḥ bhūyastvena lakṣaṇā bhaviṣyati</b> । anuvāde yathāprāptamanūdyata iti
brāhmaṇābrāhmaṇāḥ yathā prāptāḥ tathā teṣāmanuvādo lakṣaṇayeti । uttaraṃ-<b>satyaṃ yadyekāntato'nuvādaḥ</b> ।
<b>iha tu vidheyatāpyupapadyata eveti nāyathārthatvamāśrayituṃ śakyate</b> । <b>tasmāt dvayamapyetadvidhīyate
---śataṃ brāhmaṇāḥ daśa daśa ekaikaṃ casamaṃ iti ca</b> । <b>nanu ca <q>‘samaṃ syādaśrutatvāt’</q> iti
nyāyena</b> śate vibhajyamāne ekaikatra daśadaśaprāpteḥ daśa daśa ekaikaṃ camasamanuprasarpantītyanu-
vādaḥ । kathaṃ ayaṃ vidhiruktaḥ iti codyamātraṃ na tu pūrvapakṣaḥ । yasmādanuvādatvepi
<note>(1) anivṛtte</note> <note>(2) rājanyanivṛttau</note>
﻿<pb n="r877"/>
yathārthānuvādatayā ayamevānuvādo yuktaḥ na punaḥ śataṃ brāhmaṇā iti ayathārthaprasaṅgāt । tasmāt
codyamātramevedam । pariharati---<b>na ekaikatra śataprāpteḥ pratyuddeśaṃ vākyasamāpteḥ</b> । ekai-
katra camase śataṃ syāt tanmābhūditi daśasaṅkhyā vidhīyate । adhikaraṇārthamupasaṃharati
---<b>tasmādabhakṣo rājā brāhmaṇavidhānāditi</b> । <b>yatpunaratra śataṃ brāhmaṇāssomān ityanekārtha-
vidhānaṃ manyate tadayuktaṃ yasmāt karmāntaravidhānenāpi prākṛtakāryārthatāṃ daśame vakṣyāmaḥ</b> ।
asyārthaḥ---bhakṣāntaramevedaṃ anekaguṇaviśiṣṭaṃ vidhīyatāṃ tathā dṛṣṭārthatayā prākṛtabhakṣaṇaṃ
nivartayiṣyatīti । etaccābhyupagamamātram karmāntaravidhānenāpītyapiśabdena prakaṭīkṛtam ।
paramārthatastu daśadaśa ekaikaṃ iti vidhiḥ tatpūrvakaṃ śataṃ brāhmaṇa iti brāhmaṇamātravidhiḥ śata-
mityetadanuvāda iti sarvaṃ samañjasam ।</p>
<trailer>iti śrīṛjuvimalāyāṃ tṛtīyādhyāyasya
pañcamaḥ pādaḥ</trailer>
﻿<pb n="r878"/>
</section>
<section>
<head>atha tṛtīyādhyāyasya ṣaṣṭhaḥ pādaḥ</head>
<p><b>sarvārthamaprakaraṇāt</b> । <b>kiṃ punaratrakāraṇaṃ pakṣadvayopanyāsasya</b> ? <b>kasya 1pakṣa-
dvayopanyāsasya</b> ? uttaraṃ---<b>codakādanārabhya vidhirbalīyān sāmānyato dṛṣṭatvācceti
prathamasya tāvatpakṣasya</b> codakādanārabhyavidhirbalīyānityasya <b>idaṃ prayojanam</b> yatpūrvapakṣa-
samarthanam । kathaṃ ? tatrāha---<b>naivātra dviruktatā vidyate prakṛtivikṛtyoḥ sruksaṃbhavāt</b> ।
asyārthaḥ---yadi vikṛtyarthatve anārabhyavidheḥ dviruktatālakṣaṇo doṣaḥ syāt tadā syādeva
kevalaprakṛtyarthatā । yāvatā naiva vikṛtyarthatvepi dviruktatādoṣaḥ kintu prakṛtāvupadeśāprāptāṃ
vikṛtāvapi codakaprāptāṃ srucamuddiśya parṇatā vidhīyate । tenāsāvubhayatraupadeśikīti । ato
vikṛtāvapi punaścodakato na prāp‍notyeva । codakaprāpteruttarakālabhāvitvāt । <b>etaduk‍taṃ/?/
bhavati</b> । anārabhya vidhiṃ varjayitvaiva tāvat prakṛtāvārabhya vihitāneva padārthān gṛhītvā
upakāraḥ kathyate । taduttarakālaṃ ca vikṛtiṣvatideśaḥ; evaṃ prakṛtivikṛtiṣu srucāṃ
prāptānāṃ samānavidhānena anārabhya vidhinā parṇamayītvādikaṃ vidhīyata iti । dvitīyapakṣopanyāsa-
samarthanamāha---<b>evaṃ tarhi sāmānyatodarśanena prakṛtyarthatetyaparasya pakṣasyopanyāsaḥ prāya</b>-
<note>(1) P. 1025</note> <note>(2) G. pakṣadvayasya</note>
﻿<pb n="r879"/>
<b>darśanavat</b> । yadi sruksaṃbhavāt prakṛtivikṛtyoraviśeṣaḥ evaṃ tarhi tathā prāyadarśanena nirṇayaḥ
tathā'trāpi sāmānyato dṛṣṭena saṃbhavati prakṛtyarthatāniścayaḥ । prakṛtau saṃkṣepavistāropadeśaḥ ।
ayamapi saṃkṣepavistāra eveti prakṛtyarthatā pratibhātītyayaṃ <b>tāvat anantarapakṣo</b> rāddhāntā-
bhāsarūpo <b>nirākriyate</b> । <b>1na sāmānyato dṛṣṭaṃ śabdārthāvagatau hetuḥ</b> । ayamāśayaḥ---vaidikaṃ
hi śeṣatvam । na ca tatra sāmānyato dṛṣṭasyānumānasyāvasaraḥ । siddhārthaviṣayatvāt
pratyakṣādīnāṃ na kāryasvarūpe śaktiḥ । prāyadarśanaṃ tu śabdārthāvagatau heturbhavatyeva śabda-
pramāṇaśeṣatvena loke dṛṣṭatvāt । tena śabda eva viśeṣaviṣaye prāyadaśanenopasyāyate । na
punaścānumānavat svatantraḥ pramāṇam । tacca prāyadarśanamapīha nāsti । vikṛtāvapi tathā
vidhopadeśadarśanāt । tadāha---<b>nāpi prāyadarśanaṃ prakṛtāviva vikṛtāvapi saṃkṣepavistāro-
padeśadarśanāt</b> । <b>idānīmaparasya pakṣasya nirasanaṃ codakāpekṣaścedanārabhya vidhiḥ prakṛtau
pūrvamupadeśo'pekṣaṇīyaḥ upadeśāpekṣatvādatideśasya</b> । asyārthaḥ---vikṛtau sruksaṃbhavārthaṃ
codakāpekṣaścet anārabhyavidhiḥ tarhi pūrvaṃ prakṛtāvupadeśo'pekṣaṇīyaḥ । kutaḥ ? upadeśāpekṣa-
tvādatideśasya । upadeśabalena hi prakṛtau k‍lṛpte upakāre tanmukhena vikṛtāvatideśaḥ padārthānāṃ
bhavati । tena upadeśasamāp‍tyarthaṃ prakṛtau tāvadanārabhyavidhiḥ niviśate ityaṅgīkaraṇīyam ।
na cānārabhyavidhinirapekṣaiva prakṛtāvupakārakalpanā, sakalāṅgasaṃpādyatvāditikartavyatāyāḥ ।
<b>upadeśena cet prakṛtāvupasaṃhṛtaḥ</b> svārthatvena <b>gṛhīto'nārabhyavidhiḥ</b> tadā vikṛtau
praveśārthaṃ srukprāptaye <b>nātideśamapekṣate</b> । vikṛtāvapi codakaprāptāṃ srucamapekṣya na parṇamayītvā-
<note>(1) G. sa</note>
﻿<pb n="r880"/>
dikaṃ vidhatta iti yāvat । kutaḥ ? <b>kāryata eva vikṛtau prāptatvāt</b> parṇatādīnām ।
na ca prāpte punarvidheravakāśo'sti । <b>ato dviruk‍terasaṃbhavāt adviruktatvāditi sthitaḥ</b>
sūtrokto hetuḥ । atra bhāṣyākāreṇa yāgenetikartavyatā saṃbadhyata ityuktam kastasyopayoga
ityatrāha---<b>yastu yāgasaṃbandhopanyāsaḥ asāvavaśyaṃbhāvī codaka iti darśayitum</b> । <b>avaśyaṃ-
bhāvitve cādviruktatvasya siddhiruktā</b> । asyārthaḥ---adviruktatvalakṣaṇahetusamarthanārthaṃ avaśyaṃ
bhāvitāṃ codakasya darśayituṃ yāgasaṃbandhaḥ itikartavyatāyā upanyastaḥ । yadi hi yāga-
nirākāṅkṣā vaikṛtā bhaveyuḥ tadā codako na bhaveti codakābhāve ca parṇatā na prāpnoti iti sā
vidhīyate । yadā tu yāgenetikartavyatā saṃbadhyate na pātraiḥ tadā yadyapi ca pātrāṇyanārabhya-
vidhinaiva nirākāṅkṣībhavanti tathāpi yāgasyākāṅkṣā'stītyavaśyaṃ codaka utpādayitavyaḥ । sa
cedutpādayitavyaḥ tarhi parṇatāpi prāptā । na ca prāptāpi sā bādhituṃ śakyate iti sthitaḥ
dviruk‍terasaṃbhavaḥ siddhāntahetuḥ ।</p>
<p><b>prakaraṇāviśeṣāttu vikṛtau virodhi syāt</b> । pūrvapakṣamāha---<b>nanu cānārabhyādhītaṃ
sāptadaśyaṃ yacca prakaraṇādhītaṃ pāñcadaśyaṃ ubhayamapi</b> śrutyaiva <b>sāmidhenīsaṃbandhitayā</b>
<note>(1) 1029</note> <note>(2) P. 1029</note>
﻿<pb n="r881"/>
<b>codyate viniyujyate</b> । <b>ko'yaṃ prakaraṇopanyāsaḥ</b> ? ekagranthenāha--<b>naivātra
prakaraṇaṃ viniyojakaṃ yena prakaraṇavidhirbalīyān</b> । asyārthaḥ---saptadaśa sāmidhenī-
ranubrūyāditi yadanārabhyādhītaṃ sāptadaśyaṃ ca <q>‘pañcadaśasāmidhenīranubrūyāt’</q> iti
prakaraṇādhītaṃ pāñcadaśyaṃ ubhayamapi śrutyaiva sāmidhenīsaṃbandhitayā codyate, viniyujyate na
prakaraṇeneti । yadi prakaraṇena viniyogaḥ syāt tadā yatprakaraṇādhītaṃ tadeva viniyujyate
nānyat । na cātra prakaraṇaṃ viniyojakam । ata ubhayorapi viniyoga iti । āśaṅkayati
---<b>athāyamabhiprāyaḥ prakaraṇasavyapekṣā eva śrutyādayaḥ viniyojakā iti</b> saptamādye sthā-
syati । tena yasyaiva prakaraṇapāṭhaḥ tasyaiva śrutyādiviniyogo nānyasyeti । dūṣayati---
<b>satyaṃ grāhakalakṣaṇaprakaraṇasavyapekṣāḥ na tu viniyojakamapekṣante</b> । <b>grāhakasya savya-
pekṣā ca anārabhyavidherapi tulyaiva</b> । pāñcadaśyamapi sāmidhenīsaṃbandhamukhenaiva gṛhyate
sāmidhenīsaṃbandhaśca anārabhyadhītasyāpi tulya iti dvayoḥ grāhakagrahaṇāviśeṣāt । <b>ato'trāpi
dviruk‍terasaṃbhavāt prakṛtādeva sāptadaśyamiti yuktam</b> । rāddhāntamāha---<b>astyatra viśeṣa
prakṛtatve hi pāñcadaśyasya grāhakapratyabhijñānaṃ saṃbhavati avyavāyāt, anārabhyavidhe
kāryato grāhakāvamarśaḥ</b> । asyārthaḥ---yatkila sādhikāragrāhakāvasthāniyogasannidhau śrūyate
tattadarthamiti śrutyaivāvagamyate । yat‍tu punaḥ dūre śrūyate tasya tadīyapadārthasaṃbandhakartavyatā
﻿<pb n="r882"/>
nyathānupapattyā tada‍grāhakasaṃbandhaḥ । tena yadeva śīghraṃ gṛhītaṃ tadeva śīghraṃ viniyujyate
viniyogasāmagrīśaughrayāt । yatpunarvilanbitaṃ tatpratipakṣākrāntatvāt śeṣiṇo na tatra niviśata
ityanyatra viniyujyate । tadāha---<b>evaṃ ca sati na klṛp‍te</b> pāñcadaśye pratipakṣe <b>saṃbhavati</b>
sāptadaśya<b>kalpanā saṃbhavati iti na prakṛtau niveśaḥ</b> । <b>pratipattyanurodhinī hi kalpanā na
pratipannopamardinī</b> । tasmādvikṛtau sāptadaśyamiti yuktam । ihādhikaraṇe etadva‍yutpādyate
kiṃ padārthasaṃbandhamukhena prakṛtamaṅgaṃ gṛhyate uta sannidhānamātreṇeti । tatra padārthasaṃbandhamukhena grahaṇaṃ
pūrvapakṣavādī manyate । anyathā dvādaśopasattāyā api jyotiṣṭomagrāhyatvopapatteḥ । rāddhāntavādī tu
sannidhānamātreṇa grahaṇamāha । dvādaśopasattāyāstu balīyasā viniyogasannidhānena niyogasannidherbā-
dhitatvāt na jyotiṣṭomena grahaṇam । na ca sannidhānamātreṇa grahaṇe'tiprasaṅgaḥ sannidhānasyaiva
sarvathā bhāvāditi ।</p>
<p><b>naimittikaṃ tu prakṛtau</b> । <b>kathaṃ punaratra pūrvapakṣāśaṅkā</b> ? । ayamāśayaḥ---yathā
prakṛtau camasaḥ śrūyate tathā vikṛtāvapyatidiśyate tenobhayatra kratvarthāvirodhāt kena viśeṣeṇa
vikṛtau niveśa āśaṅkyate ? uttaraṃ---<b>itthamāśaṅkā</b> । <b>kratvarthe bādhyamāne upadeśaḥ
pīḍito bhavati</b> । <b>na copadeśādṛte sāda‍guṇyāvagatirbhavati</b> । yathopadeśaṃ kāryaṃ prakṛtau
<note>(1) P. 1032</note>
﻿<pb n="r883"/>
tena yadi camaso bādhyeta prakṛtau kratorvaiguṇyaṃ syāt <b>vikṛtau punaḥ kāryata eva sāda‍guṇyāvagati-
rbhavati ityekakāryatvāt puruṣārthenāṣi kratoḥ sāda‍guṇyaṃ śakyate vak‍tum kāryaviśeṣāt</b>
kāryato hi vikṛtau padārthāḥ prāpyante । tatra puruṣārthenāpyekārthakāriṇā kāryaṃ yadi
nirvartitaṃ bhavati tadā nāstyeva vaiguṇyāvagatiḥ padārthapradhānabhāvatvāt । tasmāt puruṣārthānāṃ
<b>paraṃ vikṛtau niveśaḥ</b> । <b>satyamevaṃ yadi prakṛtāvapi kāryaviśeṣo na syāt</b> । <b>iha tu dṛṣṭārthatvā-
dupadeśasya</b> camasādīnāṃ <b>tulyaḥ kāryaviśeṣaḥ</b> । tena puruṣārthena kṛte kārye camaso bādhyate
bādhite cānanuṣṭhīyamāne kratorvaiguṇyaṃ nāsti । nanu kena viśeṣeṇa godohanena camaso bādhyate ।
kāmyatvāditi cet kā tarhi vārtā phalacamase tasmādvak‍tavyaṃ phalacamase । <b>taducyate</b> ।
phalacamase <b>viśeṣāvagamācca sāmānyato balīyastvaṃ viśeṣopadeśasya</b> padādivadeva,
viśeṣabhūtapaśukāmarājanyādiviṣayasya viśeṣopadeśasya sāmānyabhūtadarśapūrṇamāsajyotiṣṭomādhikṛta-
mātraviṣayāt sāmānyata upadeśāt āhavanīyopadeśādivat valīyastvamiti <b>prakṛtāveva niveśo</b>
naimittikānāmiti ।</p>
<p><b>iṣṭa‍yarthamagnyādheyaṃ prakaraṇāt</b> । atra bhāṣyakāraḥ iṣṭa‍yarthamādhānaṃ prakaraṇāditi
pūrvapakṣayati । tadākṣipati---<b>kathaṃ punaratreṣṭeḥ prakaraṇaṃ</b> ? <b>iṣṭerapi hi naivādhikāraśrutirasti</b> ।
<note>(1) 1037</note>
﻿<pb n="r884"/>
<b>ādhānasyaiva hi sādhikārasya vidheḥ prakaraṇam</b> । taduk‍taṃ---<q>“ākāṅkṣādvayasya tatprasṛteḥ”</q>
iti । na ca pavamāneṣṭeradhikāraśrutiriti । <b>tasmānneṣṭeḥ prakaraṇamiti śakyate vak‍tum</b> ।
evamākṣip‍te sati ekadeśī samādhātāraṃ pṛcchati---<b>kathaṃ tarhi pūrvapakṣaḥ</b> ? iti । samādhātā
ekadeśinameva parihāsena pṛcchati---<b>bhavato vā ko'bhiprāyaḥ</b> iti । ekadeśyāha
---<b>na kiñcit pratibhāti</b> । paramasamādhātā āha---<b>atrābhidhīyate dvayamapyetaduhāraṇam</b> ।
<b>kimādhānaṃ pradhānaṃ uteṣṭiriti</b> । asyārthaḥ dvayamapyekattāvat agnyarthaṃ na bhavati । tathā
hi---viniyuktā agnayaḥ dvayasya śeṣiṇaḥ aviniyuktā vā ? viniyuktāgnyarthatve parṇatādi-
vatkatvaṅgatvaprasaṅgaḥ । aviniyuktāstu kāryaśūnyāḥ sak‍tuvanna śeṣitāmarhanti iti sthite
adhikāraḥ kalpayitavyaḥ । tatra kiṃ pavamāneṣṭiṣvadhikāraḥ kalpyatāṃ tā eva pradhānaṃ bhavantu,
yadi vā ādhāne adhikārakalpanā tadeva pradhānamiti dvayamapyetadādhānapavamāneṣṭirūpamudāharaṇa-
miti । tatra <b>dvayoḥ prādhānyamayuktamiti manvānasya iṣṭeścāṅgabāhulyāt prādhānyāropeṇa
pūrvaḥ pakṣaḥ</b> । bhūyastvenobhayaśrutirityanena nyāyena aṅgabāhulyāt prādhānyaṃ kalpayitvā tadaṅga-
mādhānamiti yuktam । paramārthatastu agnyarthatā dvayornāstīti pūrvaḥ pakṣaḥ । <b>rāddhāntastu
dvayorapyadhikārābhāvāt</b> । <b>agnyarthatayā ca viniyogopapatteḥ dvayoragnyarthatvam</b> ।
yadyapi bhūto viniyogo nāsti tathāpi bhāvināpi 1viniyogena ag‍nīnāṃ śeṣitvopapatteḥ agnyartha-
mevedaṃ dvayamiti । <b>tathā ca liṅgadarśanam</b> iti ।</p>
<note>(1) G. niyogena</note>
﻿<pb n="r885"/>
<p><b>tatprakṛtyarthaṃ yathānye</b> । sthite hyagnyarthatve <b>kimidānīṃ prakṛtyarthamādhānaṃ uta sarvārtha-
miti</b> । anena bhāṣyakārīyasaṃśayo'nubhāṣitaḥ । atra kāraṇabhūtaṃ saṃśayamāha---<b>etaduktaṃ
bhavati---kiṃ kratvarthānāmādhānaṃ uta āhitānāmagnīnāṃ kratvarthateti</b> । yadi kratvarthānā-
magnīnāṃ ādhānaṃ tadā parṇātādivat kratoraṅgam । tataśca tadvadeva prakṛtyarthatā'sya syāt ।
atha tu āhitānāmagnīnāṃ kratvarthatā tadi svatantrāgnīsaṃbandhāt na kratoraṅgam । tenāhavanī-
yādimātrasaṃbandhāt āhavanīyādīnāṃ ca sarvakratvarthatvāt taddvāreṇa sarvārthamādhānamityucyate
paramārthatastu na kasyacidaṅgamiti । imamarthaṃ praśnapūrvakaṃ prakaṭīkaroti---<b>kaścātra viśeṣaḥ</b> ?
<b>ayamasti viśeṣaḥ</b> । <b>yadi kratvarthānāmādhānaṃ tadā parṇamayītvavat prakṛtigāmitvamādhānavidheḥ</b> ।
<b>atha tvāhitānāṃ kratvarthatā tadā homādimātraśeṣatayā agnīnāṃ sarvārthamādhānamityucyate</b>
pūrvapakṣamāha---<b>kiṃ punaratra yuktam</b> ? evaṃ manyate---<b>parṇatādivat kratusaṃbandhānāmevāgnīnāṃ
ādhānamiti</b> । rāddhāntamāha---<b>āhitāgneradhikārāt āhitānāṃ kratvarthateti yuktam</b> ।
asyārthaḥ---yathā'dhikṛtenaivāvaghātādi kriyate tathā ādhānam । kintu āhitogneḥ sataḥ
karmavidhiṣvadhikāraḥ niyatopāyatvādag‍nīnāṃ prayogakāle ca kartumaśakyatvāt । ataḥ puruṣeṇa
lohasuvarṇādivat prayogāt bahiragrayaḥ upārjyante । upārjitāgneśca karmaṇi samarthatvādadhikāraḥ ।
tataśca prāgadhikārābhāvāt grāhakagrahaṇāsiddheḥ agnīnāṃ viniyogābhāvāt na tanmukhena paṇītāvat
﻿<pb n="r886"/>
kratvaṅgabhāvaḥ । yathā vā āṅitāgneradhikāraḥ tathā ṣaṣṭhe yathāviniyogamadhikāra iti
varṇayanto vakṣyāmaḥ । yadā <b>ādhānamanaṅgaṃ tadā vasantādikālavidhiścopapannataro bhavati</b> ।
itarathā aṅgatve sati <q>‘aṅgānāṃ mukhyakālatvāt’</q> iti mukhyakālatve prāpte jyotiṣṭhome vasanta-
vidheranuvādaḥ । pradhānakāla eva prāpteḥ darśapūrṇamāsādiṣu kālāntareṣvanuṣṭhīyamāneṣu aprāptā-
dhānakālavidhiḥ । basante <b>anuṣṭhīyamāneṣu</b> prāptādhānakālavidhyanuvādaḥ । na caika eva vidhiḥ
kadācidanuvādaḥ kadācidvidhiriti yuk‍tam । vaiṣamyaprasaṅgāt । āsminmate tūpapannataro
bhavati । sarvatra svakālavidhānāt tadaṅgakādhānavidhāyakatvāditi ।</p>
<p><b>tāsāmagniḥ</b> । <b>kathaṃ punaḥ pavamāneṣṭiṣu pavamāneṣṭisaṃskṛtā agnayaḥ āśaṅkyante</b> ।
<b>yā ag‍nyarthā iṣṭayaḥ tā api pavamāneṣṭaya eva</b> । <b>tasmādanāśaṅkanīyamevedamāśaṅkitam</b> ।
asyārthaḥ---yadeva yasya kārthaṃ tadeva tasya kāraṇaṃ na bhavati pavamāneṣṭavaścahavanīyādīnāṃ
kāraṇam । kathaṃ tā evāhanīyādīnāṃ sādhyā bhaveyuḥ । asaṃbhāvanīyatvādasyārthasya neyamāśaṅkopa-
padyate---<b>atrocyate idamevātra cintyate kimayamatideśaḥ prakṛtau yāvadupakārakaṃ tāvadatidi-
śati uta yathākāryamatideśa iti</b> । na pavamāneṣṭiṣu pavamāneṣṭiprāptiratra cintyate । kintu
<note>(1) P. 1040</note>
﻿<pb n="r887"/>
idavātra cintyane yo'yamatideśaḥ sarvatra sa kiṃ yāvadupakārakaṃ prakṛtāvaṅgamanaṅgaṃ vā tatra
tāvadatiśati । tenānaṅgabhūtānāmapi pavamāneṣṭīnāmatideśaḥ syāt । atha yathākāryaṃ yāvadeva
upakāraṃ janayati tāvadevātidiśyate aṅgaṃ tu upakāraṃ janayati na punaḥ anaṅgamapi । tenāṅga-
mātramatidiśyata iti yāvat । tataśca pavamāneṣṭīnāṃ vikṛtiṣu anatideśaḥ tāsāmanaṅgatvāt ।
<b>tatra pūrvapakṣavādino'bhiprāyaḥ yāvadupakāramatideśa iti</b> । upakārasaṃbandhaṃ hi padārthajātamati-
diśyate । anaṅgabhūtasyāpi copakārakasya upakāra(ka)saṃbandho'stīti tasyāpyatideśo yukta
iti । <b>rāddhāntī punarāha---yathākāryamatideśa iti</b> । yāvadupakārajanakamaṅgabhūtaṃ tāvadati-
diśyate । yena hi vinā upakāro na śakyate pratipat‍tuṃ tadevopakarapratīpattau kāryapratipattau
jātipratipattau vyaktivat nāntarīyakatayā pratīyamānaṃ vikṛtiṣvatidiśyate । yaccopakārajanakaṃ
tena vinā upakāro na śakyate nirūpayitum । yat‍tu upakārakapadārthajanakaṃ tadupakārānanu-
praviṣṭima[na]ṅgabhūtam । tena vināpi janakapadārthavargāvacchinnaḥ śakyata evopakāraḥ pratipat‍tu-
miti na tadvadatidiśyate । <b>upadeśe tu viparītam</b> । upadeśe hi yāvadupakārakamapyupadeśo
bhavati yathā pavamāneṣṭīnāṃ kratūpakāritā । anaṅgabhūtā api pavamāneṣṭayaḥ upadiśyanta eva ।
tasmādidamatideśākhyaṃ padārthaprāptipramāṇaṃ <b>upadeśavanna draṣṭavyam</b> । nanu mā nāma upakāraka-
mātramatidiśmatām । tathāpi1 tasyāṅgabhūtapadārthajanakatayā ākṣepo'styeva । kimanati-
deśārthavyutpādanena । ucyate yadyatideśaḥsyāt atidiṣṭameva padārthajātamaṅgamiṣyate tataśca
vikṛtiṣu pavamāneṣṭīnāmaṅgabhūtatvāt svāṅgasaṃskṛteṣvevāgniṣu vikṛtayo bhaveyuḥ । vikṛtyāhisā
hyagnayaḥ vikṛtyapavarge apavṛjyerat । tasmāt 2saprayojanamanatideśavyutpādanam । <b>upadeśa-
viśeṣapradarśanārthaṃ caitat upadeśalakṣaṇe cintitam</b> । yo hi manyate yathā'tideśe
<note>(1) G. tavāpi</note> <note>(2) G. saprayojanamāhātideśa</note>
﻿<pb n="r888"/>
yāvatkāryatideśaḥ tathopadeśenāpi yāvatkāryeṇāpi bhavitavyam । tataścādhānapavamāneṣṭa‍yu-
padeśo nopapadyate । atha yāvadupakārakamupadeśaḥ atideśo'pi tathā syāditīmāmā-
śaṅkāmapanetumupadeśādviśeṣa uktaḥ । upadeśe yāvadupakārakamapyupadiśyate atideśe
tu yāvatkāryameveti darśayitumupadeśalakṣaṇe cintitam । <b>anyathā yadyati</b>---
deśopadeśavivekāspadamadhikaraṇaṃ na syāt kintu pavamāneṣṭiprāp‍tyaprāptivicārārthaṃ
syāt । tadā <b>anvārambhaṇīyādhikaraṇenaiva gatārthaṃ syāt</b> । tatra hi ākṣepataḥ
prāptiścintitā । iha tu sā na cintyate । kintu atideśa eveti viśeṣaḥ । <b>agnyarthatayā ca
pavamāneṣṭīnāṃ</b> upadeśānyatve yat‍naḥ । <b>pavamāneṣṭīnāmagnyutpādakatvācca</b> pavamāneṣṭiṣu
pavamāneṣṭisaṃskṛto'gniḥ na prāp‍notīti pavamāneṣṭiviṣaye'nena abhyuccayena <b>upadeśānyatve</b>
yāvadupakāraprāpakatve yat‍naḥ kṛto bhāṣyakāreṇa । tadarthameva pavamāneṣṭa‍yudāharaṇam ।</p>
<p><b>tulyaḥ sarveṣām</b> । <b>kathaṃ punaridamadhikaraṇaṃ prārabdham</b> । samādhātā āha
---<b>yathaiva bhāṣyakāreṇa</b> । ākṣeptā āha---<b>na tathā śakyate'vagantum</b> । pṛcchati---<b>tasmā-
diti</b> । ākṣeptā''ha---<b>tasmāt yadi tāvadidaṃ jyotiṣṭomaprakaraṇaṃ tadā</b> paśuyāgānāṃ
<note>(1) P. 1042</note>
﻿<pb n="r889"/>
prakaraṇābhāvāt śrutyādibhireva <b>paśuyāgasaṃbandhāt viśasanādīnām</b> । <b>kimidaṃ prakaraṇāviśeṣā-
diti sarvārthatocyate</b> । prakaraṇāviśeṣāditi dvivā saṃbhavati prakaraṇasyāviśeṣāditi vā, prakaraṇe
aviśeṣāditi vā । tatra tāvat ṣaṣṭhīsamāso nopapadyate paśūnāṃ prakaraṇābhāvāt ।
<b>atha prakaraṇe</b> jyautiṣṭomike nāstyatra <b>viśeṣa sarvapaśūnāmityaviśeṣatocyate</b> । dūṣayati
---<b>kathaṃ tarhi sūtraṃ <q>‘asti tu prakaraṇe viśeṣa’</q></b> iti । na jyotiṣṭomaprakaraṇe kaścidasti viśeṣaḥ
sarvapaśūnām । atha paśūnāmevāvāntaraprakaraṇaṃ asti jyautiṣṭomikaṃ mahāprakaraṇaṃ tadantargatānāṃ
dīkṣaṇīyādīnāmavāntaraprakaraṇamiti ghaṭata evedaṃ asti tu prakaraṇe viśeṣa iti, <b>tatrāha
---na cāvāntaraprakaraṇaṃ nāma kiñcidasti jyautiṣṭomikamahāprakaraṇe</b> ekasyaiva vidheḥ sādhi-
kārasya karaṇetikartavyatākāṅkṣā, na punaḥ niradhikārāṇāmavāntaravidhīnāmapi । svayamiti-
kartavyatābhūtatvāt sādhyasyetikartavyatākāṅkṣā, na punaḥ sādhanasya । <b>itikartavyatākāṅkṣā ca
prakaraṇam</b> । tenaikasminnevādhikāravidhau nāsti prakaraṇadvayasaṃbhavaḥ । <b>prakaraṇāntare cābhyupa-
gamyamāne</b> itthaṃbhāvapūrakatvaṃ itikartavyatāṃśapūrakatvaṃ <b>agnīṣomīyāderna syāt</b> । kasmādi-
tyāha---<b>kimityeva hi tadā jyotiṣṭomasaṃbandho'bhyupagataḥ syāt</b> । <b>evaṃ ca dīkṣaṇīyādeḥ
itikartavyatābhāva eva hīyeta</b> । kāraṇataiva syāt । asyārthaḥ---yo hi vādī avāntara-
prakaraṇamicchati tena dīkṣaṇīyādiniyogānāṃ sādhyatvasiddhaye sādhikāratvamicchatā prakṛta eva
jyotiṣṭomāpūrvapravṛttaḥ puruṣo'dhikārī vaktavyaḥ । tathā ca sati adhikāriviśeṇabhūtameva
﻿<pb n="r890"/>
jyotiṣṭomāpūrvaṃ svargavat, sādhyabhāvena ca apūrvamadhikāriviśeṣaṇam । yacca sādhyaṃ sat
adhikāriviśeṣaṇaṃ tatparyantaṃ viṣayībhūtasya bhāvārthasya 1karaṇatvam । yadeva hi niyoge karaṇaṃ
tadeva phalepi karaṇaṃ nānyat । sādhyaṃ hi vivṛddhaṃ bhavati । iha na punaḥ sādhyāntaraṃ phalaṃ
na punaḥ sādhyāntarakalpanā । <b>tataśca dīkṣaṇīyādikarmaṇaḥ</b> svaniyoge (karaṇe eva)
karaṇabhūtasyādhikāraviśeṣaṇībhūtaṃ apūrvamapi prati karataiveti <b>itikartavyatābhāvo hīyate</b> ।
nacotpattiśiṣṭaguṇāvarodhadoṣaḥ kāryataḥ karaṇatvopapatteḥ phalacamasavat । adhikāraviśeṣaṇī-
bhūtaṃ hi prati etatkaraṇatvaṃ na punaḥ sādhyatvena nirdeśyakaraṇalasamarpaṇam । athocyeta evaṃ sati
itikartavyatākāṅkṣāyāḥ2 pradhānavidheranivṛttiriti; satyaṃ, tathāpi na pramāṇamantareṇetikartavyatātvaṃ
śakyamadhyavasātum । adhikāravidheritikartavyatākāṅkṣaiva pramāṇamiti cet, na, avagate hi
pradhānavidhisaṃbandhe kathaṃbhāvākāṅkṣā karaṇopakāradvārarūpaṃ parikalpayantī prakaraṇaśabdābhidheyā
pramāṇaṃ bhavati । na cāsmin pakṣe prāgadhikāravidhisaṃbandho'bhyupagataḥ । prāgavagame adhikāra-
vidhisaṃbandhasyābhyupagamyamāne adhikārakalpanāvakāśa eva nāsti । tatsaṃbandhe'vagate prakaraṇena
viniyoge sati pradhānavidhiprayojyatayānuṣṭhānasiddheḥ । anuṣṭhānalābhārthaṃ hi niyogo niyojyā-
nvito'bhidhīyate iti loke dṛṣṭaṃ na punaḥ adṛṣṭena rūpeṇa niyojyānvitābhidhānasya upakāraḥ ।
ata evādhyayanavidhāvapi na niyojyakalpanā, adhyāpanavidhiprayuk‍tyaivānuṣṭhānasiddheḥ । tena
prāganavagatādhikāravidhisaṃbandhānāṃ dīkṣaṇīyādīnāṃ sannidhānamātre paramāpūrvapravṛtto'dhikārī
kalpyate । tatra ca svarasena yo'rthaḥ pratīyate sa grāhyaḥ । svarasena ca karaṇa-
tāmevāvagacchāmaḥ iti netikartavyatātvasiddhiḥ । api ca yadyaṅgavidhiṣu adhikārā-
kāṅkṣā tadā svavākyaśrutānyeva kimiti varmādīni rātrisatravadadhikāriviśeṣaṇatayā nāvatiṣṭhante ?
kimiti sākṣācchruṃta svarga kāmapadamevādhikārisamarpakatayā nānuṣajyate ? । tathā payovratādiṣu
kimiti prāṅa‍mukhaniyamavat bhojanapravṛtto'dhikārī na syāt । kiñcānuṣṭhānasiddhaye'dhikāra-
kalpanā । tatra varaṃ darśapūrṇamāsābhyāṃ svargakāmo yajetetyanena vacanena saptamādyapūrvapakṣavata
adhikāravantaṃ yajimuddiśya <q>‘samidho yajati’</q> ityevamādiḥ itikartavyatayā samidādividhirā-
<note>(1) G. karaṇatvāya</note> <note>(2) G. kṣayoḥ</note>
﻿<pb n="r891"/>
śrīyatām yada‍ darśapūrṇamāsābhyāṃ svargakāmo yajeta samidho yajatītītthaṃ iti । tataśca
uddiśyamānaviśeṣaṇasyāvivakṣitatvāt adhikāravat yāgamātrasaṃbandha eva samidādīnāṃ syāt
ityupadeśata eva aindrāgnādiṣvitikartavyatālābhaḥ syāt । kiñca yadyapi paramāpūrvapravṛtta
evādhikārī yadyapi ca dīkṣaṇīyāderitikartavyatātvenānvayaḥ tathāpi sarvairitikartavyateti na
siddha‍yati । api tu pratyekameva apūrvasyādhikāriviśeṣaṇatvenānvitatvāt pratyekamiti-
kartavyatātvaṃ syāt svargavata । <b>tathā</b> hi---svargo'gnihotradarśapūrṇamāsādiṣu pratyekamevādhi-
kāriviśeṣaṇatvenānvitaḥ । pratyekaṃ nirapekṣaireva saṃbadhyate । tathā'trāpi syāt । adhikāri-
viśeṣaṇatayāpi sādhyabhūtasyopāyopeyabhāvamantareṇānvayo na paryavasyati ityupāyopeyatvaṃ kalpyam ।
dvividhastūpāyaḥ kareṇetikartavyatālakṣaṇaḥ । tatra karaṇatvenānvaye'sati itikartavyatātvenānvaya
ekaikavākyocca dīkṣaṇīyādayo nirapekṣā evāvagamyante iti nirapekṣamevetikartavyatātvaṃ syāt ।
yasya tu mate svavākyamātravartinā paramāpūrveṇa sannidhānamātreṇaiva dīkṣaṇīyādisaṃbandhaḥ tasya
khalakalpe'dhikāravidhau ekasminnaṅgānāṃ kapotavat nipatitatvāt tadanurūpamekameva karaṇopakāra-
lakṣaṇadvāraṃ kalpyeteti yuktamuk‍taṃ <b>savairevetikartavyateti</b> । na ca sannidhānamātreṇaiva
saṃbandho loke na dṛṣṭaḥ । dṛṣṭakāryādiṣviva adṛṣṭepi sannidhānamātreṇaiva saṃbandhopadeśādanuṣṭhāna-
darśanāt । na ca sannivānamātreṇa saṃbandhe'tiprasaṅgaḥ । sannidhānasya sarvatrābhāvāt ।
yadi <b>sannidhānamakiñcitkaraṃ kimiti paramāpūrvapravṛtta eva sannihitepvaṅgeṣu adhikārī bhavati</b> ।
yadi tu sarvatra padārthānvayamukhenaiva adhikārisaṃbandhaḥ na punassannidhānanātreṇa, tarhi sāmidhenī-
dvāreṇa saṃbaddhayoḥ prakaraṇāprakaraṇādhītayoḥ pāñcadaśyasāptadaśyayoḥ tulyatā syāt iti kṛtamiti-
vācālatayā । prakṛtamanusarāmaḥ । dūṣaṇāntaraṃ cāha---<b>darśapūrṇamāsayośca prayājāderiti---
kartavyatāprasaṅgaḥ prakaraṇaviniyojyatayā</b> । asyārthaḥ---prayājādaye'pi daśapūrṇamāsayoḥ
prakaraṇaviniyojyāḥ । tataśca teṣāmapi paramāpūrvapravṛtta evādhikārī । tena sādhikāratvāt
tatrāpi itikartavyatā prasajyeta । yadi hi śrutyādiviniyojyā eva prayājādayo bhaveyuḥ
﻿<pb n="r892"/>
tadā'dhikārikalpanānavakāśa eva parṇatādivat । asaṃyuktānāṃ tu anuṣṭhānamalabhamānānāṃ
adhikārikalpanā paramiti matvok‍taṃ <b>prakaraṇaviniyojyatayeti</b> । nanu bhavatu prayājādebhiti-
kartavyatā laukikītyata āha---<b>tataśca <q>‘avyaktāsu tu somasya’</q> iti saumikītikartavyatā
prāp‍noti dīkṣaṇīyāderiva daśipūrṇamāsikīṃ</b> । asyārthaḥ---satyāmitikartavyatākāṅkṣāyāṃ
avyak‍tatvena codanāliṅgena prayājādiṣu saumikī itikartavyatā'tideśena prāpnoti । na
ceṣyate । athocyeta kathaṃ pradhānasyetikartavyatā'ṅgeṣu ityatrāha---<b>dīkṣaṇīyāderiva dārśa-
pūrṇamāsikī</b> । na pradhānaguṇabhāvaḥ sādhyatve viśeṣabhāvahati । tathā ca pradhānayorapi
darśapūrṇamāsayoraṅgeṣu dīkṣaṇoyādiṣvitikartavyatā dṛśyate iti । atra kaścitpaṇḍitaṃmanya
āha---yadi prayājādiṣu saumikavidhyantābhyupagamaḥ tarhi 1vinā somopakārakalpanayā darśapū-
māsayorupakārakalpanā nāsti । darśapūrṇamāsayorupakārakalpanayā binā somepyupakārakalpanā
nāsti iti parasparopakārakalpanayā āpatitā itaretarāśrayateti । <b>tadapi</b>svapramāṇānabhi-
jñasya mūrdh‍nā'bhidhātena girividāraṇāsaṃśasanam । tathāhi---svāṅgairevopakāraḥ kalpyate na
punaraṅgāṅgairapi । prayājādyaṅgāni pradhānavidheraṅgāni na bhavanti avāntarāpūrvapratiṣṭhitatvāditi
navame uktam । tataśca vināpi prayājāderātideśikīmitikartavyatāṃ darśapūrṇamāsayorupakāra-
kalpanā । tathā somepi vinaiva dīkṣaṇīyāvidhyantaṃ ātideśikamiti ghaṭata eva paraspara-
maṅgeṣvatideśaḥ । yāvadaṅgamatidiśyata ityuktam । tena yāvadeva saumikamaṅgaṃ tāvat
prayājādiṣvatidiśyate na punardīkṣaṇīyādṛṅgāni । tathā dīkṣaṇīyadiṣvapi yāvadaiṣṭikamaṅgaṃ
tāvata evātideśo na punaḥ prayājādyaṅgasyāpi । yadi paraṃ samāpte'tideśe aṅgānāmākṣepataḥ
prāptiḥ saiva itaretarāśrayatayā ātmāśrayatayā vā svayaṃ bādhyata iti sūkṣmadṛśāmeṣa viṣayaḥ ।
pṛcchati <b>kimiti vā na bhavati</b> iti । evaṃ manyate adhikṛtādhikāreṇa prayājādīnā-
mapi sādhikāratvāt sādhyabhūtānāṃ bhavatu saumikī itikartavyatā, pramāṇata eva bhāvitvāt
<note>(1) G. vidhinā</note>
﻿<pb n="r893"/>
iti । uttaramāha---<b>uktamavāntaraprakaraṇābhāvāditi</b> । yadyavāntaraprakaraṇaṃ syāt tadā bhavedapyati-
deśaḥ na tvasāvasti । kuto nāstītyāha---<b>na hi ekasmin prayogavacane nānā kimityā-
kāṅkṣā saṃbhavati</b> । ekasmin prayogavacane na ubhayarūpā kimityākāṅkṣā
saṃbhavati । ekenaivādhikāravidhinā prayogasyānuṣṭhānalakṣaṇasyok‍tatvāt । anuṣṭhānalābhāya hi
avikāriviśeṣaṇākāṅkṣā । labdhe punaḥ anyato'nuṣṭhāne kimadhikāriviśeṣaṇā-
kāṅkṣyā । atha manyase nānyenānuṣṭhānamākṣiptamiti tatrāha---<b>ekaścāyaṃ prayogavacanaḥ
setikartavyatākasya prayogasyaikaśabdyāditi vakṣyati</b> । eka evādhikāravidhiḥ sarvaṃ
niradhikāraṃ sannihitaṃ svārthatvena gṛhītvā viniyujya prayogamākṣipatīti darśitaṃ <b>aikaśabdāditi</b>
tasmānnāsti nānāvidhādhikāriviśeṣaṇākāṅkṣeti । niradhikāratayā prayājādīnāṃ sādhyatvāna-
vagamāt netikartavyatākāṅkṣā'stīti nāsti saumikadharmātideśaḥ । <b>kathaṃ tarhi dīkṣaṇīyāderiti</b>-
kartavyatākāṅkṣā vinā cākāṅkṣāṃ nāsyātideśikā dharmāḥ । abhyupagataṃ cedaṃ tvayā dṛṣṭāntamabhi-
dadhatā <b>dīkṣaṇīyāderiva dārśapaurṇamāsikītikartavyateti</b> । uttaraṃ---<b>mābhūvannātideśikadharmāḥ</b> ।
<b>na punaḥ kimityākāṅkṣādvayamekasmin prakaraṇe saṃbhavati</b> । asyārthaḥ---nābhyupagamena
vastu vyavasthāpyate । yadyabhyupagamo nyāye'smin sthite na ghaṭate mā ghaṭiṣṭa । etaccānvāruhya-
vacanam । paramārthatastu bhavatyeva dīkṣaṇīyādiṣu dharmaprāptiḥ । yasmādaṅgabhūteṣvapi tāvat
apūrvāṇi teṣvaṅgīkaraṇīyāni । anyathā kṣāṇikānāmaṅgatvānupapatteḥ ityuk‍tamekādaśe
<b>bhāṣyakāreṇa</b> । tāni cāpūrvāṇi prākṛtopakārāpekṣīṇīti prayājādidarśanena kalpyate । taduktaṃ
---vikṛtitve punaḥ liṅgameveti sthitiḥ । etacca kṛtsnavidhānādhikaraṇe vakṣyāmaḥ ।
﻿<pb n="r894"/>
<b>evaṃ sthite</b> avāntaraprakaraṇābhāve <b>yadidamucyate prakaraṇātsavanīyasyeti sthānāccāgnīṣo-
mīyasyeti tatsarvamidaṃ andhapadam</b> । asamīkṣya pravṛttatvāt । <b>tasmāt mahatā prayat‍nena
bhāṣyaṃ vyākhyeyam</b> ityākṣepaḥ । samādhānaṃ tu---<b>atrābhidhīyate । prakaraṇaṃ tābadidaṃ jyoti-
ṣṭomasya । aupavasathye'hani dharmāścodyante । na ca paśavastasminnahani sarve sannihitāḥ ।
sannihitavacanaṃ coddeśakaṃ padam । ataḥ kasyāyamuddeśaka iti cintyate viśasanādi-
vidhiṣu</b> । etaduk‍taṃ bhavati---nātra paśūnāṃ prakaraṇamaṅgīkṛtya cintyate । kintu jyotiṣṭo-
masyaiva prakaraṇam । viśasanādayaśca śrutyaiva paśusaṃbandhitayā viniyujyante । tatra paśuśabdaḥ
uddeśakaḥ uddeśakaśca śabdaḥ sannihitavacanaḥ । tatra dharmavidhiṣu kaḥ paśuṣu sannihitaḥ
yo'yamuddeśakaiḥ śabdairupādīyate iti cintyate । <b>tatra prakaraṇāviśeṣāt sarve paśavo
jyotiṣṭomārthatayā prakṛtā iti sarvārthatāṃ pūrvapakṣavādī manyate</b> ।</p>
<p><b>apareṇa tu pūrvapakṣiṇā ahassāmānyasannidhānāt</b> ekasminnaupavasthye'hani
savanīyasya dharmāṇāṃ ca vidhānāc savanīyasya <b>sannidhiviśeṣo vidyata iti asti tu prakaraṇa-
viśeṣa ityuktam</b> । nanu cāvāntaraprakaraṇāṅgīkāra evātra dṛśyate yata evamāha---savanīya-
﻿<pb n="r895"/>
prakaraṇe paśudharmāssamāmnātā iti tatrāha---<b>prakṛtalakṣaṇaṃ sannidhānalakṣaṇaṃ prakaraṇamatrābhipretam</b> ।
na punaritikartavyatākāṅkṣālakṣaṇam । tena nāsti virodhaḥ । yata eva sannidhānalakṣaṇaṃ tatra
prakaraṇamabhipretaṃ <b>ata eva sthānādagnīṣomīyasyeti</b> yuktam । anyathā itikartavyatā-
lakṣaṇāt prakaraṇāt sthānasya durbalatvāt sthānasya viniyojakatvameva na syāt । sannidhāna-
pakṣe tu yuktamubhayostulyabalatvam । vidhānena hi savanīyāstatra sannihitāḥ । sthānena hi
agnīṣomīyaḥ iti yuktamubhayaśeṣatvam । <b>aprakṛtasiddh‍yarthaṃ ca sautye'hani vidhānaṃ</b>
savanīyasyetyevamādi yaduktaṃ tadupapannārthaṃ bhavati । anyathā aharantare satyapi vidhāne na jyoti-
ṣṭomavat prakaraṇābhāvaśśakyate vak‍tum । kathaṃ punaḥ <b>sannidhānaviśeṣeṇāgnīṣomīyārthatve
siddhe jyotiṣṭomaprakaraṇe cām‍nānasya arthavattve tasminneva prakaraṇe paśudvayasyātideśaḥ</b>
kṛtaḥ ? <b>na hyekaḥ prayogavacanaḥ upadeśena atideśena ca tāneva dharmān gṛhṇāti</b> । prayoga-
vacana evāṅgānāmitikartavyatāṃ gṛhṇāti iti bhrāntasyedaṃ codyam । uttaramāha---<b>asya codyasya
parihāramatideśe</b> vakṣyāmaḥ <b>“kṛts‍navidhānādapūrvaḥ soma’ ityatra</b> । <q>“prāptyupādānayorbhedāna-
bhijñasyaiṣā vidhiparicodanā”</q> ityanena aṅgavidhiryaḥ sa eva 1svāṅgānāṃ prāpako liṅgadarśanotthāpita-
prākṛtopakārākāṅkṣaḥ । prayojakatā tu pradhānavidheriti tatraiva vakṣyati । <b>asmin punaradhi-
karaṇe upadeśaviśeṣo darśitaḥ । upadeśaviśeṣatvācchaiṣalakṣaṇasya</b> । tenopadeśastāvadevaṃ
rūpaḥ । yadi paśudvaye atideśo ghaṭate ghaṭatām । atha na ghaṭate mā ghaṭiṣṭeti bhāvaḥ ।
<note>(1) G. savanāṅgānāṃ</note>
﻿<pb n="r896"/>
<b>kaḥ punaraupavasathye'hani savanīyeṣu vidhīyamāneṣu sādhyeṣu āśvinakāle vākyabhedaḥ</b>
pūrvapakṣavādinā paricoditaḥ, pūrvapakṣavādī hi aupavasathye'hani savanīyānāṃ vidhānaṃ sādhayituṃ
āśvinakāle savanīyavidhāne vākyabhedamāha ko'sau1 vākyabheda ityarthaḥ । <b>kathaṃ vā
sautye'hani</b> savanīyeṣu <b>vidhīyamāneṣu</b> sādhyeṣu satsuṃ <q>‘āśvitaṃ grahaṃ gṛhītvā trivṛtā’</q>
ityasya vākyabhedaḥ pūrvapakṣiṇaṃ prati <b>rāddhāntinā paricoditaḥ । kiñcobhayatra vākyabheda eva
coditaḥ</b> । tataśca tulyatvāt kathaṃ siddhāntasiddhiriti manyate । uttaramāha---<b>anekaguṇa-
vidhānameva pūrvapakṣī vākyabhedaṃ manyate</b> । parivyāṇakālalakṣaṇastāvadeko guṇaḥ aparaśco-
pākaraṇa kālalakṣaṇaḥ iti guṇadvayavidhānaṃ pūrvapakṣavādī manyate । <b>rāddhāntavādyapi vapāpracāra-
mātrotkarṣaṃ manvānaḥ punarālambhavidhāne ca vākyabhedameva coditavān</b> dvayārthatāmuktavān ।
asyārthaḥ---rāddhāntavādī tu aupavasathye'hani samāmnātasyālambhasya punassautyehani vidhāne,
tathā āśvinakāle vidhāne ca vākyabhedamuktavān । na ca vapāpracāreṇa sautyāhassaṃbandhinā2
arthāt sautyamevāhaḥ prāpitaṃ tasya paścālambhasyāśvinakālatāmātraṃ vidhīyata iti śakyate
vak‍tum । vapāpracārasya guṇabhūtatvāt paśuyāgaguṇabhūto hi vapāpracāraḥ sa paśuyāga-
guṇabhūtamālambha na śaknotyutkraṣ‍ṭum । tena vapāpracāra eva sautye'hani ।
paśvālambhastvaupavasathya eva ।</p>
<note>(1) G. tenāsau</note> <note>(2) G. saṃbandhinī</note>
﻿<pb n="r897"/>
<p>nanu arthādutkarṣaḥ paśvālambhasya; na hi pūrvedyurālambhe paśorvapoddharaṇadeśaṃ yajamāno muṣṭinā
1pidhāyāsituṃ śak‍noti । avaśyaṃ hi tena hastenāhārādi kartavyam । tathā vihāro'pi
kartavya iti । na ca viharamāṇaḥ āsta ityucyate । upaveśane āste iti bhavati ।
ucyate । yadyavaśyaṃ muṣṭinā pidhāyāsituṃ tadā muṣṭiśabdena tṛṇamuṣṭiḥ syādityāśrīyatām ।
āstestu audāsīnyamarthaḥ parigṛhyatām । api codāsīnepi āsteḥ prayogaḥ kṣetrāṇi
parigṛhyāste iti । tasmādālambhotkarṣe āśvinakāle vidhāne ca vākyabhedaḥ prāp‍noti ।
<b>kiṃ punaranayorvākyabhedayordūṣaṇam</b> ? uttaraṃ---<b>rāddhāntavāda‍yuktameva dūṣaṇam । apari-
hāryaṃ hi tatra vākyāntaratvam</b> । prāptakriyānuvādenānekaguṇavidhānāt । <b>pūrvapakṣavāda‍yu-
ktasya tu vākyabhedasya viśiṣṭavidhānādapi parihārasiddhiḥ</b> । anekaguṇaviśiṣṭameka-
meva vidhīyata iti । atra bhāṣyam---<b><q>“saṃskāro'yaṃ paśuprayogaprayuk‍to na jyotiṣṭoma-
prayukta”</q> iti</b> । tadākṣipati---<b>kimidaṃ jyotiṣṭomaprayuktaṃ iti</b> ? ekagranthenāha---<b>nanu
ca sarvamevedaṃ jyotiṣṭomaprayuk‍taṃ tatprakaraṇāmnānāt</b> । eka eva hi sādhikārobidhiḥ
prakaraṇām‍nātaṃ sakalaṃ prayuṅk‍te svāṅgaṃ aṅgāṅgamapi । samādhitte---<b>ucyate---viniyogābhi-
prāyo'yaṃ granthaḥ na punaḥ prayojyābhiprāyaḥ</b> । asyārthaḥ---dīkṣaṇīyāvāṅ‌niyamavat3 avāntarā-
pūrvasaṃbandhe paśau śrutyā dharmāṇāṃ viniyogaḥ । tena paśuyāgaprayukto na jyotiṣṭomaprayukta
ityucyate । na punaḥ jyotiṣṭomādhikāravidhinā na prayujyate । api tu tenaivānuṣṭhāpyata iti ।</p>
<note>(1) 1051</note> <note>(2) R. vidhāya</note> <note>(3) G. yāvanniyama eva</note>
﻿<pb n="r898"/>
<p><b>etadeva spaṣṭayati---na prakaraṇaviniyojyatayā prayuktiḥ, kiṃ tarhi śrutyaiva viniyogaḥ</b>
yasya hi prakaraṇena viniyogaḥ tasya sarvasya prakaraṇavat adhikāravidhigarbha eva viniyogaḥ ।
ayaṃ tu saṃskāraśrutiviniyojyaḥ । paśusaṃbandhaścāsya śrutyā avabhāti । paśuścāvāntara(vi)
niyogasaṃbandha iti tadgarbha eva viniyogo yuktaḥ । atra bhāṣyaṃ---<q>“prakaraṇavantaśca paśava”</q>
ityādi tadanupapannaṃ teṣāṃ prakaraṇābhāvādityātrāha---<b>prakaraṇavantaśceti । śak‍noti hi
tatsthānepi prayogavacanaḥ prayok‍tumiti darśayati</b> । asyārthaḥ---yadidaṃ prakaraṇavantaśce-
tyuk‍taṃ idamāśaṅkitottaram । kimāśaṅkitam ? yadyavāntaraniyogagarbhe dharmaviniyogaḥ tadā
paramāpūrvasaṃbandhābhāvāt prayuktirna labhyata iti tatredamuttaraṃ---prakaraṇavato jyotiṣṭomasya prakaraṇe
samāmnānāt tadvantaḥ । tena tān paśūnaṅgabhūtān prayuñjānaḥ tānapi viśasanādidharmān
prayuṅk‍tete, 2tairvinā svāṅganirvṛttyabhāvāditi na virodhaḥ । yata eva tānapi dharmān adhikāra-
vidhireva prayok‍tuṃ śaknoti <b>ata eva prakaraṇasthāne api prakṛtābhiprāyeṇaivetyuktam</b> ।
adhikāravidherhi prayojakatve tasyaivaikasya prakaraṇaṃ sthānaṃ ca tena sannidhānamātrābhiprāyeṇaiva
prakaraṇasthāne api draṣṭavye । na punaritikartavyatākāṅkṣālakṣaṇaṃ prakaraṇaṃ paśūnām । na
punaḥ sthānaṃ ākāṅkṣāsannidhānamiti । <b>darśanacchidrāpidhāne</b> bhāṣya eva <b>prayuk‍te</b> ।</p>
<p>dohayoḥ <b>kālabhedāt । pūrva /?/gdatrāpi sannidhānaviśeṣamaṅgīkṛtya pūrvaḥ pakṣaḥ</b> ।
asyārthaḥ---yathā pūrvādhikaraṇe sannidhānādagnīṣomīyārthāḥ paśudharmāḥ tathā'trāpi sannidhyāmnānāt3
<note>(1) P. 1052</note> <note>(2) G. tairvidhānāt</note> <note>(3) G. sannidhānāt</note>
﻿<pb n="r899"/>
dohadharmāḥ sāyaṃdohārthā eveti pūrvapakṣaḥ । <b>rāddhāntastu naiva dadhipayasoḥ kālabhedena
vidhānamasti</b> kintu ekakālenaiva vidhānam । tena vidhānatastāvanna dadhnaḥ sannidhānam ।
<b>yadi paraṃ krame sthāne kālabhedaḥ</b> । sāyaṃkālo hi dadhnaḥ <b>sthānaṃ sa ca prakaraṇe pratyarthini na
viniyojaka ityuk‍taṃ</b> kramaprakaraṇavirodhādhikaraṇe । dohābhinirvartyadravyasaṃbandhā hi
dohadharmāḥ adhikāravidhinā parigṛhītāḥ । adhikāravidhisaṃbandhaśca dvayorapi dadhipayasoḥ
ityaviśeṣāt dvayorapi dharmāḥ prāp‍nuvanti । sthānena tu dadhimātrasaṃbandhitā । durbalaṃ ca
sthānaṃ prakaraṇādityubhayārthā dohadharmāḥ । paśudharmāḥ punaḥ avāntarāpūrvasaṃbaddhapaśusaṃbandhānna
paramāpūrvaparigṛhītā iti sthānataḥ sannihitapaśusaṃbandhina eva yuktāḥ iti viśeṣaḥ ।</p>
<p><b>tadvatsavanāntare । atrāpi pūrvavadeva sannidhānaviśeṣāśaṅkā pūrvapakṣavādinaḥ</b> ।
yathā pūrvādhikaraṇapūrvapakṣe kramataḥ sannidhānaviśeṣāśaṅkyā pūrvaḥ pakṣaḥ tathehāpi prātassavanaviśeṣe
sannihitā dharmā iti prātassavanakālānāmeva grahāṇāṃ syuḥ na savanāntaravartināmiti pūrvaḥ pakṣaḥ ।
rāddhāntastu---<b>na dharmāṇāṃ savanaviśeṣe vidhānamiti sarvārthatā</b> । asyārthaḥ---sutyā-
kāle dharmāṇāṃ vidhānaṃ na savanaviśeṣe । sutyāhaḥ pracāra eva savanatrayavibhāgenopadiśyate ।
na punaḥ prātarādikālaviśeṣamāśritya dharmaviṣaya iti nāsti vidhānataḥ sannidhānaviśeṣa iti
sarvagrahārthā eva grahadharmā iti ।</p>
<note>(1) P. 1053</note>
﻿<pb n="r900"/>
<p><b>raśanā ca liṅgadarśanāt । raśanāvāstu agnīṣomīyaprakaraṇa eva vidhānamiti
pūrvaḥ pakṣaḥ</b> । asyārthaḥ---yathā grahadharmā viśeṣagrahasannidhānena śrutāḥ na tathā raśanā paśu-
viśeṣasannidhānena śrutā । api tu agnīṣomīyasannidhāna eva śrutā । tenāgnīṣomīyārtheti ।
anena viśeṣeṇa pūrvaḥ pakṣaḥ । <b>rāddhāntastu satyaṃ tatprakrame vidhānaṃ yūpastveka iti sarvārthatā
raśanāyāstaddharmāṇāṃ ca</b> । asyārthaḥ---yadyapi agnīṣomīyapaśusannidhānaṃ raśanāyāḥ tathāpi
sarvapaśūnāṃ yūpasya tantratvāt ekayūpasaṃbandhena sarvapaśuṣveva raśanāyāḥ śeṣatvaṃ tanmukhena
taddharmāṇāṃ ca । tathā ca liṅgamuktam ।</p>
<p><b>ārācchiṣṭamasaṃyuktam । aṃśvadābhyayostu prakaraṇe avidhānāt uddeśakasya ca
sannihitavacanatvāt na tad‍ddharma iti pūrvaḥ pakṣaḥ</b> । ya eva prakaraṇapaṭhitāḥ dharmavidhiṣu
sannihitā grahāḥ tāneva grahaśabda uddiśati । tena teṣāmeva grahadharmāḥ nāṃśvadābhyayo-
ranārabhyādhītayoḥ । <b>rāddhāntastu na sannihitamātravacanamuddeśakaṃ prayojanavatsannihitavacanaṃ
hi tat</b> । asyārthaḥ---na sannihitamātraṃ saprayojanaṃ niṣprayojanaṃ ca uddeśakena śabdenocyate
<note>(1) P. 1054</note> <note>(2) 1054</note> <note>(3) prakrama eva</note>
﻿<pb n="r901"/>
kintu prayojanavat yasya dharmavidhiḥ saṃbhavati sa eva dharmavidhānārthamuddiśyate । niṣprayojane
ca na dharmavidhisaṃbhavaḥ prayojanavati coddiśyamāne grahe eṣo'rthaḥ saṃpadyate yatsaubhikaṃ grahajātamupāttaṃ
tatsarvaṃ sammārjayitavyamiti । <b>abhinnaṃ cātra prayojanaṃ prakṛtānāmaprakṛtānāṃ ca grahāṇām</b> । 
tasmāt <b>prayojanāvacchinnagrahajātīye grahaśabdo vartamānaḥ na prakṛtatvena keṣāṃcid‍grahāṇāṃ
saṅkocamarhati</b> na viśiṣṭeṣu graheṣu vyavasthātumarhatītyarthaḥ । nanu ca yathā payasā maitrāvaruṇe
śrīṇātīti śrayaṇaṃ maitrāvaruṇasya na sarvagrahāṇāṃ tathehāpi kimiti na syāt ityāha---<b>maitrā-
varuṇe tu nirdeśāt</b> tasyaiva śrayaṇaṃ tatraivāvatiṣṭhata iti । <b>iha tu viparīto nirdeśaḥ</b> graha-
śabdasya grahajātīyopasthāpakatvāditi darśitaṃ bhāṣye ।</p>
<p><b>agnyarthamaprakaraṇe । kaḥ punaranayoradhikaraṇayorviśeṣaḥ</b> ? [yathā anārabhyādhī-
tayorgrahadharmāḥ tathā anārabhyādhītānāmiṣṭakānāṃ dharmairbhavitavyamityarthaḥ । ekadeśī viśeṣamāha
---<b>ayamasti viśeṣaḥ । tatra</b> pūrvādhikaraṇe <b>ekasomadravyasaṃbandhitvāt yuk‍to viśeṣaḥ</b>
sarveṣāṃ grahāṇām । iha <b>punaḥ ekaikeṣṭakāvyāpārasaṃbandhitayāpi dharmavidhayo'rthavanto
bhavanti</b> । tataśceṣṭakāvyāpārabhedāt prayojanabhedāt na bhavitavyaṃ dharmairiti śaṅkāṃ ākṣeptā
﻿<pb n="r902"/>
dūṣayati---<b>tatrāpyekaikagrahavyāpārabhedo vidyate eva</b> । tathāpi sarveṣāṃ grahāṇāṃ grahadharmā
bhavanti tathaivehāpi syādeva sarveṣāmeveṣṭakānāṃ dharmasaṃbandhaḥ iti । paramasamarthanavādī tvāha
---<b>evaṃ tarhi citibhedādabhyadhikāśaṅkā</b> । asyārthaḥ.- sthūlarūpāyāściterbhedāt tatsaṃ-
nnidhāne ca dharmāḥ samāmnātāḥ । tataśca taccitiśeṣabhūtāsviṣṭakāsu syurityadhikāśaṅkā । 
<b>rāddhāntastu yadyapi citibhedaḥ tathāpi citau dharmāṇāmapratiṣṭhitatvāt</b> । apūrvasaṃbandhānāṃ
dharmairbhavitavyaṃ abhinnaṃ ca sarvacitiṣu apūrvamiti ।</p>
<p><b>naimittikamatulyatvāt</b> । evaṃ tāvat anaimittikānāṃ samānavidhānamuktam ।
<b>idamidānīṃ cintyate---kiṃ naimittikānāṃ godohanaphalacamasādīnāṃ dharmavidhayaḥ । samānāśca</b>-
masādibhiḥ camasādīnāmivopadeśata eva sarvatra dharmā iti yāvat uta camasādyarthā <b>dharmavidhayaḥ</b>
godohanaphalaṃ camasādiṣu kāryata tatkāryakāritayā dharmā bhavantīti । <b>tatra tulyabalatvāt
prakaraṇasya samānā dharmavidhaya iti pūrvaḥ pakṣaḥ</b> । 1ekasmin prakaraṇe sarveṣāṃ paṭhitatvāt
avikāravidhisaṃbandhadvārayogyatvācca sarveṣāmevopadeśāddharmairmavitavyam । <b>na ca nityatayā</b>
camasādīnāṃ viśeṣaḥ । teṣāmapi godohanādipakṣe vyudasyamānatvāt iti pūrvaḥ pakṣa
ityarthaḥ । rāddhāntastu---<b>satyaṃ prakaraṇaṃ tulyaṃ dharmavantastu nityāḥ</b> camasādayaḥ nitya-
<note>(1) R. etatprakaraṇe</note>
﻿<pb n="r903"/>
viniyuktatvāt । <b>naimittikāśca</b> godohanādayo nimitte sati sannidhānāt । <b>tad‍dvāraṃ</b>
dharmadvāraṃ <b>ca prakaraṇasya dharmagrāhakatvamiti sthitam</b> । asyārthaḥ---ete dharmā nityavadadhi-
kāravidhinā gṛhītāḥ tatra yadeva tadanuguṇaṃ tadeva dvāraṃ yuktam । nityaṃ ca nityagrahaṇānuguṇaṃ
dvāraṃ na tvanityam । tena naimittikeṣu nāsti dharmaviniyogaḥ grāhakeṇa svataḥ tasyānupāttatvāt
<b>naimittikaṃ ca nityakāryāpannaṃ bhavati ataḥ kāryataḥ siddheḥ na punarupadeśamarhati iti</b> ।
<b>dviruktatādoṣaścoktaḥ</b> । api ca kāryata eva naimittikeṣu dharmalābhānnopadeśo ghaṭate ।
anyato'pāpte vidhiriti vijñeyaḥ1 । yadi punaḥ tatrāṣi vidheyaḥ tatrāha---<b>dviruk‍tatādoṣa-
ścoktaḥ</b> ।</p>
<p><b>pratinidhiśca tadvat</b> । <b>athedānī pratinidhau kā vārtā</b> । anenāvāntarasaṅgatiṃ
saṃśayaṃ cāha । <b>atrāpi hi kāryataḥ prāptiriti</b> mukhyakāryāpatteḥ mukhyadharmāḥ pratinidhā-
viti <b>pūrvapakṣavādī manyate</b> । kutaḥ ? <b>kāryeṇākṣiptatvāt pratinidheḥ</b> । kāryeṇa hi
yathāśaktisaṃpādyena pratinidhirākṣipyate । tenānityatvātpratinidheḥ phalacamasavaditi bhāvaḥ ।
<b>atrābhidhīyate---satyaṃ kāryeṇākṣiptaḥ pratinidhiḥ upadeśasaṃpadā tulyaḥ nānyasādhyatayā</b> ।
vrīhyādyapacāre nīvārāḥ pratinidhīyante । na te svātantryeṇaiva vrīhyupadeśasaṃpattyarthameva ।
<note>(1) G. vibhāgaḥ</note>
﻿<pb n="r904"/>
tena vrīhaya 1evaite kiñcidvikṛtāḥ gṛhyanta iti <b>aupadeśika eva dharmasaṃbandho na kāryasādhana-
tayā dravyāntaraṃ nīvārāḥ</b> । yadi kāryasādhanatayā dravyāntaraṃ nīvārāḥ syuḥ tadā
na syādaupadeśiko dharmasaṃbandhaḥ । iha punaḥ na kāryasādhanatayā dravyāntaratvaṃ, kintu
svarūpeṇaiveti ।</p>
<p><b>niyamārthā guṇaśrūtiḥ । yatra punaḥ śrūyate pratinidhiḥ</b> yathā <b>‘yadi somaṃ na
vindet pūtīkānabhiṣuṇuyāt’</b> iti <b>tatra śrutāśaṅkatayā pūrvaḥ pakṣaḥ</b> । yadi pratinidhirevāyaṃ
tadā kāryata eva prāptatvāt kiṃ vidhinā । tasmāt rasāntaramevedaṃ sādhanatvena vidhīyata
iti pūrvaḥ pakṣaḥ । <b>śrutopapattyartho'yaṃ niyama iti rāddhāntaḥ</b> । śrato yaḥ somaḥ
tadupapattyartha evāyaṃ niyamaḥ । etaduk‍taṃ bhavati---pratinidhirniyamyata iti nāsti vidhyānartha-
kyamiti tenātrāpyupadeśata eva dharmā iti ।</p>
<p><b>saṃsthāstu samānavidhānāḥ । nanu cedaṃ phalacamasena gatamevādhikaraṇam</b> । tatra
hi etaduktam---<b>na naimittikasya dharmā bhavantyupadeśena iti</b> । naimittikāśca saṃsthāḥ ataḥ
tāsāmapi upadeśato na dharmairbhavitavyamiti । uk‍tameva samādhatte---<b>ucyate astvatrādhikā-</b>
<note>(1) R. ete</note>
﻿<pb n="r905"/>
<b>śaṅkā । kā punanasau ? iyamasau</b> । iha somena yajeteti śrūyate somasaṃskārāśca śrūyante 
abhiṣavaṇābhiplavanotpavanādayaḥ । tadālocanayā rasabhāvamupagataḥ somaḥ yāgasādhanamiti
<b>pratīyate</b> । tasya ca indravāyvādidevatoddeśena grahaṇamāmnāyate । devatoddeśena grahaṇamevaṃ
dṛṣṭārthaṃ bhavati yadi tāmeva devatāmuddiśya tyajyate । tataśca yā eva grahaṇe devatāḥ śrūyante
tā eva yāge devatā bhavanti । tāni ca grahaṇāni grāhyasya dravyasya vipulatvāt niyata-
parimāṇatvācca upakalpyamānānāṃ rasāṃśānāṃ samuccīyante । teṣāṃ ca prayuktānāṃ grahaṇānāṃ
1anāvṛtau yāgasyopasaṃhartumaśakyatvāt yāgasyāvṛttiravasīyate । tathā'parāṇyapi grahaṇāni
ukthyādisaṃjñakāni kāmayogena codyante <q>‘prajākāma ukthyaṃ gṛhṇīyāt’</q> iti । yatra stotra-
codanā <q>‘vīryakāmaḥ ṣoḍaśinā stuvīta’</q> iti tatrāpi grahaṇacodanā'styeva । stotrasya grahaṇa-
nimittatvāt <q>‘grahaṃ vā gṛhītvā camasaṃ vonnīya stotramupākaroti’</q> iti । tānyapi cokthyādi
grahaṇāni prakṛtasomayāgasaṃbandharasībhūtasomadravyaviṣayāṇyeva । tena tatrāpi sa eva yāgaḥ
prajākāmādibhirukthyādisaṃjñakaiḥ grahaṇaiḥ somarasamupakalpyānuṣṭheya iti pratīyate । tatra
ekatvādyāgasya yāgadharmairdīkṣaṇīyādibhirbhavitavyameva iti pūrvapakṣavādī manyate । tataśca teṣu
sarveṣu dharmeṣu bhavatsu aindravāyavādigrahairapi bhavitavyam । teṣāṃ ca klṛptakramatvāta 2antata eva
kāmyairgrahairbhavitavyaṃ iti saṃsthāvyapadeśo'pyupapatraḥ । yāni punaratra grahaṇāni ukthyādīti tāni
nimittasaṃyogena codyamānāni grahaṇadharmaśūnyāni bhavantu । godohanavat na teṣāmiha
dīkṣaṇīyādidharmasaṃbandhāśaṅkā yāgadharmatvāt । na hi yāgadharmaiḥ yāgadharmaḥ saṃbadhyate samatvā-
diti । sarvamidaṃ darvamidaṃ darśayitumupakramate---<b>ukthyādayo hi grahaṇaviśeṣāḥ</b> somarasāvakalpana-
viśeṣāḥ <b>te ca gṛhyamāṇasya saṃskārāḥ svayamitikartavyatābhūtāḥ</b> । <b>na cetikartavyatā
itikartavyatayā saṃbadhyate</b> । kiṃ tarhi ? <b>yāgena</b> । idamatrābhipretam---yadi grahaṇānāmeva
<note>(1) R. anāvṛtte</note> <note>(2) R. atantrata eva</note>
﻿<pb n="r906"/>
dīkṣaṇīyādayo dharmāḥ śaṅkyeran tadā naimittikānāṃ na bhaveyuḥ । <b>na ca grahaṇānāṃ dharmasaṃbandhaḥ</b> ।
kintu yāgasya । <b>sarvagrahaṇasaṃskāryadravyakaścāyaṃ yāgaḥ somena yajeteti</b> । ya
eva yāgaḥ sarvagrahaṇasaṃskāryadravyakaḥ sa evāyamukthyādipvapi sarvairgahaiḥ yaḥ saṃskāryaḥ somarasaḥ
sa eva dravyaṃ yasyeti vigrahaḥ । etaduk‍taṃ bhavati---devatāviśeṣoddeśena ca yāni grahaṇāni kriyante
tairyo rasabhāgaḥ upakalpyate tenāyaṃ somayāgaḥ kriyate । ukthyādiṣvapi tāvata yāgaśeṣasoma-
grahaṇameva । tena tatrāpi sa eva yāgaḥ kartavya iti । <b>nāsya yāgasya ukthyādiṣu
anyā utpattirvidyate</b> । api tu somena yajetetyevotpatiḥ । <b>sa cedyāgaḥ grahaṇāntareṣūkthyā-
diṣu itikartavyatāpi saiva yaiva</b> aindravāyavādigrahaṇaiḥ yāge kriyamāṇe iti yāvat1 ।
yadi yāvad‍grahaṇaviśeṣo'gniṣṭomāntaḥ yāgasya dharmaprāptau nimittaṃ syāt tadā grahaṇāntareṣu
ukthyādiṣu na syāditikartavyatā । na caitadasti । tadāha---<b>na ca grahaṇaviśeṣo yāga-
syetikartavyatāprāptau nimittaṃ, kiṃ tarhi prayogacodanaiva</b> anuṣṭheyatvena codanaiva dharmaprāptau
nimittam । <b>na ca grahaṇāntareṣu prayogāntaracodanā yāgasya</b> । ukthyādiṣvapi grahaṇā-
ntareṣu na yāgasya prayogāntaracodanā । kiṃ tarhi ? ya eva somena yajeteti prayoyaścoditaḥ
sa evokathyādiṣvapi । aindravāyavādiṣviva <b>guṇānāmeva hi grahaṇaviśeṣāṇāṃ tatrokthyādiṣu
phalāya codanā na yāgasya</b> । <b>yathā godohanena paśukāmasya praṇayediti na darśapūrṇamāsayoḥ</b>
<note>(1) R. iti yāvat --- iti nāsti</note>
﻿<pb n="r907"/>
<b>prayogaścodyate । tasmādbhavantu grahaṇāti grahaṇadharmopadeśaśūnyāni phalacamasavat । na
punaryāgo'pi yāgadharmairasaṃbaddha iti śakyate vak‍tum । sarvasaṃskāreṣu ekaprayogasya
ekasyānuṣṭhānasya coditatvāt prayogagrāhyatvāditikartavyatāyā ityuk‍taṃ prāk</b> । yata
eva samānavidhānāḥ <b>sarvasaṃsthāḥ ata evāgniṣṭomagrahaṇam</b> । <q>‘yadyagniṣṭomaṃ juhoti’</q> iti ।
dyagniṣṭomāntasyaivaupadeśikā dharmāḥ ttadā antareṇāpyagniṣṭomagrahaṇaṃ agniṣṭomasyaiva syāt । 
tatrāgniṣṭomagrahaṇamanarthakaṃ syāt । samānavidhāne tu viśeṣasaṃskārasaṃbandhārthaṃ agniṣṭomagrahaṇaṃ
<b>samuccayaśca pradarśitaḥ</b> । paśūnāṃ samānavidhānena hi āg‍neyasya sarvasaṃsthāsu aupadeśikatvāt
vaiśeṣikaiḥ ukthyādisaṃsthāsaṃbandhibhiḥ paśubhiḥ samuccayo ghaṭate । tena tasmin sati 
dvitīyatṛtīyadarśanamupapadyate itarathā ātideśikasyāgneyasya ukthyādisaṃsthābhāgbhiḥ
aupadeśikairvādhe sati samuccayo na syāditi । atra codayati---<b>paśūnāmadṛṣṭārthatayā
samuccaya eva nyāyyaḥ</b> । tathā ca vakṣyati prājāpatyeṣu cāmnānāt iti । <b>atrocyate
---savanīyasamākhyayā sarvapaśūnāṃ tulyakāryāvagamāt</b> yukta eva bādhaḥ । tasmādupapannaṃ
liṅgadarśanam । <b>atrābhidhīyate---satyamevaṃ syāt yadi, saṃsthāntareṣūkthyādiṣu prayoga-
codanayaiva</b> yāgakartavyatā <b>labhyate yathā godohanena darśapūrṇamāsayoḥ</b>। iha tu agniṣṭoma-
﻿<pb n="r908"/>
<b>saṃskāraparyantaiva yāgasya prayogacodanā</b> । iha tu anaimittikāḥ kratvarthāḥ ye
agniṣṭomāntā grahaṇākhyāḥ saṃskārāḥ tatparyantaiva yāgasya somena yajetetyanenānuṣṭhāna-
codanā । <b>ata ūrdhvaṃ kāmasaṃyogena codyante grahā ukthyādayaḥ ta eva yāgacoda-
nāmākṣipanti</b> । yathā ainadravāyavādayo nityā <b>grahāḥ āvṛttim । evaṃ cet na
yāgacodanayā dharmāḥ śakyante grahītuṃ ukthyādiṣu । ataḥ phalacamasavat
nityānityasaṃyogavirodho yuktaḥ</b> । ukthyādiṣu yāgasyānuṣṭhānacodanā naimittikī kāmyairgrahai-
rākṣipyamāṇatvāt । <b>nityāśca yāgasaṃbandhino dharmāḥ te nityānuṣṭhānena gṛhītā bhavitumarhanti</b>
anityānuṣṭhānagṛhītatve tu nityānityasaṃyogavirodhaḥ syāt iti siddhamatrāpi phalacamasavat
nokthyādiṣu grahaṇākṣiptasya ekasyāpi yāgasya dharmā iti । <b>kāryataśca dharmaprāptiḥ । ataḥ
samuccayagrahaṇaṃ vacanāt bhaviṣyati</b> । asyokthyādigrahaṇākṣiptayāgaviṣayasyādhikāravidherupa-
kārāpekṣāyāṃ sannihitanityasaṃsthādhikāraniyogopakāragrahaṇāt kāryato dharmāṇāṃ prāptiḥ । tataścau-
padeśikena bādhe prāptaṃ vacanāt samuccayo bhaviṣyati । <b>agniṣṭomaśabdaścānuvādo</b> bhaviṣyati । 
<q>“yadyagniṣṭomo juhoti”</q> iti vacanena । na anuvādo doṣaḥ anuvādakānyapi hi vacanāni
dṛśyante yathā <q>“dvayoḥ praṇayanti”</q> iti । <b>tathā homādīnāmabhāvadarśanamupapannaṃ bhaviṣyati</b> ।
<q>“yadyukthyaḥ paridhimanakti na juhoti”</q> iti pracaraṇīhomaśeṣasya pratipattiriyam । tatra
samānavidhānapakṣe yadyagniṣṭomo juhotīti agniṣṭomahomaḥ prāpnoti iti । tathā ukthye paridhya-
﻿<pb n="r909"/>
ñjanasya । tanna <q>‘na juhoti’</q> iti homābhāvānuvādo na ghaṭate anuvādasarūpaṃ cedam । vartamānā-
padeśāt । prakṛtivikārabhāve caupadeśikena paridhyañjanena tulyakāryeṇa bādhitatvāt homā-
bhāvānuvādo yujyate । upadeśataḥ prāptau yathopadeśaṃ kāryamiti ubhayorupadeśabalena samuccayaḥ
kalpyaḥ । kāryatastu prāptau klṛpta eva kārye vidhānamiti yuk‍taiva prākṛtapratipattibhūtahoma-
nivṛttiḥ iti ।</p>
<trailer>iti ṛjuvimalāpañvikāyāṃ
tṛtīyasya ṣaṣṭhaḥ pādaḥ</trailer>
﻿<pb n="r910"/>
</section>
<section>
<head>atha ṛjuvimalāyāṃ
tutīyādhyāyasya saptamaḥ pādaḥ</head>
<p><b>prakaraṇāviśeṣādasaṃyuk‍tam</b> । <b>barhirdharmāśca kimaṅkapradhānārthā uta pradhānārthā eveti
sandehe prakaraṇāt pradhānārthā ityuk‍tvā upakārakatvenāṅgapradhānārthatāmāha</b> । anena yathā-
śrutamadhikaraṇamanubhāṣitamākṣep‍tum । ākṣipati---tadayuktam । <b>śrutyādibhirhi tādarthyamavagamyate
nopakāreṇa</b> । yatpradhānārthatvaṃ pratibhāti na tadupakāreṇa śakyane'nyathākartum । upakāralakṣaṇasya
viniyogapramāṇasyābhāvāditi । samādhatte---<b>ucyate । śrutyādaya evopanyastā</b> aṅgapradhānārthatva-
siddhaye । <b>barhiṣi havīṃṣyāsādayatīti</b> haviśśabdena sarvahaviṣāmevābhidhānāt aṅgapradhānārthatā
barhiṣaḥ śrutyaiveti । yadi śrutyā śeṣatvaṃ <b>upakāragrahaṇaṃ tarhi kimartham ? uttaraṃ---kadā-
cit tadabhāvāt śruteḥ saṅkocaḥ syāt</b> । <b>asti cāsāvekarūpa upakāra iti tadabhidhānam</b> ।
asyārthaḥ---yadidamupakārābhidhānaṃ tadāśaṅkānivṛttyartham । śeṣatvaṃ sarvatropakāravyatirekeṇa
nāsti । tena aṅagapradhānahavirarthaḥ upakāro'vepaṇīyaḥ । tatra yadekatra dṛṣṭa upakāraḥ anyatrā-
dṛṣṭarūpaḥ syāta tadā dṛṣṭenaivopakāreṇa yatra śeṣatvaṃ tatraiva śeṣatā syāt seyamāśaṅkā mābhūditi sarvatra
<note>(1) P. 1073</note>
﻿<pb n="r911"/>
dṛṣṭa ekarūpa upakāra iti darśayitumupakārābhidhānam । yadyaṅgapradhānārthatā <b>evaṃ tarhi vākyenaiva
śebasya varhirdharmāṇāmanvayaḥ</b> । vākyena cedanvayaḥ barhirmātre piṣḍapitṛyajñavartinyapi 
<b>kimiti na bhavati</b> । prakaraṇena hyanvaye yasyaiva prakaraṇaṃ tasyaiva dharmāḥ syuriti। codyaṃ
pariharati - grāhakatve sati śeṣatvamuktam । <q>“prakaraṇaviśeṣādvikṛtau virodhi syāt ”</q> ityatra
grahakeṇa gṛhītaṃ viniyujyata ityuk‍taṃ saptamādye । <b>grāhakaścātra dārśapūrṇamāsikaprayoga-
vidhiḥ tatsannidhānāddharmāṇāmiti</b> nānyadīyadharmāṇāṃ prāptiriti । <b>liṅgadarśanamuktama</b> ।</p>
<p><b>phalasaṃyogāt‍tu</b> । atna bhāṣyakāraḥ keśaśmaśruvapanādīnāṃ kimaṅgapradhānārthatā uta
pradhānārthataiveti vicārayati । tatna kāraṇabhutaṃ sandehaṃ vak‍tumudāharaṇaśuddhimāha - <b>iha purūṣa-
saṃskārā udāharaṇamiti</b> । yadyapyatna dvitīyānirdeśo nāsti tathāpi lokata eva vapanādīnāṃ
purūṣasaṃskāratvena darśanāt purūṣasaṃskārā evaite । saṃprati kāraṇasandehamāha---<b>te kiṃ kartṛbhutasya
utādhikṛtasyeti</b> । dve hi purūṣasyāvasthe karmaṇi । ekā tāvadadhikṛtāvasthā aiścaryalakṣaṇā,
aparā kartravasthā । tadyadi kartravasthasya purūṣasya saṃskāraḥ tadā karturaṅgapradhānārthatvāt tatsaṃskāro-
pyaṅgapradhānārthaḥ ityagrīṣomīyapaśuvikāre paśubandhepi vapanādayaścodakātsyuḥ । athāddikṛtāva---
sthasya saṃskāraḥ tadā pradhāna eva purūṣasyādhikārāt tadarthā vapanādayaḥ syuḥ iti । <b>katṛbhūtasya
evaṃ karmāṅgatopapadyata iti pūrvaḥ pakṣaḥ</b> । asyārthaḥ kartā hi karmaṇo'ṅgam । yadi 
<note>(1) P. 1077</note>
﻿<pb n="r912"/>
tasyaiva te saṃskārā bhaveyuḥ tadā karmāṅgatā dharmāṇāmapi syāta । adhikṛtāvasthastu pradhānabhutaḥ
tasya saṃskārā na karmaṇo'ṅgam । anaṅgāvasthāsaṃbandhitvāt akarmāṅgabhūtasya ca niyoga---
saṃbandhitaiva hīyate । tasmāt kartṛbhūtasyeti pūrvaḥ pakṣaḥ । rāddhāntamāha---<b>kimityaṃ-
śopanipātinī itikartavyateti saptamādye vakṣyāmaḥ । ākāṅkṣādvayasya tatprasūteḥ</b>
asyārthaḥ---yā kācidirk‍tavyatā sā sādhyāṃśopanipātinī । na śādhanāṃśe । kutaḥ ?
kena kathamityākāṅkṣādvayasya 2tatkartṛtvāt । sādhyameva setikartavyatākaṃ karaṇamākāṅkṣati ।
na punaḥ karaṇamitikartavyatāmākṣipati iti saptamādye darśitam । evaṃ sthite kiṃ kartṛbhāve
yogyatāmāpādayati utādhikṛtabhāve ayaṃ saṃskāra iti cintyate । tatra <b>yadarthaḥ kartṛbhāvaḥ
saṃskāro'pi tadartha eva yuktaḥ</b> । adhikṛtabhāvārthaṃ hi kartṛtvam । aiśvaryalakṣaṇasyādhi-
kārasya saṃpatyarthaṃ puruṣaḥ kartṛtāmavalambata iti । pradhānabhūtādhikṛtāvasthasyaiva puruṣasya saṃskāro
yuktaḥ <b>adhikāraniṣpattyarthatvācchāstrasya । tasmādadhikṛtasya saṃskāra iti yuktam</b> । 
phalabhūtādhikāranirvṛttau ca sāhāyyaṃ vāñchantau'dhikṛtasaṃskārā api bhavantītikartavyatābhūtā
yāgasyetyuk‍taṃ bhāṣye ।</p> 
<p><b>cikīṃrṣayā ca saṃyogāt । barhirdharmādhikaraṇena kimatrānyatvaṃ yenedamadhikaraṇa-
mārabhyate</b> । yathā tatra barhirāderaṅgapradhānārthatā tathā'trapi vederaṅgapradhānārthataiva yuktā ।
<note>(1) P. 1078</note> <note>(2) R. tatkṛtatvāt</note>
﻿<pb n="r913"/>
kimarthamidamadhikaraṇamārabhyate । uttaraṃ---<b>pradhānacikīrṣāṃ pūrvapakṣavādī manyate</b> । asyārthaḥ
-pūrvapakṣavādī pradhānasyaiva cikīrṣāṃ manyate । tathāpi kimityāha---<b>yadarthā cikīrṣā tadarthānye-
vāṅgānītyabhiprāyaḥ</b> । yadeva hi cikīrṣitaṃ tadarthānyevāṅgānīti yuktam । etenaiva nyāyena
saṃrvatraivam---yadapi sāmānyatopadiṣṭaṃ---barhiṣi havīṃṣyāsādayatīti tadapyatrodāharaṇamityava-
seyam । ata eva tadarthānyaṅgānīti bahuvacanam ।</p> 
<p><b>tathā'bhidhānena । abhimarśane tu sākṣāt pradhānaśabdasaṃyogāt pūrvaḥ pakṣaḥ</b> ।
caturhotrā paurṇamāsīmiti paurṇamāsīśabdasya pradhānavacanatvāt pradhānahaviṣāmeva abhimarśanaṃ,
pradhānasaṃbandhīnyeva havīṃṣi abhimarśanaṃ prati pradhānaśabdenopasthāpyante na punaraṅgahavīṃpyapi । eva-
mudāharaṇadvaye nyāyena vacanena ca pūrvapakṣaṃ kṛtvā saṃprati rāddhāntamāha---<b>satyaṃ pradhānaṃ cikīrṣyate 
tat‍tu sāṅgamadhikāranirvṛttāviti rāddhāntaḥ</b> । ko brūte pradhānaṃ na cikīrṣyata iti ।
kintu tadeva cikīrṣyata iti na śakyate vak‍tum । adhikāranirvṛttyarthaṃ tasya cikīrṣā ।
sāṅgaṃ ca pradhānamadhikāraṃ nirvartayati । nāṅgarahitam । tena sāṅgaṃ cikīrṣyata iti । 
<b>evamabhimarśanamapyadhikārasādhanasyaiva</b> । tatrāpi hi dvitīyādarśanena īpsitatamatvāvagateḥ ।
īpsitatamatā ca sādhanasyaiva, na kevalaṃ karaṇamātrasya । sādhanaṃ ca setikartavyatākaṃ karaṇa-
<b>mityubhayoḥ</b> vedyabhimarśanayoḥ <b>aṅgapradhānārthatā</b> । tulyāsiddhāntatayā ca dvau pūrvapakṣau kṛtvā
siddhāntitam ।</p>
<note>(1) P. 1079</note>
﻿<pb n="r914"/>
<p><b>dīkṣādakṣiṇaṃ tu vacanātpradhānasya । dīkṣādakṣiṇamapi sāṅgādadhikāranirvṛtte.
sāṅgasyetyāśaṅkya vacanātpradhānasyeti rāddhāntaḥ</b> । kutaḥ ? anena pūrvapakṣarāddhāntau
dvāvapyuk‍tau । kartṛsaṃskāratāṃ ca dīkṣāyā abhyupagamyeyaṃ cintā । tatra sāṅgasyādhikāra-
nirvartakatvāt sāṅgamevānuṣṭheyam । tadaṅgabhūtaḥ kartā । kartṛsaṃskāro'pi tadaṅgabhūta eveti
pūrvaḥ pakṣaḥ । vacanaṃ tu sāṅgapradhānābhiprāyeṇa varṇanīyam । na vacanasyānyārthatve pramāṇa-
mastīti rāddhāntitam । saṃprati codayati---<b>yuk‍taṃ tāvat dīkṣā pradhānasya । yadā punardakṣiṇā
pradhānasya tadā kathamaparikrītairaṅgāni kriyante</b> ? tāni cārtvijyādīni । <b>kena vok‍taṃ 
aparikrītairaṅgāni kriyanta iti</b> । 3<b>prākṛtamānatikāraṇaṃ bhaviṣyatyeva</b> । dīkṣaṇīyā-
diṣvaiṣṭikeṣu codakaprāptā dakṣiṇā bhaviṣyati । yadi tatra prākṛtī dakṣiṇā <b>na tarhi prasaṅgo</b>
dakṣiṇāyāḥ । <b>yathā prasaṅgaḥ tathā prasaṅgalakṣaṇa eva vakṣyāmaḥ । darśanamuktam</b> ।</p>
<p><b>tathā yūpasya vediḥ । ardhamantarvedīti śrūyate kiṃ vediḥ yūpāḍgaṃ uta neti saṃśaye</b>
<note>(1) P. 1081</note> <note>(2) P. 1082</note> <note>(3) prākṛtamāha kiṃkāraṇaṃ</note>
﻿<pb n="r915"/>
<b>śruteraṅgamiti pūrvaḥ pakṣaḥ</b> । ardhamantarvedīti vacanāt vediraṅagaṃ yūpasyeti pūrvaḥ
pakṣaḥ । rāddhāntastu---<b>bahirvedipadaikavākyatvāt na śrutyarthavidhānaṃ saṃbhavatīti deśalakṣaṇā ।
ubhayavidhāne vākyabhedaprasaṅgāt</b> । asyārthaḥ--- <q>“vajro vai yūpaḥ, yadantarvedi minuyāt nirdaheta
yadvahirvedi anavaruddhaḥ syāt ardhamantarvedyardhaṃ bahirvedi minoti । avaruddhaḥ syāt na nirdahati”</q>
iti upakramopasaṃhārayoḥ ekavākyatvāt ekamidaṃ vākyāmiti niścīyate । yadyantarvedīti
śrutyarthaḥ parigṛhyate tadā bahirvedipadaikavākyatā nopapadyate ityekavākyatāsiddha‍yarthaṃ deśalakṣaṇaiva
nyāyyeti ।</p> 
<p><b>śāmidhenīstadanvāhuriti । kaḥ punaḥ pūrveṇāsya viśeṣaḥ</b> । yathā pūrvatra deśa-
lakṣaṇā, tathā'trāpi havirdhānena deśo lakṣyatāmiti । uttaraṃ---<b>ayamasti viśeṣaḥ padāntarā-
saṃbaddhaṃ hyatra havirdhānaṃ śrūyate । nāntarvedivat bahirvedipadasaṃbaddham । tasmādaṅgāṅgibhāva
eva nyāyya iti pūrvapakṣavādī manyate । śruteḥ</b> । tatra hi śrutyarthaparityāge bahirvedipadaika-
vākyatā kāraṇam । iha tu tadabhāvāt śrauta evārtho grāhyaḥ । tena havirdhānāṅgatā
sāmidhenīnām, sāmidhenyaṅgatā vā havirdhānasya yuktā । na viniyuktaviniyogavirodho nāma
kaścidvirodho'sti । tathā hi---ekaiva dadhijātiḥ kratau puruṣe ca viniyujyate । yaddhi na
<note>(1) P. 1084</note>
﻿<pb n="r916"/>
yathā dṛśyate tadviruddhamityucyate tadāha---<b>vijñānaviparītaṃ hi viruddhamabhidhīyate</b> । itamevā-
viruddhaṃ yadyathā jñāyate tathā iti । <b>rāddhāntavādī tu ubhayoḥ anyārthatvāt deśalakṣaṇasaṃbandha
eva nyāyya iti manyate</b> । ayamāśayaḥ---yadyapi vastuvirodho nāsti tathāpi yadanyasaṃbandhitayā
pratipat‍tumeva na śakyate, yathā na devadattīyaṃ yajñadattīyamiti pratipattiḥ । iha havirdhānamiti
havissaṃbabandhaḥ pratīyate tathā samidhenīriti samindhanasaṃbandhaḥ pratīyate tena śrautārthānvayānupapatteḥ
deśalakṣaṇayā saṃbandho'vasīyate । <b>tathā <q>‘havirdhānaṃ’</q> <q>‘sāmidhenyaḥ’</q> iti samākhyā na
pīḍitā bhavati । anyathā hi</b> śrutyarthaparigrhe, <b>havirdhānaṃ sāmidhenīnāṃ sāmidhenyo vā
havirdhānasyeti devadattasyedaṃ yajñadattasyeti yathedamasaṃbaddhaṃ tathedamapi syāt tasmādatrāpi
pūrvavat deśalakṣaṇaiveti yuktam । āg‍neyyadhikaraṇavacca sāmānyaviśeṣasaṃbandhe vākyabhedaḥ
syāt</b> । asyārthaḥ---yathā āg‍neyyadhikaraṇe aprakṛtānāṃ grahaṇe tāsāṃ sāmānyasaṃbandhe
viśeṣasaṃbandhe ca vākyabhedaḥ, tathehāpi syāt atrāpi sāmānyena tāvaddhavirdhānasaṃbandhaḥ punaśca
yasmin sunvanti havirdhāne tatsaṃbandha iti vākyabhedaḥ syāt ।</p>
<p><b>śāstraphalaṃ prayoktari । kathaṃ punaratra parikrayādiṣu śrūvamāṇeṣu saṃśayaḥ ?</b>
asyārthaḥ---yadā varaṇaṃ parikrayaśca śrūyate tadā tayoḥ dṛṣṭārthatvenānatikāraṇatvāt parikrītai-
<note>(1) P. 1086</note>
﻿<pb n="r917"/>
ranyaireva padārthāḥ kartavyāḥ । tathā <b>‘maitrāvaruṇaḥ preṣyati cānucāha’</b> iti sākṣādanya eva
śrūyate । tathā ādhvaryavaṃ ityādyāḥ samākhyāḥ santi iti kathamatra saṃśayaḥ ? pūrvapakṣā-
bhāvāditi । samarthayate---<b>ayamabhiprāyaḥ-kartṛgāmikriyāphalaṃ atra śrūyate</b> । adhikāra---
vidhisāmarthyāt kartṛtvamatrādhikāriṇaḥ śrūyate । tatra yadi paraḥ padārthān kuryāt kartṛtvameva
vihanyeta । <b>atastadvirodhāt</b> adhikārasāmarthyāvagatakartṛtvāvirodhāt parikrayaṃ manyate
gauṇaṃ tena nāyaṃ parikrayaḥ parikrayavadbhaviṣyati parikrayo'dṛṣṭārtho vā bhaviṣyati । tadāha
---<b>adṛṣṭārthaṃ vā manyate</b> pūrvapakṣavādī । maitrāvaruṇādiśabdaśca kathañcita yajamānaparatayā
varṇanīyaḥ । <b>kathaṃ tarhi ādhvaryavamitvādyāḥ samākhyāḥ?</b> karmaṇāmadhvaryusaṃbandhābhāvāt ।
<b>granthasaṃyogādupapannā bhaviṣyanti</b> । granthā evādhvaryavaḥ tadvihitaṃ ca karma ādhvaryavaṃ
bhaviṣyati । <b>tasmāt svayaṃ kartṛtaiva nyāyyeti pūrvapakṣavādī manyate</b> । aniyamavādī tu
dravyotsargamātraṃ svayameva kartavyaṃ svatvatyāgalakṣaṇatvāttasya, śeṣaṃ tvanyaḥ svayaṃ vā kuryāditi ।
aniyamaṃ yo vadati , sa manyate <b>parikrītairapi kriyamāṇaṃ tenaiva kṛtaṃ bhavati</b> । kṛtaḥ ?
<b>sa hi teṣāṃ prayok‍tā prayok‍tuśca kartṛtvasmaraṇaṃ</b> tatprayojako hetuśceti cakārāt kartṛtva-
smaraṇāt । adhikāraśca niyoganibandhanāṃ siddhimākṣipati । <b>na punarāhatyaiva kartṛtvam</b>
tena na kaścittasya virodhaḥ । utsargastu svadravyatyāgalakṣaṇatvāt svayameva kartavyo yajamānena
<b>evaṃ kartṛtve upapanne na parikrayasya gauṇatā adṛṣṭārthātā vā śakyate kalpayitum । samā-</b>
﻿<pb n="r918"/>
<b>khyāśca</b> ādhvaryavamityevamādyāḥ karmaṇāṃ <b>mukhyā bhaviṣyanti na granthadvārikāḥ</b> । nanu
grantha evādhvarya<b>vādayaḥ</b> samākhyāḥ <b>na karmaṇi ityatrāha---na hyadhyetāraḥ adhvaryuśabdābhidheyāḥ
adhyayanakāle</b> । yadyadhyetṝṇāmadhvaryuśabdenābhidhānaṃ syāt tadā tadyogāt granthe samākhyā
syāt । na caitadasti । karmakāla eva tadva‍yapadeśa iti karmakarāṇāmevādhvaryvādiśabdā vācakāḥ
tadyogāt karmaṇyeva mukhyā saṃjñeti । <b>kathaṃ punaraniyanaṃ manyate ?</b> parikrayaṇādīnāṃ
nityavacchravaṇāt । yuk‍taṃ cotsargadvāreṇāpi kartṛtvopapatteḥ nityamanyaireva śeṣaḥ kartavya iti ।
<b>ayamabhiprāyaḥ---yadā svayamanutsāhī tadā parikrayaḥ yadā'sau parikrayaḥ tadā anyaireveti
manyate</b> । asyārthaḥ--- dṛṣṭārthaparyālocanayā aśaktipakṣa eva puruṣāntarāpekṣāyāṃ parikrayādaya
iti । śak‍tena tu svayaṃ kartavyamiti । <b>rāddhāntavādī tu manyate nityavadāmnānāt parikrayasya
yadā svayaṃ na śak‍nuyāt tadā parikrayeṇeti na śakyate kalpayitum</b> । tena nityaṃ
parikrītaireva śeṣakāryaṃ kartavyam । <b>nanu sāmarthyāt bhaviṣyati</b> । yadā na śak‍nu-
yādityetat sāmarthyāt bhaviṣyati lokavat । pariharati---<b>na hi śrutau pratyarthinyāṃ sāmarthye
prabhavati</b> । śrutiścātra nityameva parikrayaṃ bravīti । yadetyaśravaṇādityuktam । <b>loke tu
dṛṣṭārthatvādyadhathārthamiti yuktam</b> । niyogastvatrādṛṣṭarūpaḥ parikrītapuruṣasādhya eveti nityaṃ
parikraya upādātavyaḥ ।</p>
﻿<pb n="r919"/>
<p><b>tatrārthāt kartṛparimāṇam । evaṃ sthite utsargādanyatra parikritakartṛtve pareṣāṃ
saṅkhyā'niyamaṃ manyate pūrvapakṣavādī</b> । kāryārthaṃ hi puruṣā upādīyante । tatra yadā
yāvadbhiḥ kāryaṃ tāvanta upādeyāḥ । nanu stokeṣūpādīyamāneṣu kathaṃ samākhyā ghaṭiṣyate ?
kathaṃ ca varaṇabheda upapadyate ? vṛtatvāditi । tatrāha---<b>ekasminnapi samākhyāvaraṇayośca
upapatteḥ</b> । ekatraiva samākhyānāmupapattiḥ vṛkṣatarunyāyena । tathā ekasyaiva tatatkarmārthatayā
varaṇabheda upapadyate । <b>rāddhāntavādī tu utpattau tāvat samākhyāto bhedaṃ manvānaḥ</b> । śrutau
tāvadādhvaryavādisamākhyā pratīyate । tatra tadbhedāt sajñināmapi bheda evāvabhāti ।
<b>ma punareka eka saṃjñau codanāvagamyatvāt saṃjñānām</b> । etā hi saṃjñāḥ codanāta evāva-
gamyante na lokataḥ । yadi lokato'vagamyeta tadā tadanurūpo'bhedo bhedo vā bhavet ।
codanāvagamye yathācodanaṃ saṃjñābhedāt saṃjñibheda iti <b>yāvaccodanaṃ</b> puruṣāḥ yāvatyaḥ
utpatticodanāḥ tāvantaḥ puruṣā ityuktavān । <b>evaṃ darśapūrṇamāsādiṣvapītyuktam</b> । atrādhi-
karaṇe pūrvapakṣasiddhāntaracane īdṛśī---ekatrāpi saṃjñānānātvadarśanāt na bhedaḥ saṃjñināmiti
pūrvaḥ pakṣaḥ । rāddhāntastu puruṣāṇāmetāḥ saṃjñāścodanāvagamyāḥ । tatra ca śabdabhedāt
adhikārthatvameva nyāyyam । na punarekasyaiva śabdārthasya anekaśabdatvādupapattiḥ2 । yatra
punaḥ pramāṇāntareṇa darśanaṃ tatra kiṃ kriyatāmiti ।</p> 
<note>(1) P. 1089</note> <note>(2) śabdatvāpattiḥ</note>
﻿<pb n="r920"/>
<p><b>camasādhvaryavaśca tairvyapadeśāt । camasādhvaryavaśca kiṃ ṛtvik‌saṅkhyāsaṅkhyethāḥ
uta saṅkhyāntaraparicchedyāḥ</b> ityākṣeytuṃ saṃśayo'nubhāṣitaḥ । ākṣepamāh---nanu <b>ca
hotṛkāṇāṃ camasādhvaryava iti vyapadeśāt anyaireva</b> camasādhvaryubhirbhavitavyam । tataśca
pūrvapakṣābhāvāt saṃśaya eva nāstītyarthaḥ । <b>parasparavyapadeśādapyetadupapadyata iti pūrvaḥ pakṣaḥ</b> ।
anyonyamṛtvijāṃ ṛtvigantarāpekṣayā sa vyapadeśa iti na ṛtvik‌saṅkhyātiriktāścamasādhvaryavaḥ ।
<b>na ṣaṣṭa‍yantānāṃ parasparasaṃbandho vidyata iti saddhāntavādī vyatirik‍taṃ manyate</b> । asvārthaḥ
---sarva eva ṛtvijaḥ ṣaṣṭha‍yantena nirdiśyante <q>‘hotrakāṇāṃ’</q> <q>‘madhyataḥ kāriṇāṃ’</q> ityevamādiṣu
vākyeṣu । na ca ṣaṣṭha‍yante parasparaṃ sabandhāvagatiḥ yathā devadattasya bhrātā yajñadattasya bhrāteti
tābhyāmanyaḥ pratīyate na punaḥ parasparaṃ tayoḥ saṃbandha iti ṛtvigdhyatirik‍tāścamasādhvaryavaḥ ।
<b>utpattau ca saṃjñābhedāt</b> yad‌yutpattau saṃjñābhedo na syāt tadā laukikīyaṃ samākhyeti
yathālokaṃ varteta । tataśca bhedo na syāt । uttpattau saṃjñābhedāt yukto'rthabhedaḥ । tasmādanye
camasādhvaryavaḥ iti ।</p> 
<p><b>utpattau bahuśruteḥ । idamidānīṃ sandihyate---kimaniyatā uta bahava iti</b> ।
<note>(1) P. 1089</note> <note>(2) P. 1092</note>
﻿<pb n="r921"/>
<b>prātipadikārthasiddheraniyatāḥ</b> । ekasminnapi prātipadikārthasiddheraniyatāḥ । nanu kathaṃ
bahuvacanaṃ camasādhvaryūn vṛṇīta iti tatrāha---<b>aniyame'pi pakṣe bahuvacanopapatteḥ</b> ।
rāddhāntamāha---<b>na, nityavadbahuvacanasya śrūyamāṇatvāt</b> pākṣikatvānupapatteḥ । nanu ca
camasādhvaryūṇāmūddeśyatvāt grahavadavivakṣitā saṅkhyetyatrāha---<b>utpattau ca bahuvacanasya
vivakṣitatvāt</b> । asyārthaḥ---yadyapi camasādhvaryavaḥ iha vākye uddeśyāḥ tathāpi teṣāṃ
saṅkhyā'navagatā ityasti saṅkhyāpekṣā kiyanta utpādyanta iti । tenāpekṣitatvāt vivakṣitā
saṃkhyeti । grahe tu vijñātatvāt saṅkhyāyāḥ apekṣaiva nāstīti yuktā tatrāvivakṣā ।
tadāha---<b>asiddhārthalakṣaṇaṃ prātipadikaṃ na vacanamapekṣate notpādyavacanam । tasmādvahavaḥ</b> ।
idamevātra vyutpādyate utpādyagatā saṅkhyā uddeśyatvepi vivakṣiteti ।</p>
<p><b>daśatvaṃ liṅgadarśanāt । sthite bahutve kimaniyamaḥ, uta niyataiva kācit
bahuvacanābhidheyā saṅkhyā, uta tritvasaṅkhyaiveti</b> saṃśayaḥ । anena avāntarasaṅgatimāha
---<b>kapiñjalavat tritvasaṅkhyaiveti</b> aniyama iti vā prāpte <b>daśapeye</b> vikṛtibhūte siddhavat
daśa camasādhvaryudarśanāt daśaiveti niyamaḥ । <b>svāmidaśatvācca । atra ca aniyamapakṣa</b>
<note>(1) P. 1092</note>
﻿<pb n="r922"/>
upakramamātram । kapiñ‍jalānyāyena traya eveti pūrvaḥ pakṣaḥ । kathaṃ punaḥ daśapeye daśadarśanādiha
daśa bhaveyurityatrāha---<b>anyatrāpi niyatā saṅkhyā upadeśaṃ niyantumarhati avirodhāt</b> ।
yadyatra trayo bhaveyuḥ tadā siddhavaddarśanaṃ nopapadyate daśapakṣe tu bahuvacanasya na kaścidvirodhaḥ daśā-
nāmapi bahutvāt । <b>tathā cok‍taṃ kāraṇadatikrama iti</b> । nanu tenaiva tarhi gatārtha-
midam । na । anyavartitvāt daśasaṅkhyāyāḥ pūrvapakṣiṇo'dhikāśaṅkā ।</p>
<p><b>śamitā ca śabdabhedāt</b> । yathā saṃjñābhedāt camasādhvaryavaḥ ṛtvigbhyo bhidyante
evaṃ <b>śamitāpi śabdabhedādbhidyate</b> । anenāvāntarasaṅgatiruktā । yuktimāha---<b>saṃjñā-
bhedaścopapanno bhavati</b> । anyathā ekasyaivārthasyānekaśabdatvamanyāyyamāśritaṃ syāt iti ।
rāddhāntamāha---<b>nātra bhedaḥ utpattinibandhano hi bheda uktaḥ । na cāsyotpattirasti</b> ।
asyārthaḥ---na śabdabhedamātrādbheda uktaḥ । api tu utpatticodanābhedāt । utpatticoda-
nāyāṃ hi alaukikī saṃjñā bhavati । anyathā tu alaukikārthāntarābhāvāt prakṛtānāmanya-
tarasminnayaṃ śabdo vartata iti niścīyate । yadyasyotpattirnāsti <b>kathaṃ tarhi saṃjñānyatvaṃ</b>
<note>(1) P. 1092</note>
﻿<pb n="r923"/>
nārthāntaraṃ vinā saṃjñānyatvamupapadyata iti autsargiko nyāyaḥ । uttaraṃ---<b>naiveyaṃ saṃjñā, kiṃ
tarhi ? yaugikābhidhānameva</b> śamayatīti śamitā । tena yaḥ śamayati paśuṃ sa prakṛtā-
nāmanyatamo bhaviṣyati । <b>evaṃ cādhvaryavamiti samākhyā upapannā bhaviṣyati</b> । śāmitra-
mapyādhvaryavamiti samākhyāyate । yadi cādhvaryureva śamitā evamupapadyate samākhyeti ।</p>
<p><b>upagāśca liṅgadarśanāt । kena viśeṣeṇāyamadhikaraṇātideśaḥ</b> ? yāvatā upagā-
śabdo'pi yaugikaḥ । na2 cāsyotpattirasti । <b>ayaṃ viśeṣaḥ upagā iti gānakāriṇāṃ
saṃbandhāt camasādhvaryava iva hotrakāṇāmiti pūrvapakṣavādī manyate</b> । asyārthaḥ
---gātṝṇāmupagāḥ saṃbandhino bhavanti । na ca ṛtvigantarasaṃbandhitā ṛtvijaḥ । tena
yathā camasādhvaryavo hotrakāṇāṃ saṃbandhino'nye ca ṛtvigbhyaḥ tathā upagā iti pūrvapakṣavādī
manyate । <b>utpatteraśravaṇādityatidiṣṭo rāddhāntaḥ</b> । utpatteraśravaṇādarthāntarābhāvāt
teṣvevābamupagāśabdo yaugikaḥ । yaśca gātṛsaṃbandhaḥ sa gānopacayakāritvanibandhano na svāmi-
karmakaratvanibandhanaḥ । <b>liṅgamuktam</b> ।</p>
<note>(1) P. 1094</note> <note>(2) G. na cānyo</note>
﻿<pb n="r924"/>
<p><b>vikrayī tvanyaḥ। somavikrayī punaḥ</b> kimṛtvigeva utānya iti <b>teṣāmṛtvijā-
mevānyatama iti</b> pūrvapakṣavādī <b>manyate</b> । codyamāha---<b>nanu cācodito vikrayaḥ codi-
tasya ca ṛtvijaḥ kartṛtvenopādīyante</b> । asyārthaḥ---<b>yaccoditaṃ tatkratoraṅgam । yaccāṅgaṃ
tadyajamānena kartavyam</b> । tadeva kartuṃ puruṣā upādīyanta iti kathaṃ <b>vikrayaḥ</b> ārtvijaḥ ।
pariharati---<b>krayopādānaśeṣaṃ</b> vikrayaṃ <b>manvānasya pūrvaḥ pakṣaḥ</b> । krayastāvaccoditaḥ
na cāsau vikrayaṃ vinā sidhyati । na kaścitsomavikraye svataḥ pravṛttaḥ somavikrayasya pratiṣiddha-
tvāt । kratvarthatve tu vikrayasya nāsti pratiṣedhaḥ iti krayopādānaśeṣatayā vikrayo'pyaṅgam ।
ataḥ ṛtvijaiva kartavyaṃ itarāṅgavaditi pūrvaḥ pakṣaḥ । <b>rāddhāntavādī tu lobhādeva</b> vikretu-
<b>rākṣepasiddheḥ dravyārjanavanna śeṣaṃ manyate</b> । yadyapyasti pratiṣedhaḥ tathāpi kecillobhāt ati-
krāntaniṣedhāḥ svata eva somavikraye'pi pravṛttāḥ । tānāśritya prayogavidhiḥ na somavikraya-
mākṣipati yathā dravyārjanam । api ca śūdrādīnāṃ sarvavikrayābhyanujñānāt niṣedhātikramo'pi
nāsti <b>ityanārtvijameva । ato'nyaḥ</b> somavikrayīti siddham ।</p>
<p><b>karmakāryāt sarveṣām । nanu cātra rāddhānto na ghaṭate । kathaṃ na ghaṭate</b> ? ākṣeptā
<note>(1) P. 1094</note>
﻿<pb n="r925"/>
āha---<b>utpattāvapi parisaṅkhyaiva prāpnoti</b> yadyutpattireva ṛtvika‍śabdasya pravṛttau nimitte
tathāpi <b>parisaṅkhyaiva prāpnoti</b> saptadaśartvija iti । kutaḥ ? <b>camasādhvaryūṇāmapyutpatti-
śravaṇāt</b> । utpattinimittatve teṣāmapi ṛtvika‍śabdapravṛttau saptadaśeti saṅkhyānupapattau
parisaṅkhyaivāśrayaṇīyā । <b>atha parisaṅkhyaiveṣṭā</b>'bhidhānasya <b>ṛtuyajananimittanirasanamanarthakaṃ
syāt</b> । ṛtuyajananimittatvepi ṛtvigabhidhānasya parisaṅkhyaiveyaṃ bhaviṣyati saptadaśaṛtvija
iti rāddhāntaṃ saṃbandhayati---<b>atrocyate । utpattau</b> nimittabhūtāyāmaṅgīkriyamāṇāyāṃ
<b>naivaṃ parisaṅkhyā prāp‍noti ekaikatrodgātrādiśabdatulyatvāt ṛtvika‍śabdasya nātrāpahnavanīyaṃ
kiñcidasti</b> । asyārthaḥ---tatra parisaṅkhyā bhavati yatrāpahnavanīyaṃ kiñcidasti, utpattau śabda-
nimittāyāṃ aṅgīkriyamāṇāyāṃ yathodgātrādiśabdaḥ ekaikavālaukikārthaḥ tathā'yamapi ṛtvik-
śabdaḥ ṣoḍaśasu codanaikasamadhigamyavācakabhāvaḥ । tena yatraiva vedena prayuktaḥ teṣāmeva
vācaka iti niścīyate nānyeṣāmiti nāsti parisaṅkhyeyam । <b>ṛtuyajananimitte punaḥ</b>
ṛtvika‍śabde'rthāpahnavaḥ । sarveṣāmṛtau yajanāt । bhavatu ko doṣa ityatrāha---<b>na cāsau śakyate</b>
vacanaśatenāpi । 1vacanapravṛtteḥ sati nimitte durvāratvāt । yata evotpattinimittā ata
eva laukikīyaṃ saṃjñā । <b>ata evoparitanamadhikaraṇamupapannaṃ bhavati</b> । vaidikaprayogeṇa
ṛtvika‍śabdārthaniścaye yatraiva prayujyate tatraiva vācaka iti niścīyate । tena ṣoḍaśānāmeva
ṛtvika‍tvaṃ sidhyati । anyathā ṛtuyajananimittatve sarveṣāmṛtvika‍śabdābhidheyatā syāt ।
<b>evaṃ ca vadatā</b> pūrvādhikaraṇasya viśeṣaparyantatāvyavasthāpanamātramidamityuk‍taṃ bhavati ।</p>
<note>(1) G. śabdavṛtteḥ</note>
﻿<pb n="r926"/>
<p><b>niyamastu dakṣiṇābhiḥ । ke ta iti saṃśayaḥ । <q>‘ṛtvigbhyo dakṣiṇāṃ dadāti’</q> iti
prakramya</b> dakṣiṇāviśeṣavidhipare vākye saṃpradānatvena <b>kīrtayati yān te ta iti rāddhāntaḥ ।
tathā ye yajamānāsta ṛtvija iti ca darśitam</b> । yajamānānāmevārtvijye vidhānāt
ṛtvikkarmakaratayā yajamāneṣveva codakaprāptadīkṣākartṛviśeṣavidhipare vākye yān śabdān
prayuṅk‍te tacchabdavācyā ṛtvija iti siddhamadhvaryvādīnāmevartviktvam ।</p>
<p><b>svāmisaptadaśāḥ । <q>‘saptadaśa ṛtvijaḥ’</q> iti śrūyate । tatra kiṃ yajamānena saha
saptadaśa uta yajamānavyatiriktā anye saptadaśeti</b> saṃśayaḥ evaṃ ca bruvatā gṛhapatiśabdo
yajamānaparo bhāṣye iti vyākhyātam । <b>kiṃ prāptam</b> ? yajamānādanye <b>saptadaśa yasmāt</b>
<b>karma</b>karasaṅkhyaiṣā । na svāmī karmekaraḥ <q>‘karmaṇi bhṛtau’</q> iti bhṛtipūrvaṃ karma kurvāṇe karmakara-
śabdo vyutpāditaḥ na svāmī bhṛtyakarma kurute3 । nanu mā nāma bhṛtyakarma karotu । kurute
tāvadasau tena kimiti tameva gṛhītvā saptadaśeti vyapadeśo na bhavati ityatrāha---<b>ekadharma-
yuktānāṃ cāvāntarasaṅkyopapadyate । ityanya eveti yuktam</b> । yadi hyekadharmayogo nāśrīyate
<note>(1) P. 1094</note> <note>(2) P. 1099</note> <note>(3) R. bhṛtyāḥ karma kurvate ।</note>
﻿<pb n="r927"/>
tadā sarveṣāṃ padārthānāṃ ekasaṅkhyaiva syāt avāntarasaṅkhyayā vyavahāro na syāt । asti
cāsau । tatra hi ekadharmayoga eva nimittam nartvijāṃ yajamānasya ca ekadharmayoga iti na
tadabhiprāyeṇa saṅkhyopapadyata ityanya eva saptadaśo yajamānāditi । <b>atrocyate । svāmi-
saptadaśāḥ saptadaśaḥ svāmī yeṣāṃ te tathoktāḥ । nanu ca karmakarasāmānyaprayuktaiṣā avāntara-
saṃṅkhyā</b> । pariharati---<b>kena vok‍taṃ na</b> karmakarasāmānyaprayuk‍teti । <b>kathaṃ tarhi svāmi-
saptadaśāḥ saptadaśaḥ</b> । uttaram---<b>na svāmi/?/yā yajamānaḥ saptadaśaḥ । kiṃ tarhi ? kartṛ-
tayaiva</b> । etadeva spaṣṭayati---<b>yajamānāpekṣaiṣā saṅkhyā nādhikāritayā । nanu ca <q>‘sadasyaṃ
vṛṇīta’</q> iti varaṇotpattimaṅgīkṛtya eṣā saṅkhyā । na ca yajamāna utpadyate</b> । asyārthaḥ
---yajamānotpādyatālakṣaṇaikadharmayogādeṣā saṅkhyā bhavati । asti ca yajamānenotpādyo'nyo'pi
saptadaśaḥ sadasyo nāma । tathā hi tasya varaṇaṃ samāmananti <q>“sadasyaṃ vṛṇīte”</q> iti ।
atrāpi ca ṛtvika‍śabdo lākṣaṇika eva । satyapi sadasye puruṣāntare tatra ṛtvika‍śabdā-
prayogāt । ata eva bhāṣyakārīyaṃ sandehaṃ parityajya nibandhanakāreṇānyathā sandeho
darśitaḥ । bhāṣye ca sadasyagrahaṇamupalakṣaṇam । etaduk‍taṃ bhavati---yajamānādanyaṃ yaṃ kañcidabhi-
pretya iyaṃ saṅkhyā uta yajamānamabhipretyeti । codyaṃ pariharati---<b>ucyate । ṣoḍaśānāmeva
varaṇenotpattiḥ । nanu ca sadasyaṃ vṛṇīte’ iti sadasyaḥ saptadaśo bhaviṣyati yadi brahmaṇye-
cāyaṃ sadasyaśabdo vartate</b> । asyārthaḥ---dakṣiṇayā puruṣāṇāmupādānamiti vakṣyāmaḥ । varaṇaṃ
﻿<pb n="r928"/>
tadanugrāhakam । tena yadyapi sadasyasya varaṇaṃ śrūyate tathāpi dakṣiṇāśravaṇāt na sadasyo
nāmānyaḥ kaścit saṃbhavati । dakṣiṇā ca brahmaṇaḥ śrūyate । varaṇaṃ ca tasya brahmaśabdena
noktam । hotrādīnāṃ tu varaṇaṃ hotrādiśabdenaiva । tena brahmaṇa evedaṃ varaṇam । śaknoti
ca tatra yogikayā vṛttyā sadasyaśabdo vartitum । sa hi sadasi bhavaḥ । <b>tasmāt svābhi-
saptadaśāḥ</b> parigṛhyante । <b>atha kasmādekaścamasādhvaryurna parigṛhyate</b> notpādyapuruṣābhi-
prāyā saptadaśasaṅkhyeti । pariharati---<b>na te yajamānena varitavyā ityuktam</b> tenotpattiḥ
teṣāmekarūpā na bhavatītyarthaḥ । tasmāt <b>karmakaraiḥ</b> ṛtvigbhiḥ <b>sāmānyāt</b> samatvāt
yajamānasya nityakarmakaratvāt <b>yajamāna eva</b> saptadaśo na camasādhvaryuḥ aśakti-
viṣayatvāditi ।</p>
<p><b>te sarvārthāḥ prayuk‍tatvāt । idamidānīṃ sandihyate---kiṃ sarvārthā ṛtvijaḥ
yāvatyuruṣakāryaṃ yajamānasya tāvataiḥ kriyate,uta yāvadvacanamiti</b> । kratuprakaraṇaṃ eva
yāvatpuruṣakāryaṃ tāvattaiḥ sarvaiḥ kartavyaṃ aniyamena, uta yadeva yasya vacanena samākhyayā vā
prāptaṃ tadeveti । <b>agnayaśca svakālatvāditi kibhidaṃ</b> ? ekagranthenāha---<b>nanu cādhānasya
sarvārthatāṃ vadatā agnīnāṃ sarvārthatvamuktam । kimidaṃ punassarvārthatocyate</b> । asyārthaḥ
<note>(1) P. 1102</note>
﻿<pb n="r929"/>
yadi sādhyatayā sarvārthatā'gnīnāmucyate, tadayuktam, sādhitatvāt । atha nirākāryatayocyate,
tanna, sthitasya nyāyasyoddhārābhāvāt । vadati ca svakālatvādagnayaḥ sarvārthā iti । <q>‘samadhigata-
metadi’</q>ti sthitamevārthaṃ darśayati । tasmādayuktamityākṣepaḥ । samādhatte---<b>saiveyaṃ sarvārthatā atra puna-
ssādhyate svakālatvāditi</b> । asyārthaḥ---etaduk‍taṃ bhavati bhinnena sūtreṇādhikaraṇāntarametat
sarvārthatāmākṣipya samarthayitumiti । tatrāyamākṣepaḥ pūrvamuktaḥ āhitāgneradhikāraśravaṇāt
āhitānāṃ kratvarthatā । tena(na) viniyuktānāmagnīnāṃ utpattiḥ ityādhānaṃ sarvārthamuktam ।
tatredamucyate---nanvetadevāyuk‍taṃ āhitāgneradhikāra iti yathā'dhikṛtaḥ puroḍāśādikamutpādayati
tathaivāgnīn ityetadeva yuktamiti । tatredaṃ samādhānam svakālatvādādhānasyāntataḥ kartumaśak‍teḥ
āhitāgneradhikāra iti । atra codayati---<b>nanu ca svakālatvāt yāvadagnikāryaṃ tatsarvaṃ
agnibhirityucyate yathā yāvatpuruṣakāryaṃ tatsarvamṛtvigbhiriti</b> । asyārthaḥ---eka-
sūtropāttatvādagnīnāṃ ṛtvijāṃ ca īdṛśī sarvārthatocyate । ṛtvijāṃ ca yāvatpuruṣakāri-
tayā sarvārthatvamucyate । tenāgnīnāmapi svakālatvāt sakalāgnikāryakāritaivocyata iti ।
ekadeśī pṛcchati---<b>tataḥ kiṃ</b> ? ākṣeptā āha---<b>tadetannopapadyate 1samadhigatametat
ag‍nayaśca svakālatvāditi</b> । kutaḥ ? <b>na hi svakālatvādyāvadagnikāryaṃ tadarthatā
sidhyati</b> tatra svakālatvasyāhetutvāt । <b>kiṃ tarhi</b> ? <b>svakālatvena sarvakarmārthatā
sidhyatītyukto</b> nyāyaḥ । <b>na hi pratikarma utpattirbhavatītyarthaḥ</b> । svakālenādhānenāgnayo
lohasuvarṇavat ārjyante, na punaḥ pratikarmeti darśitam । samādhatte---yadi svakālatvena
<note>(1)G. samarthita</note>
﻿<pb n="r930"/>
sarvakarmārthatā sidhyati---<b>evaṃ tarhi tvayaivok‍taṃ</b> asmadabhipretam । kutaḥ---<b>yasmāt
yasyaiva hetuḥ sa eva pratijñātārthaḥ</b> । tena sarvakarmārthatā pratijñāyate tadanurūpatvāt
hetoḥ । <b>tasmāt sūtradvayametat</b> । yataḥ sūtradvayam ata eva <b>ādhastyasūtrasya
parihāro'mamucyate idaṃ tu</b> idānīṃ sarvārthatvaṃ <b>sthitameva</b> । idānīṃ parihāramāha---<b>na hyatra
vacanāni nityānuvādatayā kalpyante</b> । yadi hi vacanāni nityānuvādatayā kalpyeran
tadā sarvapuruṣakāryārthatā ṛtvijāṃ syāt । na tvedasti pakṣe puruṣāntarāṇāmapi tatra
prāptatvāt । <b>tasmāt yāvadvacanameva kāryamṛtvijāmiti</b> ।</p>
<p><b>tasyopadeśasamākhyānena nirdeśaḥ । idamidānīṃ cintyate---yadyena samākhyāyate
tat tenaiva puruṣeṇa kartavyam uta kiñcidanyenāpi iti</b> bhāṣyoktaḥ sandeho darśitaḥ ।
<b>eṣa tāvadutsargaḥ yadyena samākhyāyate tattena kartavyamiti । ucyate---tatra vacanāt</b>
<note>(1) P. 1106</note>
﻿<pb n="r931"/>
<b>viśeṣasamākhyānāccāpavādaḥ</b> । <b>kathaṃ tarhi sāmānyasamākhyā</b> ? uttaraṃ---<b>brāhmaṇagrāma-
vadityadoṣaḥ</b> । anyathāpyupapannatvāt sāmānyasamākhyā durbalā । anyathā'nupapadyamānatayā ca
viśeṣasamākhyā balīyasī । vacanāt‍tu śīghraviniyogāvagamāt vacanaṃ balīya iti nirṇayaḥ ।
darśanamuktam ।</p>
<p><b>praiṣānuvacanaṃ metrāvaruṇasya</b> । <b><q>‘maitrāvaruṇaḥ preṣyati cānucāhe’</q>ti kiṃ praiṣamātra</b>
anuvacanasaṃyuktamasaṃyuk‍taṃ ca sarvaṃ tathā anuvacanamātraṃ tu yatpraiṣeṇa saṃyuktamasaṃyuktaṃ ca tatsarvaṃ
maitrāvaruṇena kartavyaṃ uta saṃyuktameveti sandihya rāddhāntamāha---<b>saṃyuktasya vidyamānatvāt nā-
saṃyuk‍taṃ parigṛhyata iti</b> । pūrvapakṣo'tra spaṣṭatvānnoktaḥ pratyuddeśaṃ vākyasamāpteḥ praiṣamātre
maitrāvaruṇasya viniyogaḥ tathā'nuvacanamātra iti । rāddhāntagranthasya tvayamarthaḥ sahacaritā-
sahacaritayoḥ sahacarite pratyaya iti sarvajanaviditametat । asti ca praiṣavacanasahitamanu-
vacanam, anuvacanasahitaśca praiṣaḥ iti tena preṣyatītyayaṃ śabdo'nuvacanasahita eva praiṣe
vartate । tathā cānucāheti śabdaḥ praiṣasahacaritamevānuvacanamāha । asti ca tat tathāvidhaṃ
dvayamapīti । <b>caśabdaścaivaṃ samarthito bhavati samuccitāvasthādyotakaḥ</b> samuccitayoreva maitrā-
varuṇaviniyogadarśanāt । <b>darśanamuktam</b> ।</p>
<note>(1) P. 1106</note>
﻿<pb n="r932"/>
<p><b>camasāṃścamasādhvaryavaḥ</b> । <b>kiṃ camasaiścamasādhvaryavo juhvati utādhvaryureveti saṃśaye
samākhyā anyathā nopapadyata iti pūrvaḥ pakṣaḥ</b> । yadi camasādhvaryavaḥ camasaina juhvati kathaṃ te
camasādhvaryava iti samākhyāṃ labheran । camase adhvaryavo bhavantīti camasādhvaryavaḥ ।
adhvaryoścānyatra homakāritā'vagatā । tatsamānatā teṣāṃ puruṣāṇāmiti pūrvaḥ pakṣaḥ । <b>rāddhāntastu
adhvaryuśabdasyotpattinimittatvāt</b> anekārthābhidhānaṃ na nyāyyamiti <b>adhvaryuriva camaseṣu
bhavantīti camasādhvaryavaḥ tasmādadhvaryurjuhotīti</b> । asyārthaḥ---adhvaryuśabdastāvat
anekārtho na bhavati । kintu viśiṣṭasya ṛtvijo vācakaḥ puruṣāntare gauṇaḥ । tatra yadi
camase adhvaryoḥ homo na syāt kathaṃ tarhi camase adhvaryuvadbhāvaḥ ? tasmādavaśyāṅgīkaraṇīyaḥ
camaseṃ adhvaryorhomaḥ । tena sa eva juhoti । <b>kathaṃ tarhi adhvaryuvadbhāvaḥ</b> ? vinā
karmaṇā tatsādṛśyamanupapannamiti । <b>uttaraṃ---anyatra vyāpṛte tasmin</b> mukhye adhvaryorgauṇasya
<b>tatkāryakaraṇadarśanāt</b> । <b>darśanamuktam</b> ।</p>
<p><b>vedopadeśāt</b> । <b>śyenavājapeyāvudāharaṇam</b> । <b>kiṃ śyena udgātrā samākhyātaḥ</b>
udgātrā sāṅgaḥ <b>kartavyaḥ samākhyānāt, adhvaryuṇā ca vājapeyaḥ uta ṣoḍaśabhirapīti saṃśaye</b>
<note>(1) P. 1108</note> <note>(2) P. 1109</note>
﻿<pb n="r933"/>
<b>viśeṣasamākhyānāt udgātrā adhvaryuṇā ceti prāpte upakāradarśanāt ṣoḍaśabhirapīti
vadāmaḥ</b> । asyārthaḥ---prakṛtau padārthā yena kṛtāḥ vikṛtāvapi tenaiva kartavyā ? teṣāṃ padārthānāṃ
tatra prāpteḥ । nanu ca vaikṛtī viśeṣasamākhyā kartrantaraṃ kalpayatītyatrāha---<b>klṛptakalpyayoḥ
klṛpto balīyān ityukto hetuḥ</b> । tata etaduk‍taṃ bhavati---prakṛtau klṛptaḥ puruṣāntara-
saṃbandhaḥ vikṛtau kalpyaḥ । na ca klṛpte pratipakṣe kalpanā ātmānaṃ labhate iti tatra
tatroktam ।</p>
<trailer>iti ṛjuvimalāpañcikāyāṃ tṛtīyasya
saptamaḥ pādaḥ</trailer>
﻿<pb n="r934"/>
</section>
<section>
<head>atha ṛjuvimalāyāṃ</head>
<head>tṛtīyādhyāyasya aṣṭamaḥ pādaḥ</head>
<p><b>svāmikarma parikrayaḥ</b> । <b>samākhyayā ādhvaryavamiti prāpte adhikāraśrutiviro-
dhāt yājamānamiti rāddhāntaḥ</b> । asyārthaḥ---ādhvaryavamiti samākhyāte kāṇḍe pari-
krayatya paṭhitatvāt adhvaryukartṛkameva prāptam । na cedamāśaṅkanīyam kimiti parakīyakarmakaraṇāya
paraḥ puruṣāntarāṇi parikrīṇīte iti, yataḥ samadhikadhana2lobhādayamartho loke dṛśyata iti । evaṃ
prāpte brūmaḥ---adhikāraśruteryajamānasya sarvatra kartṛtāmāpādayantyāḥ pradhānabhūtāyā virodhāt
samākhyābādhena yājamāna eva parikrayaḥ । adhvaryuparikrītapuruṣāntarakṛtāḥ padārthāḥ na
yajamānena kṛtāḥ nāpi kāritāḥ । nanu laukikīmadhvaryuprayuktimāśritya yajamānakāritā
bhaviṣyati । netyucyate । yāvadeva śrūyate tāvadevāśritya śāstrārthavarṇanā yuktā । na ca parikrayā-
ntaramadhvaryoḥ śrūyate । yāvatī cādhvaryoḥ dakṣiṇā''mnāyate na tāvatyā yajamānasya puruṣāntarapari-
krayārthaṃ adhvaryuṃ prati prayojakatā saṃbhavati । tasmādādhvaryavatve parikrayasya adhikāraśrutivirodhaḥ ।
<b>vacanādṛtvijāmapi parikrayaḥ syāt</b> । tatra ca parikrayāntarakalpanā'nupapanneti ।</p>
<p><b>saṃskārāstu puruṣasāmarthye</b> । <b>vapanādīnāṃ samākhyayā nādhikāro virudhyata iti
pūrvaḥ pakṣaḥ</b> । anena pūrvādhikaraṇādviśeṣamāha । yathā pūrvatrārtvijatve adhikāraśrutivirodhaḥ
<note>(1) P. 1112</note> <note>(2) R. lā</note>
﻿<pb n="r935"/>
tathā'tra nāsti kītaiḥ ṛtvigbhiḥ kriyamāṇā vapanādayo yajamānenaiva kṛtāḥ yataḥ । tena vapanādayaḥ
samākhyayā''dhvaryavāḥ । evaṃ ca sthite'sminnadhikaraṇe yajamānasaṃskāratve phalasaṃyogādityatra
(3-7-2) adhikṛtāvasthāsaṃskāratvamuktam । <b>rāddhāntavādī tu puruṣasaṃskāraṃ manvāno na
saṃskartuṃ puruṣāḥ parikrīyante kiṃ tarhi kārayitum</b> । <b>ataḥ sāmarthyāt samākhyābādhaṃ
manyate</b> । asyārthaḥ---yadyayaṃ puruṣasaṃskāro na bhavet tadā bhavedeva nirvāpādivat ādhvaryavaḥ ।
(iti puruṣasaṃskāraḥ) puruṣasaṃskārāścaite lokavat । tatra cādhvaryusaṃskāratve adhikāraśrutervirodhaḥ
yajamānasya teṣu kartṛtvānupapatteḥ । parikrayadvāreṇa hi teṣu yajamānasya kartṛtā । na ca
saṃskārārthaḥ parikrayaḥ । kāryāntaraśeṣabhūtasya hi dravyasyopādānaṃ na punaḥ śeṣibhūtasya ।
parikrayaśca puruṣopādān । tenāsau karma kartu na saṃskartumiti parikrayasya tādarthyābhāvāt
na parikrayadūreṇa yajamānasya ṛtvika‍saṃskāratvena vapanādiṣu kartṛtvopapattiriti adhikāraśruti-
virodhāt samākhyābādhaḥ ।</p>
<p><b>yatra punaḥ śrutyaiva ṛtvika‍saṃskāraścodyate na tatrādhikāraśrutisāmarthyāt
ṛtvijo nivṛttiḥ yathā upavāsaṃ vakṣyati</b> kathaṃ punaḥ teṣu yajamānasya kartṛtvaṃ ? ucyate
saṃskārasaṃskṛtaṛtvika‍kartṛkapadārthatvena parikrayaḥ saṃskārārthaḥ tatra kathyate । iha sandigdhaṃ
ṛtvika‍saṃskāratvamiti viśeṣaḥ । <b>athobhayānugrahāya</b> samākhyādhikāraśrutisāmarthyānu-
grahāya <b>samānavidhānaṃ1</b> ṛtvigyajamānasādhāraṇaḥ <b>kasmānna bhavatīti cet</b> ? uttaraṃ
---<b>ṛtvikṣu kriyamāṇo yajamānena kṛtaḥ kārito vā</b> yasmānna bhavati tasmānna sādhāraṇaḥ
<note>(1) G. omits vidhānaṃ</note>
﻿<pb n="r936"/>
<b>kimiti na kṛto na kārito vā</b> ? । uttaraṃ---<b>sādhāraṇyādeva</b> ṛtvigyajamāna-
sādhāraṇyādeva । <b>nanu ceḍākhyabhakṣaṇavat svayaṃ ca karoti kārayati ca</b> । yatheḍābhakṣaṇaṃ
svayaṃ yajamānaḥ karoti ṛtvijaśca kārayati tathā vapanādīnvapi । paraharati---na, tatra
<b>kartṛtvenāviśeṣāt</b> । <b>iha tu prādhānyāviśeṣādanupapattiḥ</b> । asyārthaḥ---bhakṣaṇaṃ dravya-
saṃskāratvāt tatra yajamānasya ṛtvijāṃ ca kartṛtvena saṃbandhaḥ । tena parikrayasya tadarthatvāt
kāritatvamupapannam । iha tu prādhānye aviśeṣa āśaṅkyata iti kāritatvānupapattiḥ ।
<b>tasmādyājamāna iti siddham</b> । iḍābhakṣaṇe parihārāntamāha---<b>vacanādvā yajamānapañcamā</b>
iḍāṃ bhakṣayantīti vacanādvā sādhāraṇassaṃskāro bhaviṣyati । iti ।</p>
<p><b>tapaśca phalasiddhitvāllokavat</b> । <b>kimatrātidiśyate</b> ? uttaraṃ---<b>rāddhāntaḥ</b>
atidiśyate । <b>kā punaratra pūrvapakṣāśaṅkā</b> ? <b>iyamasti kleśarūpatvāt tapasaḥ</b> । kleśa-
rūpaṃ tapa iti lokasiddham । tathāpi kiṃ ? <b>parikrayaśca kleśāpanuttaye dṛṣṭārtho bhaviṣyati</b>
kleśāpanuttyarthatve hi parikrayo dṛṣṭārthoṃbhavati । tena parikrayasya tapo'rthatvāt bhavati
<note>(1) P. 1115</note> <note>(2) sāmānyabhidhānādeva---mū</note>
﻿<pb n="r937"/>
parikrayadvāreṇa yajamānasya kartṛtvamiti nādhikāraśrutervirodha iti । rāddhāntamāha---<b>na saṃskāra-
sāmānyāditi rāddhāntaḥ</b> । yadyapi kleśarūpaṃ tapaḥ tathāpi puruṣasaṃskāra evāyam । na ca
saṃskartuṃ parikrayaḥ iti saṃskāraiḥ vapanādibhiḥ samānatvāt tadapi yājamānameva । <b>upavāsaśca
vacanādityapyuktam</b> । <q>‘ṛtvija upavasati’</q> iti sākṣācchravaṇāditi ।</p>
<p><b>guṇatvācca vedena</b> । <b>hiraṇyamālyādiṣu tu guṇatvādeva padārthasya na samākhyayā
kartṛtvaṃ niyamyata iti sarvartvijāṃ pratipradhānāvṛttyā guṇo bhavitumarhati</b> । vājapeye hyeta-
taduktam । ye sākṣādupadiṣṭāḥ padārthāḥ te adhvaryuṇaiva kartavyā iti sākṣādupadiṣṭāśca
hiraṇyasragādayaḥ tena te adhvaryuṇaiva kartavyā iti pūrvapakṣamāśaṅkya rāddhānto'yamucyate guṇa-
bhūteneyaṃ puruṣeṇa karmaṇāṃ samākhyā ādhvaryavamiti na pradhānabhūtena, tena pradhānabhāve niyamaṃ na
karoti । guṇatvena puruṣaṃ prati hiraṇyasragādīnāmupadeśa iti pratipradhānaṃ guṇā āvartanta
iti nyāyāt sarvartvijāmeva hiraṇyasragādayaḥ pradhānabhāvapūrvakaṃ ca kartṛtvamiti na samākhyā
niyantumarhati pradhānabhāvabādhaprasaṅgāditi । <b>yatra punaḥ kartṛtayaiva puruṣasaṃbandhaḥ yathā 2ukthyā-
diṣu tatroktaḥ samākhyāniyamaḥ</b> ।</p>
<note>(1) P. 1116</note> <note>(2) G. upagavādiṣu</note>
﻿<pb n="r938"/>
<p><b>tathā kāmo'rthasaṃyogāt</b> । <b>kāmasaṃyoga idānīṃ śrūyamāṇaḥ kimārtvijo bhavatu
guṇaphalasaṃbaddheṣu uta yājamāna iti sandehaḥ</b> । <b>kiṃ yuktam</b> ? <b>ārtvijaḥ । kutaḥ</b> ? <b>ṛtvika‍-
padārthāśritatvāt guṇaphalasaṃbandhasya kāmasaṃyogo'pyṛtvijāmeva</b> । asyārthaḥ---sado-
mānaṃ tāvadārtvijameva । tasya tatra kartṛtvāt । tatra <q>‘yadi kāmayeta varṣukaḥ parjanya iti
nīcaiḥ sado minuyāt’</q> ityuk‍te ya eva mātā tasyaiva kāma iti pratīyate । ato guṇa-
kāmeṣviṛtvijāmevādhikāra iti । <b>atrocyate---yajamāna evādhikriyate sāṅge karmaṇyadhi-
kṛtatvāt</b> । yāvatkiñcitprādhānyamatra tattāvadutsargataḥ pradhānatvena sāṅge karmaṇi adhikṛtasya
yajamānasyaiva । tena guṇaphalamapi yajamānasya । <b>nanu cāsāvārtvijapadārthaḥ</b> । āśraya-
bhūto mānādiḥ na tasya yajamānena saṃbandhaḥ । kathaṃ tadāśrito yajamānavasyetyarthaḥ । pariharati
---<b>netibrūmaḥ</b> । <b>tatkartṛko hi saḥ na punaḥ tasya saḥ</b> । tasya ṛtvijaḥ sa nopakārakaḥ
kiṃ tu yajamānasyaiva । tena tatra guṇabhāvena saṃbaddhasya ṛtvijaḥ na prādhānyam । kiṃtu
pradhānabhāvena saṃbaddhasya yajamānasyaiva prādhānyamiti । tadāha---<b>yasya karma tadāśritamapi
tasyaiveti yajamāna evādhikriyate</b> । <b>evaṃ cātmanepadamupapannaṃ bhavati</b> । jyotiṣṭomena
<note>(1) P. 1117</note>
﻿<pb n="r939"/>
yajeta’ iti । itarathā yajamānartvika‍phalakaraṇatve yajamānābhiprāyeṇātmanepadamupapannaṃ bhavati
ṛtvigabhiprāyeṇa tadanupapannam, 2yadyapi hyetat guṇaphalaṃ tadapi pradhānādeva । ata evā-
purvarnirvṛtteriti sūktam । <b>yatra tu vacanādārtvijo'dhikāraḥ tatrānyadīyapadārthāśrite'pi
guṇe vyāpṛtasya phalaṃ bhavatīti kalpyate</b> । na hi vacanasyātibhāro'stīti ।</p>
<p><b>mantrāścākarmakaraṇāstadvat</b> । <b>idānīmāśīrmantrā udāharaṇam</b> । <b>kiṃ yājamānāḥ</b>
yajamānena kartavyāḥ । tataśca <q>“āyurdā ag‍nesyāyurbhedehi”</q> iti yajamānena phalamāśāsyate
<b>utārtvijāḥ</b> । ṛtvika‍prayojyāḥ ṛtvijāmeva phalamāśīriti । <b>ārtvijāḥ samākhyayeti
prāpta ucyate</b> । <b>liṅgadyājamānā iti</b> । phalāśāsakatvādeṣām । yajamānaphalaṃ cāśā-
sitavyam । <b>liṅgaṃ hi samākhyāto balīya ityuktam</b> । <b>proṣita3samidādhānadarśanaṃ ca
liṅgam</b> । na proṣitaḥ ṛtvigbhavati । yajamānastu proṣito bhavati iti darśitaṃ bhāṣye ।
<b>nanu ca mama yajamānasyetyevamādi liṅgamupapannam</b> । asyārthaḥ-yajamānaśabda evādhyāhariṣyate
ṛtvik prayok‍tā'stu । tenāyamartho bhavati---madīyasya yajamānasya āyurdehīti । tena
<note>(1) P. 1118</note> <note>(2) G. yadapi</note> <note>(3) G. proṣitasaṃvidhāna</note>
﻿<pb n="r940"/>
liṅgasamākhyayordvayorapyupapattiḥ । pariharati---<b>ayameva doṣaḥ yadutādhyāhāro nāma</b> । <b>tasmādvak‍tu
reva mametyupapannaṃ bhavati</b> yajamānaprayojyapakṣe ।</p>
<p><b>dva‍yām‍nāteṣūbhau</b> । <b>kecinmantrāḥ yājamānakāṇḍe ādhvaryave ca samām‍nāyante</b> ।
<b>tatra saṃśayaḥ---kiṃ dvābhyāṃ kartavyāḥ utādhvaryuṇaiveti</b> । <b>kathaṃ punaḥ dvayām‍nānāt</b> dvayoḥ
kāṇḍayorāmnānāt <b>dvābhyāṃ ca</b> adhvaryuyajamānābhyāṃ <b>samākhyātā ekena vaktavyā</b> iti
pratibhāti pūrvapakṣiṇaḥ । samādhatte---<b>ekakāryatvānmantrāṇā</b>mekārthaprakāśanakāryakāritvāt
<b>ekaprayojyatāṃ</b> ekādhvaryuprayojyatāṃ <b>pūrvapakṣavādī manyate</b> । adhvaryoreva karmakaratvāt
tenaiva smaraṇārthaṃ prayoktavyā mantrā iti । <b>rāddhāntavādī tu ekasyādhvaryoranuṣṭhānasmaraṇāt
anyasya ca yajamānasya pratyavekṣaṇāt ām‍nānadvayasyāpyarthavattvāt dvābhyāmapi prayokta-
vyā iti manyate samākhyādvaye cānugṛhītaṃ bhaviṣyati</b> ।</p>
﻿<pb n="r941"/>
<p><b>jñāte ca vacanaṃ na hyavidvān vihito'sti ।</b> <q>“klṛptīryajamānaṃ vācayati”</q> iti
śrūyate । ki vidvāneva vācayitavvaḥ utāvidvānapi” iti saṃśayaḥ bhāṣyokto'nubhāṣitaḥ
ākṣep‍tum । ākṣipati---<b>kathaṃ punaḥ viduṣo'dhikāre aviduṣyāśaṅkā</b> । yadi hi
aviduṣo'dhikāraḥ syāt tadā tasya vācanaṃ syāt । na ca tasyādhikāro'sti । samādhatte
---<b>vācayatītyetasmādeva । na hi viduṣi vācayatīti dṛṣṭārthatā saṃbhavati iti</b> viduṣyādhi-
kāriṇi svayameva bruvati vācayatītyadṛṣṭārthaṃ bhavati । aviduṣi dṛṣṭārtham । tasmādaviduṣo'dhi-
kāraḥ । nanu yadyaviduṣi dṛṣṭārthatā <b>evaṃ tarhi aviduṣa eva vācanaṃ syāt</b> । samādhātā
<b>āha---bhavatu ko doṣaḥ</b> । ākṣeptā āha---<b>viduṣo'dhikārahāniḥ prāpnoti</b> । tatpakṣe
vācanāṅgābhāvāt sakalāṅgopasaṃhārī prayogavidhiḥ yasminneva tathābhūtaḥ saṃbhavati tasyaivādhikāraḥ ।
samādhātā āha---<b>nādhikāraṃ nivārayāmaḥ aviduṣo'pyadhikāro'sti idaṃphalamidapradhi-
karaṇaṃ pūrvapakṣadaśāyām</b> । asyārthaḥ-dvayorapyadhikāraḥ avidvatpakṣe ca dṛṣṭārthatayā vācana---
maṅgam । rāddhāntamāha---<b>nādhikāramaviduṣo'pyākṣep‍tuṃ</b> arthādupasthāpayituṃ samarthamidaṃ
<b>vacanam</b> । kutaḥ? <b>brūvantameva hi vācayatīti śabdo bravīti iti nābruvataḥ pravṛtti-
māha</b> । ya eva prakṛtyarthe pravṛttaḥ tatprayojakatva eva ṇijutpadyate nānyatra । viduṣaśca
<note>(1) P. 1121</note>
﻿<pb n="r942"/>
<b>prakṛtyarthe pravṛttiḥ nāviduṣaḥ ।</b> dṛṣṭārthatvaṃ uk‍tasyoccāraṇenāpi bhavati । tena vidva-
dviṣayatvādasyāpi vācanasya nāviduṣo'dhikāraḥ । <b>ato yathādhikāraṃ vācanamiti siddham</b> ।
yasyaiva viduṣo'dhikāraḥ <b>tasyaiva vācanamiti yāvat</b> ।</p>
<p><b>yājamāne samākhyānāt । iha dvandvānyudāharaṇam । kiṃ yajamānena kartavyāni,
utādhvaryuṇeti saṃśayaḥ</b> । kathaṃ saṃśayaḥ ? <b>ekātrādhvaryave padārthānāmām‍nānāt anyatra</b>
yājamāne <b>samabhyāśīkaraṇāt</b> । padārthānuṣṭhānena ca samabhyāśīkaraṇasaṃpattiḥ । tena yatra
padārthāḥ tena samabhyāśīkaraṇamapi kriyatām, uta yatra samabhyāśīkaraṇaṃ tena padārthā api
kriyantāṃ iti । <b>tatra viśeṣasamākhyāyā yājamānāni ।</b> sāmānyenādhvaryave prāpte viśeṣeṇa
yājamānasamākhyayā adhvaryusamākhyābādhena yājamānāni dvandvāni । nanu bhavatu samabhyāśīkaraṇaṃ
yājamānam । padārthastu kathamityatrāha---<b>padārthapūrvakatvāt samabhyāśasya</b> । anuṣṭheya-
padārthasamabhyāśaḥ padārthānuṣṭhānenaiva saṃpadyata iti padārthā api yājamānā eva । <b>atrocyate
---padārthāstāvadādhvaryavā eva</b> samāmnātāḥ anupajātavirodhittvādadhvaryuṇaiva kartavyāḥ ।
<note>(1) 1122</note>
﻿<pb n="r943"/>
pūrvabhāvino hi padārthāḥ । teṣāṃ tāvadadhvaryukartṛtaiva । <b>akriyamāṇe padārthe na yajamānena
samabhyāśaḥ śakyate kartumiti so'pyādhvaryava eva । viśeṣasamākhyāpravṛttistu darśitā</b> ।
yajamānena idaṃ cedaṃ ca kurvityabhidhānāt keṣuciccānumantraṇaprayogāditi ।</p>
<p><b>vipratiṣedhe karaṇaḥ । ṛtvigantarakāryopadeśe kimātmīyaṃ karma karotu virodhe
utātidiṣṭimiti saṃśaye atidiṣṭaṃ pratyakṣavidhānāditi siddham</b> । spaṣṭatvāt pūrvapakṣo
na likhitaḥ । pratyakṣavihitenaikakāryakāriṇā ātideśikasya bādhaḥ । na cātraikaṃ
kāryamastīti nāsti bādhaḥ । yadi paraṃ virodhādanuṣṭhānāśaktiḥ tatraikamanuṣṭhāsyatīti । rāddhāntastu
ekakāryatvābhāvepi tāvadasti virodhaḥ । tatra pratyakṣavihitasyānanyagatitvāt balīyastvaṃ,
itarasya prakṛtāvarthavatteti ।</p>
<p><b>praiṣeṣu parādhikārāt । praiṣapraiṣārthau kimekena kartavyau uta dvābhyāmiti saṃśaye</b>
<note>(1) 1123</note> <note>(2) 1127</note>
﻿<pb n="r944"/>
kathaṃ pūrvaḥ pakṣaḥ aśakyatvāt ityatrāha---<b>prāptakālabhrāntyā ekeneti</b> pūrvaḥ pakṣaḥ ।
agnīdagnīna vihara iti prāptakāle loṭbhaviṣyati । tenānuṣṭhātā evaṃ brūte-agnīt agni-
viharaṇasya prāptaḥ kālaḥ । tena nāstyaśakyateti samākhyānāt dvayamapyādhvaryavameveti pūrvaḥ
pakṣaḥ । <b>yuṣmadarthāparigrahe kāraṇābhāvāt</b> praiṣa evāyaṃ loḍiti <b>rāddhāntaḥ</b> । madhyama-
puruṣāvivakṣāprasaṅgāt na prāptakāle loṭ । kintu praiṣa eveti aśakyatvāt dvābhyāṃ kartavyau
praiṣapraiṣārthau iti ।</p>
<p><b>adhvaryustu darśanāt । idānīṃ sthite kartṛdvaye2 kimadhvaryuḥ praiṣārthaṃ</b> praiṣarūpamarthaṃ
<b>karotu</b> utānya iti saṃśaye <q>“yadanvañcaṃ spha‍yaṃ dhārayet vajro vai spha‍yaḥ vajreṇaivādhvaryuḥ
kṣiṇvīta”</q> ityarthavādāt anyaḥ praiṣaṃ karotīti । anyatra spha‍yadarśanāt । yasya ca haste
spha‍yaḥ sa preṣakaḥ tena agnīt preṣakaḥ preṣyaścādhvaryuḥ । samākhyāpyarthavādapadānuguṇyena
bādhyate । evaṃ prāpte <b>mantraliṅgādadhvaryuḥ</b> praiṣaṃ karotīti । <q>‘agnīdagnīn vihara’</q> iti
mantre agnīvaḥ praiṣārthāvagateḥ arthavādācca mantrasya balīyastvādanuṣṭhānabodhakatvāt <b>samākhyānārtha-
saṃbhavācca adhvaryureva</b> praiṣakaḥ । <b>arthavādastu guṇavādena</b> gauṇyā vṛttyā <b>parihṛto</b>
bhāṣye ‘adhvaryuśabdenāgnīdeba gauṇyā vṛttyocyata iti ।</p>
<note>(1) 1129</note> <note>(2) G. kartṛbhede</note>
﻿<pb n="r945"/>
<p><b>ṛtvik phalaṃ karaṇeṣvarthavattvāt । kaḥ punarasyāśīrmantrairviśeṣaḥ</b> ? āśīrmantrā
yājamānā eveti nirṇītam । tatheme mantrā yājamānā eva kimiti na saṃbhavantīti viṣaya-
śuddhireva nāsti । ādhvaryavatve hi cinteyamupapadyate ki yajamānaphalaprakāśaḥ utartvik‌phala-
prakāśa iti na yājamānatve । uttaraṃ---<b>samākhyātaḥ sthite adhvaryukartṛtve agnyanvādhānasya
śrutyā mantravidhānam । na ca guṇānurodhena pradhānabādhaḥ śakyate kartum । tasmādādhvaryabo
mantraḥ</b> । agnyanvādhānaṃ tāvat ādhvaryavameva । tadaṅgabhūto mantro'pi tasyaiva । na
punarmantraliṅgālocanayā mantre yajamāne prayoktari siddhe'gnyanvādhānamapi yājamānameva ।
pradhāne'gnyanvādhāne kartṛbādhaprasaṅgāt । tena mantragatakartṛbādhādādhvaryavo mantra iti
<b>sthite kasyāśīriti cintyate । liṅgādadhvaryoḥ । vaktā hi uttamapuruṣeṇa saṃbadhyate
sarvatra</b> hi vaktrabhiprāyeṇa uttamapuruṣo bhavati karomīti । yathā asmacchabdottamapuruṣau
ca samānaviṣayau । tenāsmacchabdo'yaṃ <q>‘mamāgnevarcaḥ’</q> iti । tatra kartṛbhūtādhvaryu-
viṣaya eveti । ākṣipātaṃ---<b>nanu karmasaṃbaddhaphalasaṅkīrtanāt karmārthatā
mantrāṇām</b> । na ca yaśaḥ karmaphalaṃ codanāvagatamiti kathaṃ tatprakāśakatayā karmārthatā ।
uttaraṃ---<b>karmaprayuktayaśaḥ prakāśayataḥ upapannaiva karmārthatā iti pūrvapakṣavādī manyate । rāddhā-
ntavādītu yaścārthādartho na sa codanārtha iti manbānaḥ karmasaṃbaddhameva phalaṃ prakāśayan mantraḥ</b>
<note>(1) P. 1130</note>
﻿<pb n="r946"/>
<b>karmārtho bhavati iti manyate</b> । asyārthaḥ---na yaśaḥ karmaphalatayā codanāto'vagamyate; kintu
arthāt । yaścārthādarthaḥ na sa codanārtha coditaṃ ca phalaṃ mantreṇa prakāśayitavyam ।
nānuṣaṅgikamapi । ato yajamānasaṃbaddhameva phalaṃ varcaḥ śabdena prakāśyate । <b>mama yajamāna-
syeti mantrārthaḥ</b> । asmacchabdena bhaktyā yajamāna evocyata iti ।</p>
<p><b>karmārthaṃ tu phalaṃ teṣāṃ svāminaṃ pratyarthavattvāt । yatra punaḥ dṛṣṭārthameba</b> phalaṃ asantāpa-
lakṣaṇaṃ <b>tat kiṃ ṛtvijāmeva utātrāpi karmaphalameveti</b> । kiṃ ṛtvik‌saṃbandhyasantāpa
āśāsyate <q>‘mā mā santāptaṃ’</q> iti uta yajamānaphalameva karmajanyaṃ saṅkīrtyata iti sandehe
<b>uk‍tena nyāyena karmaphalameveti vadāma iti</b> pūrvaḥ pakṣaḥ । <b>atrocyate---yaścārthādartho
na sa codanārtha iti anupakārakaṃ phalamaṅgīkṛtya karmānupakārakaphalābhiprāyeṇaitaduktam ।
yatpunaḥ karmaṇa upakaroti</b> yathā'santāpaḥ । asantaptaḥ adhvaryuḥ karma kartuṃ śak‍noti ।
tena yatkarmopakārakaṃ <b>tadupādānaśeṣatayā bhavatyeva karmārthamiti</b> tatprakāśakānāmapi
mantrāṇāṃ na karmārthatā'pahīyate ityārtvija evāsantāpaḥ kīrtyate iti ।</p>
<note>(1) P. 1132 </note>
﻿<pb n="r947"/>
<p><b>vyapadeśācca । yatra ca vyapadiśyata</b> evartvijaḥ phalaṃ taddarśitaṃ <q>“tannau saha"</q>
iti । etaccāpavādamātram । tannau saheti dvivacanasyāvivakṣākāraṇābhāvāt ṛtvijo'pi
bhavatyeva phalam ।</p>
<p><b>dravyasaṃskāraḥ prakaraṇāviśeṣāt । vedirvedidharmāścetyuktamuttaravivakṣayeti</b> ।
vedirvedidharmāścāṅgapradhānārthā ityuktameva । tadeva tu uttaracintārthaṃ smaryate ।</p>
<p><b>nirdeśāt‍tu । sthitamaṅgapradhānārthaṃ barhiriti prakṛtau । vikṛtāvidānīṃ cintyate
-kimatrāpi aṅgapradhānārthe barhiṣi dharmā bhavanti</b> yāvantyaṅgāni prākṛtāni aprākṛtāni ca
kiṃ tadarthe barhirdharmā bhavanti । <b>uta prākṛtakāryaprayukta eveti</b> prakṛtau yatkāryāpanne
barhirdharmā dṛṣṭāḥ vikṛtāvapi tatkāryāpanne eveti । tatrāṅgapradhānasaṃbandhitāsāmānyena
<b>prakṛtivadvikṛtāvapīti pūrvapakṣavādī manyate</b> । asyārthaḥ---prakṛtau aṅgapradhānārthā dharmāḥ
﻿<pb n="r948"/>
vikṛtāvapi tadarthā eva । anyathā prakṛtivadvikṛtirna syāt । prakṛtau ca sarvāṅgapradhānārthā
dharmāḥ vikṛtāvapi sarvāṅgapradhānārthā iti । <b>rāddhāntavādī tu manyate kāryamukhena dharmāṇāṃ
vikṛtau nirūpaṇam । na yathāprakṛtisaṃbandhitayā</b> । asyārthaḥ---vikṛtāvupakāralakṣaṇa-
kāryākāṅkṣāyāṃ prākṛta upakāraḥ prāp‍tyate । sa ca padārthairvinā pratyetubhaśakyaḥ iti padārthai-
ravacchinnaḥ pratīyate । tatkāryamukhena vikṛtau padārthānāṃ nirūpaṇam । na punaryathāprakṛtau
sabanvaḥ tathā vikṛtāvapi saṃbandhayitavyā iti । <b>sambandhasāmānyena hi sarvetropadeśaḥ
syāt</b> । kāryamukhena hi padārthaprāptiratideśaḥ svatantrapadārthaprāptirupadeśa iti viśeṣaḥ ।
yadi vikṛtāvapi kāryanirapekṣa eva padārthasaṃbandhaḥ tadā upadeśa eva syāt । <b>tataścohadarśanaṃ
nopapadyate</b> । upadeśe hi yathopadeśamevāvikāreṇānuṣṭhānaṃ syāt । <b>tasmāt siddhaṃ</b>
kāryāntarāpanne aprākṛte <b>yūpāṅgabarhiṣi barhirdharmā na kartavyāḥ</b> aprākṛtatvāt । <b>añjanā-
jye ca nājyadharmāḥ</b> iti ।</p>
<p><b>virodhe ca śrutiviśeṣāt । anekatra śeṣabhāvo na nyāyya iti paribhojanīyādanyat
kartavyam</b> । atra spaṣṭatvāt pūrvapakṣo na likhitaḥ । tathā hi---apracchinnāgrau darmau
<note>(1) P. 1134</note>
﻿<pb n="r949"/>
prādeśamātrau pavitre karoti iti svarūpamātreṇa viniyogāt viniyuktavirodho nāstīti
prakṛtayoreva staraṇāntargatayoḥ darmayorupādānamiti । rāddhāntagranthārthastu-anyatra śeṣabhūtasya
vyāpṛtasyaiva sato'nyatra kārakatvābhāvāt paribhojanīyādbarhiṣo darbhāvupādāya pavitre
kartavyau ।</p>
<p><b>apanayastvekadeśasya। pūrvādhikaraṇanyāyenānekatra</b> yāge aindravāyavapātranidhāne
<b>ca śeṣabhāvo na nyāyya iti pūrvaḥ pakṣaḥ । dva‍yavadānopasaṃhārāt pratipatteśca rāddhāntaḥ</b> ।
asyārthaḥ---na tāvadanekatra kārakabhāvavirodhaḥ dva‍yavadānamātreṇa yāgopasaṃhārāt pariśiṣṭasyā-
nyatrāvyāpṛtatvāt vyāpārāntaropapatteḥ na ca viniyuktaviniyogavirodhaḥ pratipattitvāditi ।</p>
<p><b>vikṛtau sarvārthaḥ śeṣaḥ । idānīṃ vikṛtāvupāṃśutvādayo dharmāścintyante---kimatrāpi
prakṛtivat aṅgapradhānārthatā dharmāṇāṃ neti saṃśayaḥ</b> । asyārthaḥ-yajñātharvaṇādiṣu vikṛtiṣu
kevala pradhānopadeśavatīṣu cintyate-kimupāṃśutvādayo dharmāḥ aupadeśikāḥ tatrāpyaṅgapradhānārthā
iti uta kevalapradhānārthā iti । <b>prakṛtivadaṅgapradhānārthatā dharmāṇāmiti pūrvaḥ pakṣaḥ</b> ।
upāṃśutvaṃ kartṛdvāreṇāṅgam । upāṃśubhāvena hi akhinnaḥ kartā karma kartuṃ śak‍noti । aṅga-
<note>(1) P. 1135</note> <note>(2) 1135</note>
﻿<pb n="r950"/>
pradhānārthaśca kartā । tena yathā sākṣādupadiṣṭāyāṃ prakṛtau aṅgapradhānārthatā evaṃvidhasya
2karmaṇaḥ tathā vikṛtāvapīti <b>naupadeśikātideśikaiḥ upadeśaḥ saṃbadhyata iti rāddhāntaḥ</b> ।
atulyatvādaupadaśikena pradhānena ātideśikaiścāṅgaiḥ upāṃśutvopadeśo na saṃbadhyata ityarthaḥ ।
<b>kiṃ punaḥ kāraṇaṃ na saṃbadhyata iti । uttaraṃ---upadeśāpekṣatvādatideśasya</b> pradhānopadeśama-
pekṣya aṅgārthamatideśaḥ utpadyate । tena pūrvopanipātipradhāna evopāṃśutvasya saṃbandhaḥ na
pāścātyeṣu ātideśikeṣvaṅgeṣu । <b>sāpekṣanirapekṣayoḥ nirapekṣaṃ balīya iti nyāyavido
manyante</b> ।</p>
<p><b>sannidhānaviśeṣāt । śyene tu aupadeśikasaṃbandhābhāvāt ātideśikaireva
saṃbandha iti viśeṣaḥ</b> । atra pūrvādhikaraṇaviśeṣeṇa pūrvaḥ pakṣaḥ । tena pradhāne śyena eva
<q>‘dṛtinavanītamājyaṃ bhavati’</q> iti navanītaṃ vidhīyate । ājyagrahaṇaṃ tu anuvādamātraṃ, navanīta-
syājyatvāt । rāddhāntastu-ājyaśabdasya kāryānvayitve saṃbhavati nānuvādamātreṇānvayo nyāyyaḥ
ityājyoddeśena navanītavidhirbhavati । na ca pradhāne śyene ājyamasti ityātideśikāṅgaviṣaya
evāyamupadeśaḥ ।</p>
<note>(1) P. 1136</note> <note>(2) G. dharmasya</note>
﻿<pb n="r951"/>
<p><b>tatkāle vā । liṅgadarśanabhrāntyā sutyākālānāmevātra vidhānamiti pūrvaḥ pakṣaḥ</b> ।
asyārthaḥ---sādyaskre <q>‘saha paśūnālabhata’</q> iti sahatvaṃ śrutam । tat sutyākāla eveti
tato'vagacchāmaḥ । yatsāmānyavihitaṃ tat sutyākāla eva bhavatīti । anayā bhrāntyā
sutyākālānāmevāṅgānāṃ dṛtinavanītavidhiriti pūrvaḥ pakṣaḥ । pradhānāsattistu mūlayuktiḥ pūrva-
pakṣe । <b>aviśeṣāt sarveṣāmiti rāddhāntaḥ</b> । pratyāsannānāmapratyāsannānāṃ ca pradhāna-
saṃbandhāviśeṣāt navanītavidhiriti rāddhāntaḥ nyāyālliṅgopapattiruk‍tā । sutyākāla eva yaḥ
paśūnāṃ sahālambhaḥ so'gnīṣomīyānubandhyayoravaiṣamyāditi bhāṣye uktam ।</p>
<p><b>māṃsantu savanīyānām । <q>‘tarasāḥ savanīyāḥ puroḍāśā bhavanti’</q> iti śrūyate ।
tatra savanīyapuroḍāśayorvivakṣāyāṃ vākyabhedaprasaṅgāt kasyāyathārthatvaṃ</b> yuktamiti
<b>carcāyāṃ dṛṣṭavyabhicārāt puroḍāśasyāyathārthatvamiti rāddhāntitam</b> । asyārthaḥ---tarasāḥ
savanīyāḥ puroḍāśā ityatra savanīyoddeśena vā tarasā vidhīyante, puroḍāśoddeśena vā । tatroddiśya-
mānānāṃ savanīyānāṃ na puroḍāśo viśeṣaṇatvena vivakṣituṃ nyāyyaḥ vākyabhedaprasaṅgāt । nāpi
<note>(1) P. 1121</note>
﻿<pb n="r952"/>
puroḍāśasyoddiśyamānasya savanīyo viśeṣaṇam, vākyabhedaprasaṅgādeva । ataḥ ekasya nityānu-
vādatvena varṇanam । na ca sarve savanīyāḥ puroḍāśā eveti puroḍāśāpuroḍāśeṣu daṇḍinyāyena
lakṣaṇayā puroḍāśaśabdo varṇanīyaḥ । tathā puroḍāśasya sarvasva sabanīyatvābhāvāt savanīyā-
savanīyeṣu savanīyaśabdaḥ । tatra kasya lakṣaṇayā varṇanaṃ kriyatāmiti cintāyāṃ savanīyaśabdasya
prathamopanipātino yathārthatvaṃ yuktam । puroḍāśabdasya jaghanyatvāt dṛṣṭavyabhicārācca । dṛṣṭo
hi prakṛtau puroḍāśāpuroḍāśeṣu puroḍāśaśabdaḥ tadvadihāpi, prakṛtivadatidiṣṭatvāditi puroḍāśa-
śabda eva lakṣaṇayā varṇanīya iti nyāyyam । atra bhāṣye <q>“tarasāḥ puroḍāśāḥ savanīyā
bhavanti”</q> ityudāhṛtam । tatra puroḍāśaśabdasyaiva prāgbhāvitvāt yathārthatvaṃ nyāyyamiti
rāddhānto na śakyate vak‍tumiti matvā <b>nibandhanakāreṇa</b> <q>‘tarasāḥ savanīyāḥ puroḍāśā
bhavanti iti’</q> iti viparyasyodāhṛtamiti ।</p>
<trailer>iti mahāmahopādhyāyaśālikanāthamiśrakṛtāyāṃ
ṛjuvimalāyāṃ pañcikāyāṃ tṛtīyādhyāyasya
aṣṭamaḥ pādaḥ</trailer>
﻿<pb n="r953"/></section>
<section>
<head>atha ṛjuvimalāyāṃ</head>
</section>
<section>
<head>caturthādhyāyasya prathamaḥ pādaḥ</head>
<p><b>athātaḥ</b> । atrādhikaraṇe upādānalakṣaṇo vidhivyāpāraḥ pramāṇāntarabhūtaḥ kvacidaida-
marthye kvacidanuṣṭhāne kvacidadhikāre kvacidutpattau vidyata iti pratipādyate । tadyathā prokṣaṇādīnā-
manvitābhidhānataḥ pratipannaniyogaidamarthyānāṃ śrutyādisiddhanaiyogikavrīhyādidvāraidamarthyānāṃ paścādau
pādānikaṃ tadubhayapratītinirvāhakaṃ dvāraidamarthyasādhyaṃ karaṇaidamarthyam । tathā nimittaparyante-
'dhikāre sāṅgeṣu pradhāneṣu prayoga upādānata eva । tathā viśvajidādiṣu adhikārakalpanā
aupādānikī । sauryaṃ caruṃ nirvapet brahmavarcasakāma ityādiṣu kevalādhikāracodanāsu utpatti-
niyogākṣepa upādānādeva । na khalu utpattiniyogaṃ vinā tatrāṅgopaskṛtātpradhānāt adhikāra-
niyogasiddharupapadyate । karmasvarūpāṇāṃ kṣaṇikatvena upakāryopakārakatvābhāvāditi darśita-
mekādaśe bhāṣyakāreṇa । sa cāyamupādānalakṣaṇo vidhivyāpāraḥ śrutyādipramāṇaṣaṭ‌kātirekī
tārtīyaviniyogāpekṣa iti tatra tatra vakṣyāma iti lakṣaṇayorapi hetuhetumadbhāvaḥ । <b>kratvartheti
ṭīkāyā ayamarthaḥ</b>---kratvarthapuruṣārthacintā kimiti pṛthak pratijñāyate athātaśśeṣalakṣaṇamityane-
naiva pratijñātatvāt । na ca vācyaṃ śeṣatvaṃ tatra pratijñātaṃ na punaraidamarthyamiti । yasmāta
<b>aidamarthyalakṣaṇameva śeṣatvaṃ śeṣaḥ parārthatvādityuktam</b> । pṛthagadhyāyārthābhāvāt adhyāyā-
<note>(1) P. Bhasya 1193</note>
﻿<pb n="r954"/>
ntaramayuktamityapi dūṣaṇaṃ hṛdi vartate । <b>atha matamityādi</b>---tatrāyamabhiprāyaḥ vainiyogikaṃ
śeṣatvaṃ vicāritam । idānīṃ punaḥ aupādānikaṃ pṛthak pratijñāyate । tathāhi---puruṣārthatā
yāgasya svargasādhanabhāvaḥ svargasya cādhikāripuruṣopabhogyatā 1na śrutyādibhiravagamyate । tathā
cok‍taṃ---<b>tasya lipsārthalakṣaṇeti</b> । tatrāha---<b>kratvarthagrahaṇaṃ tarhi pratyuktam</b> । yasmāt
kratvarthatā sarvaiva śrutyādigamyeti <b>na ceyamapi puruṣārthatālakṣaṇeti śakyate vak‍tum ।
yasmānna śabdādṛte yāgaḥ svargārtha iti jñānamupapadyate । na ca tatsādhyaḥ svargaḥ puruṣārthaḥ</b>
adhikāryarthaḥ iti jñānamutpadyate śabdatadbhāvabhāvitvāt śabdāt puruṣārthajñānaṃ śrutyādikṛtameveti
bhāvaḥ । <b>yadapi ceti</b> śrutyādisaṅkīrtanaṃ yattadapyanarthakamityarthaḥ । <b>yadapi ca kratvartha-
puruṣārthayoḥ iti</b> । bhāṣyakāro hi prayojakāprayojakādīnyatrāntarbhāvayati । tasyedaṃ
prayojanam---kathaṃ nāmottaro vicāraḥ pratijñātārthaviṣayaḥ syāditi । sa punarayamantarbhāvo
nopapadyate । <b>antarbhāvo hi bhavan svarūpato</b> vā syāt śeṣatvaidamarthyayoriva <b>kāryato
vā</b> ? sarveṣāmekaṃ kāryaṃ yathā viśeṣaliṅgādīnāṃ vaikṛtacodanāparipūraṇaṃ kāryamiti tatkāraṇa-
tvena pratijñāyate । sarveṣāmuttaraṣaṭ‌kārthānāmantarbhāvo bhavati । sa lakṣaṇato vā, sarveṣāmeka-
<note>(1) G. omits na</note>
﻿<pb n="r955"/>
meva lakṣaṇaṃ yadi syāt yathā codanābhedādīnāṃ tal‍lakṣaṇatayā pratijñāte sarve vedārthā antarbhave-
yuḥ । <b>trayamapi cātra nāsti yasmāt svarūpaṃ tāvat pṛthagabhidhānādeva bhinnam</b> ।
yadyeṣāmekameva svarūpaṃ syāt tadā tatra tatrādhikaraṇe bhedenaiṣāmabhidhānaṃ pratipādanaṃ na syāt ।
<b>lakṣaṇamapi</b> yena nyāyenaiṣāṃ svarūpaṃ lakṣyate tadapi <b>svarūpabhedādeva bhinnam</b> । na hyekena
lakṣaṇena svarūpabhedo bhavati pramāṇāyattatvāt prameyasiddheḥ, tadbhedādeva bhedo yataḥ prameyasyeti ।
kāryamapi yatprayojakaphalavidhipradhānāni puruṣārthe'ntarbhāvayatā puruṣopakāraḥ । tathā aprayo-
jakārthavādapradhānāni kratvarthe'ntarbhāvayatā kratūpakāro bhāṣyakāreṇa darśitaḥ । <b>tadayuktam</b> ।
nyāyavirodhāt <b>pradeśāntaraviruddhaṃ ca</b> arthavādādhikaraṇoktavirodhāditi । <b>arthavādaḥ
stutyarthaḥ</b> ukto hi yasmāt । <b>prādhānyamapi ca upakāryopakāranibandhanam</b> । yadupa-
kāryamupakārakasya tat tatpradhānam । na punaḥ puruṣārthatayā prādhānyam । kintūpakāryatayā ।
<b>prayojakamaṣi prayojyaṃ prati prādhānyamātmanaḥ pratipādayati</b> । na punarātmanaḥ parārthatām ।
prāvānyena hi prayojakatvaṃ, na punaḥ puruṣopakārakatvena1 । tasmāta kāryato'pi nāntarbhāvaḥ ।
<b>tadidaṃ rātriprayāṇakamivādeśakaṃ bhāṣyam</b> rātrau bhavaṃ rātriprayāṇakaṃ, avidyamānamārgakathaka-
puruṣakaṃ <b>vyāmohamupajanayati rātribhavatvena svapratyayavirahāt ādeśikapuruṣābhāvācca</b> ।
parapratyayābhāvāt deśīti mārgādeśika ucyate । ‘hetave puruṣārthānāṃ jyāyasāṃ deśine pathaḥ ।
<note>(1) G. katvaṃ</note>
﻿<pb n="r956"/>
iti । yathā ca ‘aviśrāmyaṃ anālambyaṃ apātheyamadeśikam । iti । atrocyate---<b>dvayamapye-
tad‌yuk‍taṃ</b> bhedena prayojakādīnā<b>mupanyāsaḥ antarbhāvakathanaṃ</b> ca tena tatra tāvanna kiñci-
dvācyam । <b>yatpunastādarthyaṃ śeṣatve hetuḥ</b> tena śeṣatvapratijñānāt tādarthyapratijñānāt
kratvarthapuruṣārthapratijñāpi kṛtaiveti । tatrāpi <b>satsu śrutyādiṣu tadityuk‍taṃ bhāṣyakāreṇa</b>
śrutyādisaṅkīrtanena । tena kevalaniyogavyāpāranibandhanapratijñeyamityuk‍taṃ bhavati । <b>nanu
caivaṃ sati kratvarthatā pratyuk‍tetyapyuktam</b> । tasyāḥ śrutyādinibandhanatvāt । <b>bhavedetadevaṃ
yadi vainiyogikamucyate kratvarthaṃ; iha tu upādānanibandhanaṃ</b> sarvaṃ kratvarthapuruṣārthaprayojakā-
prayojakaphalavidhyarthavādāṅgapradhānātmakaṃ pratijñāyate aupādānikamapi kratvarthamastīti bhāvaḥ ।
puruṣārthatā tu yadyapi śābdī tathāpi vainiyogikī na bhavati iti lipsādhikaraṇe vakṣyati ।
<b>kiṃ punaratropādānaṃ nāma</b> iti pūrvapakṣaṃ karoti । tatrāyaṃ bhāvaḥ---na śrutyādyatirekyupādāna-
lakṣaṇaṃ vidhivyāpārātmakaṃ pramāṇaṃ loke vyutpannamiti । rāddhāntaṃ karoti---<b>niyogākṣepa
upādānam</b> । satyaṃ na loke vyutpannaṃ tathāpi śabdena pratipādito'rtho yenārthāntareṇa vinā na
nirvahati tadākṣipatīti sāmānyatastāvalloke prasiddhirasti dvārakarmībhāvādau । vede ca
niyogaśśabdena pratipādito'rthāntaraṃ svanirvāhāya ākṣipatīti nānupapattiḥ । kiṃ punaru-
pādānasya prameyamiti tatrāha---<b>tatkṛtaṃ ca prokṣaṇādeḥ kratvarthatvam</b> karaṇārthatvamiti
prāgevāktam । <b>viniyogāt punaḥ vrīhyarthataiva</b> । naiyogikavrīhyādyaidamarthye viniyogasya
sāmarthyāt na karaṇaidamarthye । nanu yadi vidhyākṣiptamidaṃ cintyate atideśo'pi cintyaḥ
﻿<pb n="r957"/>
syāt । na । ekopadeśaparisamāpyamiha cintyate । atideśaśca upadeśāntarārthaparyālocanayā
parisamāpyate । tasmādiha na cintyate । <b>bhedārthapratijñānaṃ tarhi kimiti</b> । bhedena
arthasya pratipādyasya prayojakāprayojakāṅgapradhānādeśca pratijñā kimiti । <b>kimiti vā</b> kena
prakāre<b>ṇāntarbhāvaḥ । avagatihetubhedāt bhedena</b> upanyāsaḥ । avagatihetṛnāṃ nyāyānāṃ
bhedāt bhedena pratipādyatvāt kratvarthatādīnāṃ bhedena upanyāsaḥ । <b>upakārasāmānyādantarbhāvaḥ</b>
aprayojakāṅgārthavādāḥ kratūpakārā iti kratvarthe'ntarbhūtāḥ । etaduk‍taṃ bhavati---kratvarthagrahaṇena
kratūpakārakasyāpi grahaṇam । arthavādasyāpi pramāṇakoṭiparyavasāyinaḥ pramāṇasyānuṣṭhānopakārakatvāt
kratūpakārakatāprayojakapradhānaphalavidhayaśca puruṣopakārasāmānyāt puruṣārthāntarbhāvina iti
siddham । <b><q>“prayojakaḥ kaścit puruṣārtha”</q> iti kaścid‪grahaṇaṃ prayojakasyāpyapuruṣārthatā-
jñāpanārtham</b> yatheti kathanopakrama eva <b>vak‍tuṃ kasyeti</b> praśnaḥ । <b>ācāryakaraṇavidheḥ
svādhyāyādhyayana</b>prayojakasyetyuttaramuktam । asyārthaḥ---ācāryakaraṇavidheḥ svādhyāyādhya-
yanaprayojakasyāpi svatantrakartṛrūpapuruṣaśabdavācyamāṇavakārthatvābhāvāt apuruṣārthatvam2 ।
yadīyaṃ hi karma yo vidhiḥ prayuṅ‌k‍te sa tatpuruṣārtha eva । yathā darśapūrṇamāsādayaḥ । ācārya-
karaṇavidhistu māṇavakīyamadhyayanaṃ prayuṅ‌k‍te । natu māṇavakārtha iti siddham ।</p>
<p><b>yasmin prītiḥ puruṣasya</b> । <q>“tasya lipsārthenaiva bhavati na śās‍treṇa”</q> iti
<b>viruddhamuktam</b> । anena hi kila bhāṣyeṇa yāgasya svargasādhanatātmikā puruṣārthatā svargasya ca
<note>(1) P. 1193</note> <note>(2) R. rthatvāt</note>
﻿<pb n="r958"/>
adhikāribhogyatātmikā śās‍treṇa na gamyata ityuktam । tacca viruddham । yasmāt dvayamapye-
tat na śāstrādṛte'vagamyate । <b>saṃbandhaśāstramaṅgīkṛtyaitaduktamiti</b> । viniyogaśāstramabhi-
pretya idamuk‍taṃ nādhikāraśāstram । adhikāraśāstrādevopādānavaśena dvayamapīdaṃ gamyate yataḥ ।
ata evok‍taṃ arthenaiva bhavatīti । <b>arthaśca niyogasiddhiḥ</b> tasyā eva vākyārthatvāt
<b>taccopādānamityuktam</b> । atra cādhikaraṇe kratvarthapuruṣārthayoḥ pratipādayitavyayoḥ lakṣaṇa-
mucyate । tathāhi---na puruṣārthatvaṃ tāvat prītyutpādakatvam । nityeṣu niyamaniyogeṣu
cāvyāpteḥ । na ca sādhikāritvam, adhyayanādiṣvasaṃbhavāt । nāpi aupādānikaidamarthya-
bhāktvam, aupādānikakratvaṅgeṣu saṅkhyādiṣu atiprasaṅgāt । 1tasmiṃścāvivicyamāne puruṣārthatve
kratvarthatāpi tadbhadena durlabheti vivekāya lakṣaṇārambhaḥ । tatra puruṣārthalakṣaṇamaupādānikameva ।
yasyaidamarthyaṃ sa puruṣārtha iti yathā yāgaḥ svargaśceti । <b>nanu ca kratvarthatāpyupādānenaivoktā</b>
saṅkhyādīnāmityanenātiprasaṅgadoṣamāśaṅkate । <b>viniyoge satītyuktamiti</b> parihāraḥ ।
asyarthaḥ---viniyoge sati saṅkhyādīnāmaupādānikī śeṣatā । tathā hi---vastusvabhāvataḥ
tātsthyena liṅgaviniyoge sati saṅkhyādīnāmaupādānikaśeṣatvaṃ vakṣyāmaḥ । tena viniyogena
vinā aupādānikaṃ yasya śeṣatvaṃ sa puruṣārthaḥ iti nāstyatiprasaṅgaḥ । <b>arthādeva hi puruṣārtha
iti viśeṣaḥ । kimidamavibhāgāditi</b> । bhāṣyakāro hi prītyā'vibhāgamāha । tadayuktam
nimittaparyanteṣu adhikāreṣvasaṃbhavāt । anayā śaṅkayā brūte kimidamiti । tatrottaraṃ
---<b>puruṣasya kratusambandhāvibhāgāditi</b> । anena cedamuk‍taṃ yasmāt kratuṣu puruṣo'nuṣṭhātā'sti
<note>(1) G. tasmiṃścāpivivicya</note>
﻿<pb n="r959"/>
tasmāt sādhyabhūto vidhiḥ śak‍notyākṣep‍tuṃ yāgasyaidamarthyamiti । <b>etacca ṣaṣṭhe nipuṇataramupapāda-
yiṣyāmaḥ</b> । nanvevaṃ puruṣārthatvamātramuk‍taṃ bhavati tatrāha---<b>pariśeṣādviniyoge sati iti
kratvarthatok‍tā bhavati</b> । tasmādubhayamapyatra likṣatam ।</p>
<p><b>evaṃ vā । nanu guṇaphalacodanā etā ityuktam । ko'yaṃ punarvicāraḥ ?</b> dvitīye
tṛtīye ca guṇasya godehanādeḥ phalāya codanā etā ityuktam । tataśca phalaṃ prati śeṣatā
kevalopādānagamyeti puruṣārthatve sthite punarvicāro'narthakaḥ । <b>ucyate । pradarśitamasmābhiḥ
viniyogatastaduktamiti</b> । viniyogaparyālocanayā kratvarthatvaṃ na saṃbhavatīti hetoḥ
tatpuruṣārthatvamuktam । <b>iha punaḥ upādānato dṛṣṭaprayojanasiddhisaṃbhave nādṛṣṭārthatvaṃ saṃbhavatīti
pūrvaḥ pakṣaḥ</b> । godohanādeḥ praṇayanādinirvṛttiḥ dṛṣṭaṃ prayojanam paśvādisiddhiradṛṣṭam । tatra
kiṃ niyogaḥ dṛṣṭena dvāreṇopādatte uta adṛṣṭena dvāreṇopādatta iti cintāyāṃ dṛṣṭasya śīghra-
bhāvitvāt tenaiva dvāreṇopādatte । tataścopādānārthatvādviniyogasya viniyogo'pi tathaiva ।
paśukāmapadaṃ ca adhikṛtamātropalakṣaṇam । vākyena ca godohanena praṇayet iti praṇayane
godohanasya viniyogāt kratvarthatvamiti । <b>na, yathāviniyogaṃ kāryāvagamāt । viniyuktasyaiva
hi kāryakalpanā nāviniyuktasyeti rāddhāntaḥ</b> । asyārthaḥ---yathāviniyogaṃ viniyo-
﻿<pb n="r960"/>
gānusāreṇa; kāryāvagateḥ dvārakāryāvagamāt rāddhānta iti saṃbandhaḥ । kasmādevamityāha
---viniyuktasyaiva hi kāryakalpanā nāviniyuktasyeti kratvarthasyāpi kratuviniyogasiddhiḥ ।
kāryabhūtā kalpanīyā । tatkalpanāyāṃ ca viniyogaśśaraṇam । vaniyogabalena ca dvārakārya-
parigrahaḥ । na cātra kratvarthatayāpi viniyogo'sti । <b>tasmāt</b> dṛṣṭamapyetatkāryaṃ na1 viniyomā-
pekṣamiti । <b>ato viniyogato'pi</b> viniyogaparyālocanayā <b>niyogataśca</b> upādānaparyā-
locanayā <b>puruṣārthataiva guṇaphalacodanāsviti sthitam । bādarigrahaṇaṃ punaḥ upakāra-
pradarśanārthaṃ na punaḥ parārthatvāditi śeṣahetunivṛttyartham</b> । nanu ca bhāṣyakāraḥ upakārataḥ
śeṣatāmāha, na punarupādānataḥ yato bādarimatamupanyasyati sma । taccānupapannam ।
nirākṛtatvādasyeti । tatrāha---<b>bādarigrahaṇaṃ upakāro dṛṣṭo</b> dravyādīnāmastīti <b>pradarśa-
yitum</b> । tataścopādānataḥ karaṇaśeṣateti । na punaḥ parārthatvāditi śeṣatve yo hetuḥ
tannivṛttyartham । kasmāt ? <b>viniyoge hi</b> yasmāt saḥ parārthatvāditi heturuktaḥ ।
<b>nanu bādariṇāpi viniyoga evāsābupanyastaḥ</b> upakāro hetuḥ । na punastanmukhenopādānaṃ
ityevamarthaṃ, tena bādarimatopanyāsāt upakārata eva śeṣatok‍teti pratibhāti । <b>ata evāsau
nirākṛta</b> iti parihāraḥ । yata evopakārataśśeṣatā bādariṇoktā ata eva bādarirnirā-
kṛtaḥ । tena punarāśaṅkā nopapadyate । kimiti tarhyupanyāsaḥ ? <b>atrāha---iha punaḥ kāryata eva</b>
upakārata <b>evopādānamiti</b> na punarupanyasto bādariḥ upakāro'tra dṛṣṭo'sti । tathā ca
<note>(1) G. omits na</note>
﻿<pb n="r961"/>
tadbalena bādariḥ śeṣatāṃ yāvadāheti darśayitum । kathaṃ tarhi siddhāntaḥ---<b>ayathāviniyoga-
tayā</b> tūk‍tena nyāyena <b>nirasyata iti virodhaḥ</b> ।</p>
<p><b>evaṃ vā । iha dravyārjananiyamā udāharaṇamiti</b> । pūrvapakṣahetutayedamupanyastam ।
nātra viṣayaphalālocanayā dhanakāmo'dhikārī yuktaḥ । tathā sati vidhyānarthavayāt niyamo'pi
saṃbhavati । kāmyatvena rāgataḥ pravṛttau satyāṃ anyatrāpi pravṛtteḥ śās‍trīyānuṣṭhānaparyanuyogā-
bhāvāt1 । kratvarthatve punaḥ tatsādhyatvena kratuniyogasya jñāpanāt tatraiva pravṛtteḥ phalato niyamaḥ
sidhyatīti । <b>tatra pūrvaḥ pakṣaḥ</b> । <b>niyamaniyogānāṃ svātantraye satyadhikāraśūnyatvāt</b>
sākṣādaśrutatvāt viṣayaphalālocanā lakṣyate । tasya ca vidhyānarthakyenānucitatvāt; <b>kāma-
śrutiniyogena ca</b> tadaṅgadravyotpādakatve2 sati <b>adhikārasiddhe</b>rviśvajin‍nyāyavirodhāt ।
evaṃ ca pratigrahādīnāmeva kratvarthatvena dravyasyāpi tadārjitasya kratvarthatvāt tadva‍yāpattimān3
kratvanadhikṛta eveti ekādhikārāvagamāt । <b>kṣāmavatyādīnāmapi spaṣṭaiva karbhārthatopapannā
bhavatīti</b> । anyathā kratvasaṃbandhadravyavyāpattimato'dhikāre sati svātantryameva syāt ।
upasaṃharati---<b>tasmādanadhikāriṇo vidherānarthakyam ।</b> arthaśūnyatā । satyapi niyogabodhake
liṅādiśabde adhikāriṇaṃ vinā anvitābhidhānāsiddheḥ । arthaśūnyataiveti kratvarthataiva ।
<b>nanu ca kratvarthatve</b> yatheṣṭaviniyogalakṣaṇaṃ <b>svatvameva na bhavatīti</b> svadravyatyāgātmako
<b>yāga eva na saṃvarteteti</b> pradhānavirodhānnāṅgatvaṃ yuk‍taṃ---<b>pralapitamidaṃ kenāpi</b> । kasmādayaṃ
<note>(1) G. paryanuyogānubhavāt</note> <note>(2) R. tpādakatayaikatve sati</note> <note>(3) G. tadva‍yā-
vṛttimān</note>
﻿<pb n="r962"/>
pralāpa ityatrāha---<b>ārjanaṃ svatvaṃ nāpādayatīti vipratiṣiddham</b> । atrāyaṃ bhāvaḥ---na yatheṣṭa-
viniyoganibandhanaṃ svatvaṃ balātkārahṛteṣvatiprasaṅgāt । bālādidhaneṣvaprasaṅgācca । kiṃ tarhi
svatvalakṣaṇaṃ ? ucyate---uk‍taṃ hi bhagavatā bhāṣyakāreṇa <q>“yo yadyathābhiprāyaṃ viniyok‍tu-
marhati tattasya sva”</q>miti । tena yatheṣṭaviniyogārhatayā svatvaṃ, tadarhatā ca tatra tasya yatra
pratigrahādayo loke prasiddhā upāyāḥ pravṛttāḥ । tataśca pratigrahādinibandhanaṃ svatvaṃ teṣvapi
satsu nāstīti vipratiṣiddham । ārjanaṃ ca nānārūpaṃ kvacijjanma, yathā paitṛkeṣu । kvaci-
tpariṇayaḥ yathā daṃpatyordhanamityevamādiṣūhanīyam । smṛtikārāśca lokaprasiddhopāyameva kurvate
vyāmohanivṛttaye vyākaraṇādivat । <b>kathaṃ tarhi kratvarthatā</b> ? yadi yajamānasya svaṃ tadā
na kratoriti bhrantiḥ <b>vanīvananavat tadarthe svatvamityabhiprāyaḥ</b> । vaniḥ bhṛtiḥ vanana
yācanaṃ yathā vanīvanane svatvamapi kratvarthaṃ na prītyarthaṃ tathetyarthaḥ । anyadaidamarthyaṃ anyatsvatvami-
tyabhiprāyaḥ । <b>atrocyate---neme adhikāraśūnyā niyamavidhayaśśakyante vak‍tum</b> । kutaḥ ?
<b>jīvanāya, pravṛttāḥ</b> jīvyate yena dravyeṇa tasmai <b>pravṛttā adhikāriṇo bhaviṣyanti</b> ।
anena dhanakāmanā nādhikāriviśeṣaṇam । kintu dhanārjanapravṛttiḥ yadā yadā dhanārjanāya
pravṛttā bhavanti tadā tadā pratigrahādividhinā niyuk‍tatvādupāyāntareṇa pravartamānasya vihitāti-
kramo bhavatīti siddhaḥ phalato niyamaḥ । na ca dhanāya pravṛttasyādhikāraḥ kāmyādhikāraḥ, yena
rāganibandhanā tatra pravṛttiriti tadatikrame vihitatikramo na syāt । jīvanaśabdena ca dhanamabhida-
dhato'yamabhiprāyaḥ saṃbhavati tatra jijīviṣoḥ pravṛttyavyabhicāraḥ vyabhicarati tu kratusaṃbandha-
jīvanamiti na tanmukhena kratupraveśa iti । nanu jīvanapravṛtto'dhikārī na śrūyate tatrāha
﻿<pb n="r963"/>
---<b>na ca śabdādevādhikāraḥ adhikārādevādhikāraḥ।</b> asyārthaṃ:---abhidadhato'yamabhiprāyaḥ
saṃbhavati asya śabdo'stīti । naivamadhikāraḥ । kintu adhikārarūpo'rtho yasyāvagamyate
tasyādhikāraḥ । <b>etaduk‍taṃ bhavati</b> । na śabdo'dhikārisvarūpopādhitāṃ yātīti ।
3sa tvadhikārarūpo'rthaḥ <b>kvacit śabdāvagamyaḥ kvacit pramāṇāntarāvagamyaḥ</b> iti na kaści-
dviśeṣaḥ । gamyate cātra pratigrahādisvabhāvālocanayā jīvanāya pravṛttasyādhikāraḥ । na hi
kaścit prekṣāvān dhanāya pravṛtto'pi na pratigrahādīn karotīti । <b>ataḥ svatvasyāviśeṣāt</b>
aidamarthyenāviśeṣitatvāt <b>sarvapuruṣārthanirvṛttau</b> jīvanakratusiddhirūpāyāṃ <b>na viśeṣaśśavayate'va-
dhārayitumiti</b> sarvaireva kartavya iti । <q>‘api ca’</q> ityādibhāṣyamanubhāṣya <b><q>“ko'syārtha”</q></b>
ityākṣipati---<b>kimidaṃ tantraṃ ? jīvanamiti cet aniyamāttarhi jīviṣyati । niyamasya
kratvaṅgatvāt</b> na puruṣārtho niyamo yataḥ । yathā kratāveva avaghātaniyamāt puruṣārthaṃ
dalanādyapi bhavati । <b>atha kratvantarāṇi tantraśabdābhidheyānyabhipretāni</b> teṣāṃ parilopaḥ
<b>syāt tathāpi pratikratu</b> kratuṃ prati <b>niyamāt</b> aniyamena dhanamārjayitvā'nuṣṭhāsyatīti
<b>na parilopaḥ</b> syāt । <b>atrocyate---kratvantarāṇyeva tantraśabdābhidheyānyabhipretāni</b> ।
<note>(1) P. 1196</note> <note>(2) P. 1197</note> <note>(3) G. dhātvadhi</note>
﻿<pb n="r964"/>
<b>na cārjanasya viśeṣopādānatve pramāṇamasti</b> । asyārthaḥ---yadā dravyamukhenārjanaṃ kratvarthaṃ
tadā dravyasādhyatvāt kratṛnāṃ sarveṣāmārjanamidamiti syāt । na punarviśeṣopādānatve pramāṇa-
masti । <q>‘asmā idamārjanamupāttaṃ asmai na’</q> iti viśeṣābhāvāt । bhavatvevaṃ tathāpi
kimityāha---<b>na ca sarvatantraṃ sarveṇa dravyeṇa śakyate kartum</b> । tyaktasya punastyāgāsaṃbhavāt ।
tatra yadi kenacid‌dravyeṇa kaścideva kratuḥ kriyeta tadā kratvantaraṃ prati tādarthyaṃ bādhitaṃ
bhavediti <b>tantraparilopaḥ sarvakarmaṇāṃ</b> dravyārjanenāṅgena upakrāntatvāt । <b>ayamaparo doṣaḥ ।
nānyasya tantre pratate'nyattantraṃ pratāyate’ iti darśanaṃ nopapadyate iti</b> । pratyakṣeṇa kratvantara-
tantramadhye kratbantaradarśanāt <q>‘atha mataṃ’</q> ityādinā । 1evaṃ ca satītyādibhāṣyaṃ vyākhyātu-
mupakramate---<b>atha naivedaṃ kasyacidekasyāpi kratoraṅga</b> kintu sarveṣāṃ militānāmaṅgaṃ yathā
prāyaṇīyodayanīyayoraikādaśināḥ tatra vibhajya saṃbandhāt tantraparilopo na bhaviṣyatīti
bhāvaḥ । <b>eva tarhi naivedaṃ prayogavacanena gṛhyate</b> sarvakratugāminaḥ prayogavacanasyābhāvāt
dvādaśāhaprayogavat । <b>anupāttaprayogavacanasyāṅgataiva nāsti iti</b> । yasyādhyayanena
prayogavacano nopāttaḥ na svīkṛtaḥ yasya prayogavacano nāmnātaḥ tasyāṅgataiva nāsti । tataścāyaṃ
bhāṣyārtho bhavati । ekasyāpi prayogakālāt bahiretatsarvāṅgamabhipretaṃ sat anaṅgameva syāt ।
nanu ca bhāṣye anupakārakamityāha nānaṅgamiti tatrāha---<b>asatyaṅgatve yasya kilāṅgatā
nāsti tasyāprayogeṇānupakārakatvamiti so'yamaṅgatābhāva evānupakārakatvena2 darśitaḥ</b> ।
<note>(1) P. 1196-10</note> <note>(2) G. katve</note>
﻿<pb n="r965"/>
<b>na cādhānavadbhavitumarhati; na ca dravyārthamevedamārjanaṃ ādhānavadagnyarthameva1 bhavitumarhati</b> ।
asyārthaḥ---yathā ādhānamagnyarthaṃ na puruṣārthaṃ tathā''rjananiyamo'pi dhanārtha eva bhavitumarhati ।
dravyamukhena cādhikārāntaramanupravekṣyati । na ca tantraparilopo bhaviṣyati । agnivadvirodhā-
bhāvāt । etadapi nāsti <b>jīvanāya pravṛttasyādhikārāvagamāt</b> । yasya hi nādhi-
kāro'sti sa parādhikāramanupraviśati । dravyārthatvena tu svata evādhikāro'vagamyate ।
ādhāne tu nārthādapyadhikāro nāsti, adhikārāntarānapekṣāṇāmagnīnāmapuruṣārthatvāt । jīvanārthatā
tu svata eva dravyasyāsti, tatrādhikāro'sti । <b>ataḥ puruṣārthamevedaṃ</b> bhavati nādhānavat ।
<b>tasmāt kratvarthatve2 dravyārjanasya tantraparilopaḥ sthito doṣaḥ । kṣāmavatyādīnāmāhitā-
g‍neradhikāraśravaṇāt</b> । tasya ca kratusaṃbandhārhatvāt । bhavatu kratusaṃbandhitvaṃ <b>kratvarthatāpi</b> phala
kalpayitum । etacca dvayamabhyupagamyavādenoktam । <b>puruṣārtha evāyaṃ naimittiko'stu</b> । na
kācitkṣatiḥ । <b>tasmāt puruṣārthā dravyārjananiyamā iti sthitam</b> । vicāraprayojanaṃ cāha
---<b>ataḥ niyamātikrama iti</b> । atikramaḥ <b>puruṣasya na kratoḥ</b> । ato niyamāti-
krameṇārjitenāpi kratusiddhiḥ । na cātra bācyam । tarhi cauryārjitenāpi kratusiddhiriti ।
yato na cauryaṃ svatvāpādakaṃ loke prasiddham ।</p>
<note>(1) G. anyārthameva</note> <note>(2) G. kratvarthadravyā</note>
﻿<pb n="r966"/>
<p><b>tadutsarge karmaṇi । yasmin pratiḥ purupasya tasya lipsā arthalakṣaṇetyuktam । iha
tu prateradhikāriviśeṣaṇasya sākṣādaśravaṇāt;</b> <q>‘nodyantamādityamīkṣeta’</q> ityetāvanmātraśravaṇāt
arthataścānavagamādadhikāriviśeṣaṇasya yathā <q>‘na kalañjaṃ bhakṣayet’</q> iti bhakṣaṇapravṛtteḥ
<b>ato'dhikāriśūnyatāvidheḥ na cānadhikāraṃ puruṣārthaṃ bhavati iti kratvarthasyekṣaṇasyāyaṃ
pratibedhaḥ</b> । nanvayaṃ yadi īkṣaṇapratiṣedhaḥ tadā īkṣaṇapravṛtto'dhikārī ganyata eva । na ca
kratāveva paramīkṣaṇapravṛttiḥ yadṛcchayāpi saṃbhavāt । atrocyate---satyaṃ kratubāhyamapīkṣaṇamasti
tathāpi prayuktilāghavāt kratugatekṣaṇapratiṣedha evāyaṃ vijñāyate । nanvevaṃ dravyārjananiyamo'pi
kimiti na kratvarthaḥ । bhavatu tadapyatrodāharaṇam । yatra pratiṣedhyaṃ kratau nāsti tatpratiṣedhaḥ
kratvarthatayā nāśaṅkyate yathā kalañjabhakṣaṇasya । <b>niyamo vā</b> astu vrataprakramāt niyamo-
vā'yaṃ tathāpi kratvarthaḥ । nanu niyamapakṣe kena saṃbandhena kratāvantargatiḥ pratiṣedho hi
pratiṣedhyamukhena kratāvantarbhavet । ucyate---anīkṣaṇaniyamasaṃkalpo'pi yadi svatantra eva
syāt tadā prayuktikalpanāgauravamiti kratāvevānupraveśaḥ । nanu caivaṃ sati viśvajidādayopyatro-
dāharaṇaṃ bhavantu । bhavatu na kaściddoṣaḥ । <b>atrābhidhīyate---prītyutsargepyetaduk‍taṃ
bhavati adhikārāśravaṇe'ṣyadhikāro yuktaḥ kalpayitum । na punaḥ kratusaṃbandhakalpanā ।
kaḥ punaranayorviśeṣaḥ ? ayamasti viśeṣaḥ---yathaiva adhikāre śrūyamāṇe gamyamānatatkartṛtaiva
nyāyyā</b> । yasyādhikāraḥ śrūyate tasyādhikārānyathānupapattyā tatkartṛtā kalpyate । kāryatayā
hi niyogaṃ yaḥ pratipadyate so'dhikārī । viṣayasādhyaśca niyogaḥ । sa yadi viṣayaṃ na
﻿<pb n="r967"/>
saṃpādayet tasya niyogaḥ kārya eṃva na syāt iti viṣayasaṃpādakatayā kartṛtvāvagamāt ।
tacca kartṛtvaṃ sākṣādvā puruṣāntaraprayuktyā vā yadyapyubhayathā upapadyate tathāpi sākṣāt saṃbhave
paramparānupapatteḥ tatkartṛtaiva nyāyyā । na punaḥ puruṣāntarakartṛtākalpanā, vinā vacanā-
dārtvijeṣveva । <b>evaṃ kriyākṣepeṇa gamyamānakartravagamāt adhikārakalpanaiva nyāyyā</b> ।
adhikāraṃ vinā kartṛtvānupapatteḥ । na cānyatrādhikāreṇānyatrāpi tadaṅgatayā'dhikāranupraveśena
kartṛtvasiddhiḥ । atraivādhikāre sākṣātsaṃbhavati paramparānupapatteriti । evaṃ ca nyāyataḥ
sthite'dhikāriṇi prayuktikalpanāpi na doṣaḥ । <b>kathaṃ tarhi kartradhikaraṇamiti</b> <q>‘nānṛtaṃ
vadet’</q> ityatrāpi tarhi gamyamānakartṛtvasiddha‍yarthaṃ sākṣādadhikārakalpanāt kimarthaṃ karturvācyatva-
nirākaraṇaṃ ? nirākṛtepi vācyatve, gamyamānepi kartari tasya kartuḥ svatantrādhikārāpatteḥ ।
uttaraṃ---<b>tatra hi viniyogo'dhikāra1kalpanāyāḥ pratipakṣaḥ । iha tu apratipakṣā adhikāra-
kalpanā</b> iti । anṛtavadanapratiṣedhe hi sādhikāraniyogasannidhānāt tena gṛhītatvāt
prakaraṇena ca viniyuktatvāt nādhikārakalpanāvakāśo'sti । iha tu anārabhyāmnānāt
nādhikāragrahaṇamasti iti nādhikārāntarasaṃbandho'vakalpate । tenādhikārakalpanāyāṃ 2prasṛtāyāṃ
svatantrādhikārakalpanaiva netyanavadyam । evaṃ tāvat samāhitamidamadhikaraṇam । idānīṃ suhṛdbhāve-
nādhikāriviśeṣaṇaṃ nirūpayati---<b>kiṃbhūtaḥ punaratrādhikriyate <q>“etāvatā hainasā viyukto
bhavati”</q> iti śravaṇāt jīvata eva vā'dhikāraḥ</b> । asmin‍nudāharaṇe etāvatā hainasā pāpena
viyuk‍to bhavatītyarthavādaḥ । tatra yadi jīvanavānadhikārī bhavati tadā nityatvāt atrākaraṇe
vihitātikramadoṣa evainoyogo bhavatīti sālambano'rthavādaḥ । viśvajidādivat‍tu svarge'dhikāri-
<note>(1) G. rikalpa</note> <note>(2) G. prakṛtāyāṃ</note>
﻿<pb n="r968"/>
viśeṣaṇe kalpyamāne kāmyasyākaraṇe'pi na doṣaḥ । tatrārthavādasyātiparokṣā vṛttiḥ syāt
<b>ato nityo'yaṃ jīvanānupālanīyo niyamaḥ svadharmatayā</b> ।</p>
<p><b>nanu ca prasajyapratiṣedho nyāyyaḥ</b> asyārthaḥ---nanu prasajyapratiṣedho'yam । tatra
niṣidhyamānakriyākataiṃvādhikārī । kimiti jīvanavānucyate । satyaṃ svavākyamātrālocanayā
evaṃ, kintu <b>tasya vratamityanvayāvagateḥ lakṣaṇaiva nyāyvā</b> । anīkṣaṇasaṅkalpo vratarūpo lakṣyate
tena 1nāyaṃ prasajyapratiṣedhaḥ । nanvevaṃ ādhānavat kimita saṅkalpo'pi dravyārthoṃ na syāt ।
tatrāha---<b>ādhānavadapyatra dravyārthatā naiva saṃbhavati</b> sākṣācchrutyabhāvāt । <b>aviniyukta-
dravyasaṃyogāt dṛṣṭasya ca saṃskārasyābhāvāt naiva</b> dravyārthatā । yadi punaḥ dṛṣṭaḥ
saṃskāraḥ syāt । <b>kiṃ dṛṣṭārthatā śakyate vak‍tum</b> । asyārthaḥ---sarvaṃ śabdāvagamyaṃ
codanāsviti sthitam । yadyapi saṃskāro dṛṣṭaḥ tathāpi tadarthatā na yuk‍teti । <b>bāḍhaṃ śakyate
darpaṇapramārjanavat loka evopayogadarśanāt</b> । atrābhiprāyaḥ---kalpanīye prayojane pratyakṣamapi
prayojanaṃ nirākāṅkṣīkaraṇayogyaṃ na tyak‍tuṃ śakyata iti । <b>tasmāt puruṣārtho niyamassaṃkalpa</b>-
rūpo'yamiti yuktam । <b>dṛṣṭārthāsaṃbhavena ca karkarīkarṇādayo'pi2 puruṣārthā ityuktam</b> । 
gokarṇalakṣaṇānyapi 3kakarīkarṇyāḥ kartavyāḥ ityevamādīni kratusaṃbandhini dravye dṛṣṭasaṃskārā-
bhāvena purupārthānyeva gomāneva cādhikārīti sthitam ।</p>
<note>(1) G. nāprasajya</note> <note>(2) G. kartarikaraṇādayo'pi</note> <note>(3) G. kartarīkarṇyaḥ</note>
﻿<pb n="r969"/>
<p><b>dravyāṇi tu</b> । nanu tṛtīye uddhananādiṣveva spha‍yādīnāṃ viniyoga uk‍taḥ ।
tatkathamihānyatrāpyāśaṅkyate tatrāha---<b>uk‍tamityādi</b> । etaduk‍taṃ bhavati---spha‍yaścetyādibhiḥ
sahoddhananādivākyānāṃ viniyogavicāraḥ kṛtaḥ । tatroddhananādivākyāni viniyojakanīti
sthitam । idamidānīṃ cintyate---etāni vai daśa yajñāyudhānīti kimidaṃ śāstrāntaraṃ spha‍ye-
noddhantītyevamādibhyaḥ uta teṣāmevānuvādaḥ iti cintāntaraṃ darśayati । nanu dvitīyādhyāya-
cinteyaṃ śāstrabhedābhedaviṣayā । kimiti caturthe cintyate । ucyate । pṛthak‌prayuktyarthaṃ
dvitīyārthavamarśaḥ kriyate । yadi śāstrāntaramidaṃ syāt tadā asya sākṣādyajñasādhanatvena
pṛthagidaṃ prayoktavyaṃ syāt abhedapakṣe tu śāstrābhedāt bhedena prayuktirnāsti । kīdṛśo
dvitīyārthāvamarśaḥ ityatrāha---kiṃ bhedalakṣaṇayuk‍tamidaṃ vākyaṃ guṇāntaravidhānapakṣe sādhyabhedāt,
guṇavatkarmāntaravidhānetu anubandhabhedāt, utānuvādakatayā sādhyānubdhabhedābhāvāt abheda-
lakṣaṇayuktamiti । <b>pūrvapakṣavādī spha‍yenoddhantītyevamādibhirvākyaiḥ sākṣādyajñasaṃbandhānava-
gamāt yajñāyudhānīti vidhyantaraṃ manyate</b> । ayamabhiprāyaḥ---yajñāyudhānīti ṣaṣṭhīsamā-
so'yam । ṣaṣṭhī ca yadyapi saṃbandhamātre bhavati tathāpi sākṣātsaṃbandhe saṃbhavati na paramparā
āśrayituṃ nyāyyeti sākṣādyajñasaṃbandha evāvagamyate । na cāsau prāptaḥ yenāsāvanuvādaḥ
syāt । <q>‘ato vacanāni tvapūrvatvāt’</q> ityayamapi vidhiḥ । 1sa ca āgneyādiṣveva dravyaṃ
vidhatte । guṇāntarāvaruddhatvādvā teṣāṃ guṇāntarayuk‍taṃ karmāntaramiti । <b>nanu vājapeyasya
yūpa itivat praṇāḍyāpi saṃbandha upapadyate । yuk‍taṃ yūpābhāvātkratostatra</b> । na ca
<note>(1) G. na ca</note>
﻿<pb n="r970"/>
vidhāsyata iti vācyam । saptad‌śārat‍nitāvidhānaparatvāddvākyasya । anuvāde yathā prāptiḥ
praṇāḍyāpyāśrīyate । <b>iha punaḥ</b> vidhānepi saṃbhavati <b>kiṃ nopapadyata</b> ityabhiprāyaḥ ।
<b>atrābhidhīyate---yajñāyudhānīti tāvallakṣaṇā । lakṣaṇā cetsākṣāt vyavadhāne ca na
kaścidviśeṣaḥ</b> । asyārthaḥ---yajñāyudhaśabdena tāvat na sākṣāta tatsādhanamucyate, kintu
tatsaṃbandhī lakṣyate । saṃbandhilakṣaṇā cet na sākṣādva‍yavadhāne ca kaścidviśeṣaḥ । saṃbandhitvā-
viśeṣāt । tena yajñāyudhaśabdena sākṣātsaṃbandho bodhyate iti aprāptārthatā na śakyate
vak‍tum । nanvevaṃ prāptārthatāpi naikāntataḥ śakyā vak‍tum । satyam---kintu vidhiśūnya-
midaṃ vākyaṃ kalpyavidhikam । kalpanā cānupapattau satyāṃ, nacānupapattiḥ uddhananadvāraka1vyavahita-
saṃbandhāśrayaṇenopapatteḥ । tasmādanuvādo'yaṃ na vidhiḥ । atraiva yuktyantaramāha---<b>pramāṇānta-
rānusāriṇī ca lakṣaṇā । na ca vidyamāne pramāṇe pramāṇāntarakalpanā śakyā । spha‍ye-
noddhantītyubhayasiddhatvāt</b> । loke ca lakṣaṇā prasiddhā gaṅgāyāṃ ghoṣa ityādau । tatra
yadgaṅgākūlaṃ lakṣayati, tat1 pramāṇāntareṇa kūle ghoṣadarśanāt । tadevamihāpi pramāṇāntara-
prasiddhatvāt uddhananādidvārikaiva saṃbandhitā āśrayituṃ yuk‍tā । tasmādanuvādo'yam ।
<b>evaṃ ca vikalpaḥ parihṛto bhavati</b> । yadyāgneyādiṣu dravyavidhiḥ tadā puroḍāśādibhiḥ saha
yo vikalpaḥ sa parihṛto bhavati । <b>liṅgaṃ copapannaṃ bhavati</b> । yadi karmāntaravidhānaṃ tadā
devatābhāvena avyak‍tatvāt saumikavidhyantaprāp‍tyā āhṛtisaṅkhyādarśanaṃ nopapadyate । tathā
somasthānāpattyā abhiṣutānāṃ spha‍yādīnāṃ paridhānīye karmaṇi na syāddarśanam ।</p>
<note>(1) G. dvārakasya</note>
﻿<pb n="r971"/>
<p><b>tatra caikatvamayajñāṅgam</b> । nanu caikatvādi vibhaktyāpi kāryānvayitvenābhihitam ।
tataśca kāryāṅgatvāt tadanupādāne kāryameva na saṃvarteta ityatrāha---<b>ekatvaṃ viniyogābhāvānna
yajñaṅgamiti pūrvapakṣavādino'bhiprāyaḥ</b> । asyārthaḥ---yadyapyekatvaṃ grāhakagṛhītaṃ tathāpi
viniyogābhāvāt dvārasabandhābhāvāt tadabhāve ca sāmānyasaṃbandhānirvāhāt na yajñāṅgamiti ।
<b>kathaṃ punaḥ ekatvaṃ na viniyujyate ? vibhak‍tayo hi prātipadikārthasya svārthasaṃbandhama-
bhidadhati</b> । svārthasya karaṇatvādeḥ prātipadikārthasaṃbandhitvāt । na punaḥ svārthabhūtai-
katvādisaṃbandhitā vibhaktayo'bhidadhati । <b>tasmādekatvaṃ karaṇatvaṃ ca prātipadikārthasyaiva ।
naikatvasya karaṇabhāvaḥ</b> karaṇatve cāsati kriyāsaṃbandhābhāvādayajñāṅgamiti । <b>karaṇasaṃbandhe</b>
hi karaṇatayā kriyāsaṃbandhe <b>prātipadikārthasaṃbandho na syāt । yathā aruṇayeti</b> kriyā-
saṃbandhe dravyaguṇasaṃbandho na bhavati । <b>tasmāt pratīyamānamapyetat na kriyayā saṃbadhyate</b>
yathā pūrvo dhāvatītyaparapratyayaḥ । pratīyamānamapītyapiśabdena evamāha---kriyāsaṃbandhābhāvena
1kāryānvayitayā anabhidheyameva । yadyapyabhidhīyate tathāpyanaṅgamiti । <b>liṅgadarśanāni
caivamupapannāni bhavantīti । evaṃ prāpte ucyate---na viniyogādeva kriyāṅgatā kiṃ tarhi</b>
<note>(1) G. iti yat</note> <note>(2) R. bhāvenākārya</note>
﻿<pb n="r972"/>
<b>upādānādapi śeṣatā bhavati । yathaiva karaṇībhūtasyaivopādānaṃ evamekatvayuktasyāpi</b> ।
yathaiva hi akārakabhūtasyānupādānaṃ evamasaṅkhyākasyāpi । <b>na hyakārakasyopādānaṃ asaṅkhyā-
yuk‍tasyāpi saṃbhavatītyabhiprāyaḥ</b> । paśustāvat viniyukta upādātavyaśca । sa ca
saṅkhyayā vinā na śakyate upādātum; śrutaṃ ca tatsthamekatvam । tadapi ca kāryānvayitvena
śrutam । tadanupraveśāyāvaśyamāśrayamapekṣate । ataḥ 2tadvadevāvacchedakatayā svīkriyate ।
svīkṛtaṃ ca viniyuktasthaṃ tātsthyenāṅgatāṃ yāti । saṅkhyā hi svasāmarthyenaiva svasaṅkhyeyaśeṣa-
bhūtā । sā hi prāk prātipadikārthamātre sthitā samprati upādānadaśāyāṃ viniyuktasthā
jātā । śeṣabhāvastu tasyāḥ vastusvabhāvalakṣaṇālliṅgāt ityanavadyam । <b>tathā ca laukikāḥ
gāmānayetyādiṣu tathaiva pratipadyante</b> । nanu bhāṣyakāraḥ vākyabalena kriyāśeṣatāmāha
nopādānata iti tatrāha---<b>tadidamuk‍taṃ</b> yadasmābhiruk‍taṃ tadetat bhāṣyakāreṇāpyuk‍taṃ <q>“na śruti-
rbrūte vākyārtho nāstīti”</q> anena granthena । kathamuktamityatrāha---<b>na viniyogo brūte upādānaṃ
nāstītyarthaḥ । nanu cānya evārthaḥ pratīyate na śrūtyā vākyasya virodho'stīti । yataḥ
3śrutyarthāparityāgena vākyāt kratvarthatāvagamyate । virodhe na daurbalyamuk‍tam</b> ।
<note>(1) P. 1205</note> <note>(2) G. tadaivāva</note> <note>(3) G. śrutyaparityāgena</note>
﻿<pb n="r973"/>
atrottaraṃ---<b>uk‍tamasmābhirviniyogo na saṃbhavatīti</b> । vākyenāpi viniyogo nāsti kriyā-
saṃbandhāvagamābhāvāditi । tasmādyathāśrutaṃ na vyākhyeyamidaṃ bhāṣyam iti । <b>kathaṃ tarhi vākya-
śabdaḥ ? samabhivyāhāraparyāyo'yaṃ na viniyojakaparyāyaḥ</b> । ekasmin vākye kriyā
caikatvaṃ ca samabhivyāhṛtam । tadbalena copādānaśeṣateti। tasmādeva kriyāṅgatocyata
ityarthaḥ । tasmāt siddhamupādānaśeṣatvaṃ saṅkhyāyā liṅgasya ca । nanu <q>‘vasantā
prātarāgneyīṃ kṛṣṇagrīvīmālabheta’</q> ityatra liṅgaṃ prakṛtibhāgābhihitaṃ vibhaktyā viniyujyate prātipadi-
kābhidheyamiveti kathamupādānaśeṣatā ? ucyate---prātipadikena yo'rthaḥ pradhānabhūtaḥ pratipādyate
tatraiva s‍trīpratyayābhidheyamapi liṅgaṃ vibhaktyarthaśca kārakatvaṃ saṅkhyā cāvagamyate । na punaḥ
s‍trītvayuk‍te pradhānāśrayamātrāpekṣatvādguṇanām । prātipadikabhāgena prathamoccaritena liṅga-
śūnyasya prātipadikārthamātrasya avagatatvāt tanmātreṇa vibhaktyarthaḥ saṃbadhyata iti tulyaṃ
saṅkhyayā । <b>evaṃ darśanānyupapannāni । pūrvapakṣadarśanaṃ cānuvādaḥ</b> ।</p>
<p><b>evaṃ vā । liṅgādhikaraṇam punarevaṃ veti vadataḥ ko'bhiprāyaḥ ?</b> asyārthaḥ
---pūrvādhikaraṇe hi liṅgamapyupādānaśeṣamityuk‍tam । kimaparamiha punaścintyata iti ।
<b>aparicchedakatvaṃ liṅgasya pūrvapakṣavādī manyate । paricchedikā hi saṅkhyā dravyasya parimāṇa-
mācaṣṭe</b> । asyārthaḥ---saṅkhyāntareṣūpādīyamāneṣu kārakaparimāṇānyatvenānuṣṭhāne(nai)'nekatvā-
﻿<pb n="r974"/>
vagamāt yuktā saṅkhyāviśeṣāpekṣāyāṃ 2tasyā upādānaśeṣatā । liṅge tu dravyāntaropādānā-
bhāvenānuṣṭhānaviśeṣānāpādakatvāt viśeṣāpekṣā nopapadyata । ato nopādānaśeṣateti । śravaṇā-
viśeṣālliṅgamapyupādīyata iti rāddhāntaḥ । yathā saṅkhyā śrutā tathā liṅgamapi । <b>nanu
cāparimāṇāpādakatvāt liṅgaṃ nopādātavyamityuktamiti</b> pūrvoktasmāraṇam। parihartuṃ
<b>nātra parimāṇamupādāne upayujyate viśeṣaniṣṭhatvādupādānasya yathā'nuṣṭhānaviśeṣākāṅkṣā
tathā kārakaviśeṣākāṅkṣāpi</b> । tena kārakaviśeṣāpādakaṃ liṅgamapyupādeyam । <b>atassaṅkhyā-
vadupādānamiti siddham</b> । śeṣaṃ pūrvavat ।</p>
<p><b>āśrayiṣvaviśeṣeṇa । ihāśrayiṇaḥ padārthā udāharaṇam</b> । sandehaṃ kartuṃ udāharaṇa-
mupanyastam । nanu bhāṣyamayuk‍taṃ <q>“kiṃ yajimātraṃ saṃskāraḥ devatāyāḥ, uta yajinā'dṛṣṭaṃ
devatāyāṃ kriyata”</q> <b>iti yasmāt saṃskāramātramadṛṣṭamakurvat anarthakam</b> । avaghātādiṣvapi
niyamādṛṣṭaṃ yāvannābhyupagamyate tāvadānarthakyameva niyamasya । tasmāt saṃskārapakṣe'(sya)pya-
<note>(1) P. 1207</note> <note>(2) tasyopā</note>
﻿<pb n="r975"/>
dṛṣṭamastītyatrāha---<b>dvividhamākhyātamuk‍tam । paraprāptaniyogānuvādakaṃ avahantītyāg‍neyā-
dicodanāvagataniyogānuvādakaṃ svaniyogasaṃbandhitayā cādhikārasādhanaṃ</b> samidho yajatī-
tyādibhinnotpattiniyogābhyupagamāt । ihedānīṃ sandihyate---<b>kiṃ paraprāptaniyogānuvādātmakami-
damākhyātaṃ uta svaniyogasaṃbandhitayā'dhi1kārasādhanamiti</b> । etaduk‍taṃ bhavati---saṃskāra-
mātrapakṣe niyogāntaraṃ nāstīti devatāyāmadṛṣṭaṃ kriyata iti । atrādṛṣṭamapūrvamabhimatam ।
tenāyaṃ bhāṣyārthaḥ---devatāyāṃ saṃskriyamāṇāyāṃ yajinā paramapūrva kriyata iti । tenāpūrvāntara-
sadasadbhāvasaṃśayo'yamiti yāvat । <b>kutaḥ saṃśayaḥ aṃśena</b> homaparyantatayā dravyaprakṣepāṃśena
dravyavirecanasya, tathā'ṅgabhūtamantrāṃśena devatāsmaraṇasya <b>ca dṛṣṭasya saṃbhavāt aṃśena</b> yāgāṃśenā-
<b>dṛṣṭasya</b> ca saṃbhavāt tenāṃśena dṛṣṭāntarasyāsaṃbhavāt <b>pūrvapakṣavādī manyate dṛṣṭe</b> dravyadevatā-
gatopakāre saṃti <b>adṛṣṭakalpanā</b> apūrvāntarakalpanā <b>na nyāyyā</b> । 2taddvāreṇādhi-
kārāṅgabhāvopātteḥ । <b>nanu yajyartho'tra na niṣpadyate</b> tena aṃśena dṛṣṭopakārābhāvāt
adhikārānanupraveśāt tatprayuktyabhāvāt yajyartho na niṣpadyeta <b>anuṣṭhānād dṛṣṭopapattyartho
bhaviṣyatītyabhiprāyaḥ</b> । yathā'vaghātādiṣu mantrādikam । <b>atrābhidhīyate---dṛṣṭo-
papattyarthataiva na ghaṭate kasmāt ? niyogasiddheravivakṣitatvāt</b> । utpattiniyogasiddhera-
<note>(1) G. vikāra</note> <note>(2) G. vyākhyātadvāreṇa</note>
﻿<pb n="r976"/>
vivakṣitatvāt । tathāpi kimityāha---<b>niyogāddhi1niyogārthe pravṛttiḥ</b> । atrābhiprāyaḥ
niyoge'vivakṣite na śuddhaṃ yajimātraṃ kṣaṇikaṃ adhikāraniyogārthaṃ bhavati asati ca tadarthatve
na tatra pravṛttiḥ yasmāt niyogādyā pravṛttiḥ sā niyogārthe na punaraniyogārthe । nanu yāgāṅgasya
dravyadevatādvāreṇāṅgatā'stītyuktam । <b>ucyate</b>---na tāvat sākṣāt dravyadevatārthatā yāgasya ।
kintu aṅgabhūtamantrāt । sā cāṅgamukhena tatra cetaretarāśrayatā; nirūḍhe niyogārthatve'ṅgasaṃbandhaḥ
aṅgasaṃbandhe na dravyadevatārthatayā niyogārthatā । yasmānna svarūpamātre aniyogake dharmasaṃbandho
ghaṭata iti । <b>atha tadarthaṃ 2adhikārārthaṃ utpattiniyogo vivakṣyate siddhamapūrvārthatvam ।
3paścādadhikāraniyogārthatve yāgasya nirūḍhe'ṅgasaṃbandhe sati tad‌dvāreṇa dravyadevatāgata-
dṛṣṭasaṃskāraniṣpattyarthamityanumanyata eva</b> । tasmāt tṛtīyaprakāro'yaṃ niyogānuvādakaḥ
svaniyogasaṃbandhibhyāmiti paramatenopasaṃhṛtam ।</p>
<p>svamatamāha---<b>na ca tṛtīyaprakāro'yaṃ niyoganiṣpattestulyatvādeva svaniyoga-
saṃbandhasya vidyamānatvāt । samidādivat</b> । nanvevaṃ sati dravyābhāvepi sviṣṭakṛto na
lopaḥ tatrāhaṃ---<b>prayojanaṃ tu dṛṣṭamadṛṣṭaṃ vā bhavatu prayojanavaśācca anuṣṭhānamanuṣṭhānaṃ vā
bhavatu asyārthaḥ</b>---yadyapi niyogasiddhiḥ tathāpi dṛṣṭatvāt dravyādisaṃskāra eva
prayojakaḥ । niyogārthastvaprayojaka eva । tena dravyābhāve sviṣṭakṛto lopaḥ tasmāt
siddhā svaniyogārthatā ।</p>
<note>(1) vini</note> <note>(2) G. utpatti niyogārthaṃ</note> <note>(3) paścādyadyadhikāra</note>
﻿<pb n="r977"/>
<p><b>arthe samavaiṣamyamato dravyakarmaṇām । atikrāntastṛtīyaviṣayaḥ iti । ko'yaṃ
tṛtīyaviṣayaḥ ?</b> yadi tṛtīyaviṣayo'yaṃ kimiti caturthe cintyate ityanenābhiprāyeṇāya praśnaḥ ।
atrottaraṃ---<b>pārārthyapratipattiḥ । sā'tikrāntā</b> । ayamabhiprāyaḥ-<b>yadyapyeṣā pārārthyapratipattiḥ
sā'tikrāntā</b> । ayamabhiprāyaḥ---yadyapyeṣā pārārthyapratipattiḥ tathāpi śrutyādibhirna bhavati
niyogavyāpāranibandhanaiveti iha cintyate । <b>idānīṃ punaḥ sthite pārārthye kevalamupādānameva
cintyate</b> । prayuktiḥ upādānam । taccintyate । <b>kena prayojanenāmikṣādīnāmupādānaṃ
kena neti । nanu ca prāgapyasmāt prayojanakṛtaiva upādānacintā</b> । saṅkhyādīnāmapi
yadupādānaṃ tadapi upādānakṛtameva <b>kena viśeṣeṇedamucyate idamidānīmiti । satyam । kintu
pārārthyamapi tannimittakameva na niyoganimittakam । ata idamuktaṃ tṛtīyaviṣaya iti ।
tṛtīyasyāyaṃ viṣayaḥ na punastārtīyaiḥ pramāṇaiḥ śakyate'vagantum । ato vidhinimittaka---
mevāsya pārārthyamiti caturthe cintitam । etacca vyākhyātaṃ <q>“na śrutyādibhiḥ sarvasya
<note>(1) P. 1208</note>
﻿<pb n="r978"/>
pārārthyaṃ śakyate pratipādayituṃ”</q> iti । etadevātra kathyate । tathā ca yāgaphalayoḥ
adhikārāt pārārthyaṃ vakṣyati</b> ṣaṣṭhādye । niyoganiyojyalakṣaṇasaṃbandhāvagamabalena yāgasya
svargaṃ prati phalasya puruṣaṃ prati śeṣatvaṃ vakṣyati । yata eva śrutyādibhiryā1gaphalayoḥ pārārthyaṃ
2nāvagamyate <b>ata eva bādarereṣā bhrāntiḥ dravyaguṇasaṃkāreṣveva śeṣatvamiti । śrutyādīnāṃ
tatra dravyādau saṃbhavāt upādānādhikārayoḥ sāmarthyamapaśyato'vadhāraṇāt</b> । etacca bruvatā
bādaryadhikaraṇaṃ caturthādhyāye saṅgatamapi 3vyavadhānanirākaraṇāya tṛtīya eva kṛtamityuktam ।
yata eva śrutyādinibandhanamidaṃ na bhavati śeṣatvaṃ <b>ata evedaṃ lakṣaṇāntaramityucyate
śeṣāvagamatulyatvepi</b> ।</p>
<p>ekaniṣpatteḥ । ataḥ <b>prabhṛtīdānīṃ kevalopādānavyāpāra eva</b> kevalā prayuktireva
cintyate । <b>śeṣatā tu viniyogata eva nopādānataḥ । pūrvapakṣavādī tu kevalopakāradarśanā-
devopādānamāha, na śeṣatā'pekṣaṇīyeti manyate । yathaivopādānaśeṣeṣu paś‍vekatvādiṣu</b> ।
<note>(1) G. śrutyādibhiḥ sarvasya pārārthyaṃ śakyate</note> <note>(2) G. cāvagamyate</note> <note>(3) G.
avadhāraṇa</note>
﻿<pb n="r979"/>
asyārthaḥ---dadhyānayanamāmikṣāyā vājinasya copakārakam । yadi paramāmikṣāṃ prati śeṣaḥ
upakāranibandhanā ca prayuktiḥ na śeṣatvanibandhanā, ekatvādīnāṃ prāgaśeṣabhūtānāmapyupādānenaiva
1śeṣatā yataḥ, tasmādumayaṃ prayojakamiti । <b>atrābhidhīyate---nātra prayojakatvaṃ vājinasya ।
kutaḥ ? śeṣabhūtasya hi prayojanākāṅkṣā । sā ca yasya śeṣabhūtā tenaiva prayojanena nivṛtteti
na prayojanāntaraṃ prayojakatvena</b> kalpayituṃ śakyate । asyārthaḥ---śeṣabhūtaṃ dadhyānayanaṃ
kena prayojanena prayujyatāmiti prayojakaviśeṣākāṅkṣā । tatra yasyaiva payasaḥ śeṣabhūtaṃ tadeva
prayojakaṃ yuktam । śabdataḥ tatsaṃbandhitvenāvagamāt । āmikṣā ca payaḥ tasyāmeva tadrasa-
pratyabhijñānāt । etacca <b>vivaraṇapañcikāyāṃ</b> vakṣyāmaḥ । tena saiva prayojikā na
vājinamiti siddham । <b>kathaṃ punaḥ aśeṣabhūtasyopādānaśeṣatvamekatvādeḥ । aśeṣabhūtasya
prayojanākāṅkṣaiva nāstīti</b> । kathamaśeṣabhūtasyaikatvādeḥ upādānaśeṣatvaṃ <b>aśeṣatve upādāna-
syaivānupapatteḥ । atrocyate---śeṣasyāvagamāt</b> śeṣabhūtaṃ hi yat paśvādi tadekatva---
śūnyaṃ nāvagatamiti na tadrahitamupādīyata iti । <b>anyathā'navagamāt avagama---
pūrvakatvāccopādānasya । kiñci śeṣabhūtasya prayojyatvānyathānupapatteḥ</b> śeṣabhūtasya hi
paśoḥ prayojyatvamanyathā nopapadyate । kasmāt ? <b>na hi anavacchinnamupādātuṃ śakyata
ityuktam</b> । na hi saṅkhyānavacchinnamupādātuṃ śakyata iti śeṣopādānārthamaśeṣasyāpyupādānaṃ
<note>(1) G. śeṣakāryataḥ</note>
﻿<pb n="r980"/>
<b>yatpunaḥ na śeṣabhūtaṃ na ca śeṣasthamavagamyate</b> tena vināpi śeṣatvāvagamāt <b>na śeṣopādāne-
nāpyapekṣyate</b> tena vināpi śeṣopādānasiddheḥ <b>na tat prayojyaṃ bhavitumarhati yathā dadhyānayanaṃ
na vājinasya śeṣabhūtaṃ tathā pradarśitaṃ bhāṣye । tathā ca liṅgaṃ pradarśitam</b> ।</p>
<p><b>padakarmāprayojakam । kaḥ punarādhastyenādhikaraṇenāsya viseṣaḥ</b> । athaiva hi
āmikṣāśeṣabhūtaṃ dadhyānayanaṃ tayaiva prayujyate na vājinena, tathā krayaśeṣabhūtā ekahāyanī tadā-
nayanamapi tanmukhena krayaśeṣameveti krayeṇaiva prayoktavyaṃ na padapāṃsubhiḥ । <b>ayamasti viśeṣaḥ
---tatra hi dadhyānayanamāmikṣānirvṛttisamakālameva vājinaṃ niṣpādayati । ato yuk‍taṃ
vājinaniṣpatteḥ na kāraṇāntarāpekṣā</b> । asyārthaḥ---yadyapi dadhyānayanamābhikṣāśeṣabhūtaṃ
tathāpi yadi vājinamapi tathā bhedena niṣpadyate tadā kāraṇāpekṣāyāṃ prakṛtaṃ dadhyānayanaṃ tatrāpi
kāraṇatvena viniyujyeta । taccāmikṣaikaniṣpattikamiti na yuktastatra kāraṇāntarāpekṣayā prakṛtasya
dadhno viniyogaḥ । <b>iha punaḥ saptamaṃ padamityuk‍te bhavatyākāṅkṣā kasyeti prakṛtatvādeka-
hāyanyā iti gamyate</b> । bhinnaniṣpattikatvādatra kāraṇāntarāpekṣāyāṃ ekahāyanīmātraṃ padā-
﻿<pb n="r981"/>
pekṣitaṃ saṃbadhyate <b>ityubhayārthāṃ</b> krayapadapāṃsvarthāṃ <b>ekahāyanīṃ manyate । evaṃ prāpte'bhidhīyate ।
satyaṃ yadi kasyetyapekṣopapadyate</b> । tadā tasyāmākāṅkṣāyāṃ svarūpamātreṇaivaikahāyanī saṃbadhyeta
na krayaśeṣabhāveneti bhavedubhayārthā ekahāyanī । kasyeti punarihākāṅkṣaiva nāsti yasmāt
<b>anirjñātasaṃbandhyantare saṃbandhinyupadiśyamāne bhavatyākāṅkṣāpūrvikā prajñā</b> । yatra
saṃbandhyantaraṃ pūrvaṃ pratītaṃ nāsti tatra ākāṅkṣapurassarā sambandhini buddhiḥ āvirbhavati ।
<b>yatra punaḥ saṃbandhyantarapūrvaka evopadeśaḥ tatra</b> yathāvagamaṃ saṃbandhāvagamāt <b>yathā nirjñāta-
saṃbandhipurassaramevopadeśaḥ iti samarthitamaśvapratigrahe । ataḥ krayārthaiva ekahāyanī
saptamapadasaṃbandhinīti na prayujyate</b> krayārthāyā eva tasyāḥ prakṛtatvāt tathābhūtāyāḥ saṃbandhi-
tvenāvagatatvāt । <b>atra bhāṣyaṃ <q>‘prasaṅgamupajīvatā’</q> iti</b> prasaṅgaśabdaśravaṇāt bhrāmya-
taścodyam । <b>nanu cedaṃ prayojakāprayojakalakṣaṇam; kaḥ prasaṅgasyāvasaraḥ । vidyamāne hi
prayojakatve prasaṅga uktaḥ</b> <q>“evameva prasaṅgaḥ syāt vidyamāne svake vidhau”</q> iti ।
<b>iha prayok‍tṛtaiva nāstīti । ucyate---śāstraprasaṅgamaṅgīkṛtyaitraduktam na prayogaprasaṅgamitya-
doṣaḥ</b> । asyārthaḥ---aruṇayaikahāyanyā piṅgākṣyā somaṃ krīṇātīti śās‍treṇa ekahāyanyu-
pāttā । saiva śāstrāntarepi saṃbadhyate saptamaṃ padaṃ gṛhṇātīti na punaranuṣṭhānaprasaṅgo'yaṃ bhāṣya-
kāreṇokta ityadoṣaḥ ।</p>
﻿<pb n="r982"/>
<p><b>arthābhidhānakarma ca bhaviṣyatā । ‘puroḍāśakapālena tuṣānupavapatīṃti nātra
śāstraprasaṅgaḥ saṃbhavatīti prayok‍tṛtvaṃ pūrvapakṣavādī manyate tuṣopavāpasyāpi । na ca
nāntarīyakaḥ śakya upavāpo vak‍tum bājinavat । tasmādubhayaṃ prayojakamiti</b> ।
asyārthaḥ---<q>‘puroḍāśakapālena tuṣānupavapati’</q> ityatra puroḍāśakapālasya sākṣādevopādānaṃ na
punaḥ prakṛtatvena grahaṇaṃ yathaikahāyanyāḥ । tena svavākye śrutaṃ puroḍāśakapālamupavāpepi
vākyena viniyujyate । nanu puroḍāśakapālamiti puroḍāśasaṃbandhikapālaṃ śrapaṇaśeṣamucyate ।
na cānyaśeṣasyānyaśeṣatvaṃ saṃbhavati । anyatra vyāpṛtasyevānyatra vyāpāraḥ । tatkathamupavāpepi
vākyena viniyogaḥ । ucyate---ekavākyatā hi guṇapradhānabhāvena vinā na nirvahati ।
tatra ca tuṣopavāpasyāgnyabhijvalanārthasya na kapālaṃ prati tāvat guṇatayā saṃbandhaḥ । kintu
kapālasyaiva taṃ prati । na ca viniyuktaviniyogavirodhaḥ adhiṣṭhānalakṣaṇayā viniyogopapatteḥ ।
viniyuktaviniyogavirodho hi 2pratipattivirodhaḥ । sa ca yadi viniyuk‍tenaiva rūpeṇa viniyo-
go'bhyupagamyate tadā syāt । yadā punaḥ viniyogopalakṣitaṃ dravyameva viniyujyate
tadā nāsti virodhaḥ । na ca nāntarīyakastuṣopavāpaḥ yena kāraṇāntarāpekṣābhāvāt
viniyogo na syāt । tasmāt viniyogāviśeṣāt ubhayaṃ prayojakamiti pūrvaḥ pakṣaḥ ।
<b>atrābhidhīyate । satyaṃ viniyoge nāsti śāstraprasaṅgaḥ । nāpi nāntarīyaka-</b>
<note>(1) P. 1212</note> <note>(2) G. pratīti virodhaḥ</note>
﻿<pb n="r983"/>
<b>bhāvaḥ । kintu upāttasyāyaṃ viniyogo nopādānakalpanā kramate</b> । asyārthaḥ---puroḍāśa-
kapālamiti puroḍāśasaṃbandhitvena kapālaṃ lakṣyamāṇaṃ tadeva lakṣyate yasyaiva puroḍāśasaṃbandhā-
dhiṣṭhānatā, yathā gaṅgyā kūlaṃ lakṣyamāṇamapi svasaṃbandhitayaiva lakṣyate । tacca kapālaṃ
śrapaṇārthamupāttaṃ ityupāttaviṣayo'yaṃ viniyogaḥ । ata āha---<b>nopādānakalpanā kramata iti ।
tadidamuk‍taṃ bhaviṣyatāsaṃyogo'yaṃ na bhūtavartamānābhyāmiti</b> । bhaviṣyatā saṃyoge hi
upāttaviṣayataiva । nopādānāvakāśo'sti <b>yadi punaḥ bhūtavartamānābhyāṃ saṃbandhaḥ kimupādānaṃ
syāt</b> iti praśnamātram । <b><q>“ucyata”</q></b> ityuttaram । <b>na bhūtasya</b> saṃbandhī <b>yaḥ
tasya bhaviṣyadarthatayā anupāttasyaiva pālanaṃ bhaviṣyati pālanabhūtamevopādānaṃ yataḥ ।
vartamānasyāpi yaḥ saṃbandhī</b> tasyāpyanyatra vyāpṛtatayā<b>pyanyatra viniyogo na saṃbhavatī</b>-
tyarthādanyadupādeyam । <b>bhaviṣyadarthatve punaḥ anyārthamevopāttasya</b> svīkṛtasya dhāritavyasya
<b>viniyogaḥ saṃbhavatīti siddhamaprayojakatvam</b> । nanvevaṃ sati yatra puroḍāśaśrapaṇaṃ nāsti
vikṛtau tatra kathamupavāpaḥ puroḍāśakapālaṃ vinā kārya iti tatrāha---<b>tuṣopavāpastu kartavyo na
kartavya iti nāsyādhikaraṇasyāyaṃ viṣayaḥ</b> । sarvathā'dhikaraṇasiddhāntasiddheḥ agnihotra-
havaṇīnyāyena kartavya eveti gamyate ।</p>
﻿<pb n="r984"/>
<p><b>paśāvanālaṃbhāt । asminnadhikaraṇe hṛdayādyavadānavacanaṃ saṃpravyādhavacanaṃ ca
tulyaṃ prakṛtapaśuviṣayatayā <q>‘agnīṣomīyaṃ paśumālabheta’</q> iti dvayoḥ</b> prakṛtagrahaṇamiti
<b>pūrvapakṣavādī dvayorapi prayojakatāṃ manyate</b> । asyārthaḥ---agnīṣomīyaṃ paśumālabheteti yadyapi
paśorevāgnīṣomīyatā āpātamātreṇa pratibhāti tathāpi viśasanaśravaṇāt paśornaṣṭatvāt paśu-
saṃbandhināṃ dravyāṇāmagnīṣomīyatā । śukṛllohite ca paśusaṃbandhinī eva । tena tayorapi
devatāsaṃbandhaḥ । yāgārthadravyaprakṛtidravyatayā ca paśoragnīṣomīyatā । na caivaṃ vācyaṃ
hṛdayādyartha eva paśuriti । yasmādubhayatrāpi prakṛtitayā paśorgrahaṇam । hṛdayādivākye ca
na sākṣācchravaṇamasti । devatāsaṃbandhācca yāgaśeṣabhūtayoreva lohitaśakṛtoḥ nirasanasaṃpravyādhau
śeṣapratiṣattibhūtau bhaviṣyataḥ । kathaṃ tarhi tayoḥ prayojakatāśaṅkā । ucyate---<b>na nirasana</b>-
sapravyādhayoḥ prayojakatvamucyate । kintu lohitaśakṛtoreva । te ca yāgārthatayā yāgārtha-
prakṛtidravyasya paśoḥ prayojake yuk‍te evetyadoṣaḥ ।</p>
<p><b>atrābhidhīyate---hṛdayasyāgre'vadyatīti yāgopasaṃhṛtiriyam</b> । atrābhiprāyaḥ
--- satyaṃ na paśoḥ sākṣādyāgārthatā । kintu svasaṃbandhidravyopakārakatayā paśusaṃbandhināmeva
dravyāṇāṃ sākṣādyāgārthatā । sā tu hṛdayādiṣveva upasaṃhṛtā । <b>aṅgaistṛtīyasavana iti
śravaṇāt</b> । etaduk‍taṃ bhavati । aṅgairiti śravaṇāt aṅgānāṃ tāvaccheṣatā'stīti
niścīyate । tatrāpi hṛdayādīnāṃ prākṛtakāryāvadānasaṃskāradarśanāt yāgakāryopayogitayā
﻿<pb n="r985"/>
ca tadupapatteḥ । teṣāmeva yāgārthatā nāpareṣāṃ, paśusaṃbandhināṃ lohitaśakṛtādīnāmanaṅgatvāda-
hṛdayāditvācca । <b>śakṛtsaṃpravyādhastu tāvanmātraparyavasāyitvāt</b> nirasanasaṃpravyādhayoḥ
styānarūpatvena kāryāntarānanupraveśāt । yāgārthaprakṛtapaśusaṃbandhisaṃpātāyātapratipattyarha-
<b>dravyāśrayatvāt</b> pratipattiḥ । nanu saiva dravyaṃ prayokṣyata ityāśaṅkya 1prasiddhaṃ pratipatteḥ
dravyaprayojakatvāsaṃbhavaṃ darśitavān । <b>pratipattiśca na prayojikā <q>‘na pratipādyaṃ pratipattyartha-
mupādīyate’</q> iti nyāyāt । ato na prayojakaṃ paśoḥ śakṛtādītyadhikaraṇārthoṃpasaṃhāraḥ</b> ।</p>
<p><b>ekadeśadravyaṃ cotpattau । nanu cātra pūrvapakṣa eva nopapadyate upāttadravya-
viṣayatvāt</b> <q>‘uttarārdhāt sviṣṭakṛte samavadyati’</q> iti (puroḍāśa) śruteḥ upāttapuroḍāśaviṣaya
evottarārdhaḥ pratīyate । sa ca kṛtakāryadravyaviśeṣa iti dravyapratipattiriyam । na ca
pratipattiḥ prayojikā । kathaṃ punaḥ upāttadravyaviṣayā ityāśaṅkyāha---<b>ikṣukhaṇḍavaccheṣāvagateḥ</b> ।
yathā <q>‘ikṣukhaṇḍamasmai prayaccha’</q> iti sannihitasyaivekṣoḥ khaṇḍaḥ pratīyate, nāsannihitasya
tathehāpīti sannihitapuroḍāśahutaśeṣāvagateḥ upāttadravyaviṣayatā । <b>satyamevam । kintu
atra puroḍāśasyānyārthatvāt</b> । āg‍neyayāgārthatvāt <b>nānyatra kāryāntare</b> sviṣṭakṛdyāge
<b>viniyoga upapadyate</b> । yāgārthena kāryāntarakaraṇe śiṣṭācāravirodhāt । prakṛtatvena
<note>(1) G. pratiṣiddham</note>
﻿<pb n="r986"/>
grahaṇe'pi puroḍāśakapālanyāyena adhiṣṭhānamātratayāpi viniyogānupapatteḥ । <b>ato dravyāntara-
mupādeyamiti pūrvapakṣavādī manyate । rāddhāntavādī tu na dva‍yavadānamātropasaṃhāraḥ dva‍yavadāna-
mātreṇaivāgneyayāganirvṛttimupasaṃhāramanyatra viniyogopapattyarthamupanyastavān</b> iti । atra
ko'bhiprāyaḥ । ayamabhiprāyaḥ---satyaṃ dva‍yavadānamātreṇaiva yāgo nirvartitaḥ na punaḥ puroḍāśasya
tādarthyaṃ nirvartitam । yasmāt dva‍yavadānārthamapi yāgārthameva । tasmādidamuttaraṃ dattavān ।
satyam । śiṣṭācāravirodhaḥ syāt <b>yadyanyasmai dīyate dīyamānaṃ hi tadā saṃpradānārthamiti
tannopapadyate । tasmānna yāgakāryadanyatra viniyogassaṃbhavati । yāgakāryatayā punaḥ
nānyārthatā śakyate vak‍tum</b> । āgneyādiyāgaḥ kāryo yasya tasya bhāvastattā tayā nānyārthatā
śakyate vak‍tum yāgārthā ca pratipattiḥ । tadīyadravyapratipādanadvāreṇa devadattaśiraso'vatāri-
tāyāḥ sraja iva śucideśanidhānaṃ devadattārtham । <b>ato nāgneyādicodanāyā virodhaḥ
1ato'pratipakṣekṣukhaṇḍanyāyenānupādānaṃ siddham । śeṣadarśanāt</b> śeṣātsviṣṭakṛte sama-
vadyatīti । <b>tathā samavadānaśrutirityuk‍taṃ bhāṣye</b> ।</p>
<p><b>abhidhāraṇe । kiṃ punaḥ puroḍāśakapālenātra viśiṣyate</b> । asyārthaḥ---bhavatva-
<note>(1) G. tasmāt</note>
﻿<pb n="r987"/>
bhidhāraṇaṃ pradhānabhūtānāṃ haviṣāmarthakarma । tathāpi prayājārthamupāttasya śeṣasya śravaṇāt
dravyāntaraṃ nopādeyam । yathā puroḍāśakapāleneti śruteḥ kapālāntaramupādīyate artha-
karmatve'pi । tasmāt prayojane viśeṣābhāvāt nārabdhavyamidamadhikaraṇamiti । pariharati
---<b>dravyopādānaṃ tāvat tadvannāstīti sthitameva dhāraṇasya tūpādānaṃ haviṣaḥ prādhānyānnā-
nyārthatayā1 virudhyata iti pūrvaḥ pakṣaḥ</b> । asyārthaḥ---tatra bhaviṣyadarthatvāt kapālānā-
mupādānaṃ dhāraṇaṃ ca na prayuñjītaivopavāpaḥ; prayājaśeṣasya tu bhūtaprayojanasaṃbandhitvāt yadyapi
kapāladravyaṃ nopādeyaṃ tathāpi prayājaiḥ pariniṣpannaiḥ dhāraṇasyāprayuktatvāt anyārthadravyasyāpi
arthakarmapakṣe haviṣāṃ prādhānyāt dhāraṇaprayuktiḥ na virudhyate । prādhānye hi haviṣo yadeva
haviḥ nābhidhāryate tasyaiva saṃskāraparilopaḥ syāditi yuktameva dhāraṇam । tatsidhyarthaṃ ca
pātrāntaramupādeyamiti ।</p>
<p><b>kathaṃ punarhaviṣaḥ prādhānyaṃ dvitīyāśravaṇādabhidhāraṇasya tadarthatvāt prayājaśeṣasya
ca puroḍāśakapālavat tadarthatvāt</b> । na ca viniyuktaviniyogavirodhaḥ । 2prayājopala-
kṣitadravyasyādhiṣṭhānarūpasya puroḍāśakapālavat viniyogopapatteḥ <b>siddhāntastu na prādhānyaṃ
haviṣāṃ dṛṣṭārthatayā ājyasyaiveti yuktam</b> । asyārthaḥ---yadyapi havīṃṣyabhidhārayatīti
śrūyate tathāpi haviṣāṃ prādhānyaṃ na yuktam tadarthatve'bhidhāraṇasyādṛṣṭārthatvaprasaṅgāt । prayāja-
śeṣasyaiva tu prādhānyaṃ dṛṣṭārthatvāt pātre3virik‍te dṛṣṭaṃ prayojanaṃ ājyabhāgārthenāsaṃsparśaḥ ।
<note>(1) G. nānyārthayāḥ</note> <note>(2) G. prayojakopala</note> <note>(3) G. pātrepi rik‍te</note>
﻿<pb n="r988"/>
<b>tasmāt pratipattireveyaṃ prayājaśeṣasyeti । kathaṃ tarhi havīṃṣyabhidhārayatīti bahuvacanam</b> ।
<b>ekena haviṣā'bhidhāraṇanirvṛtteḥ</b> । asyārthaḥ---yadi dṛṣṭārthatayā ājyasyaiveyamabhidhāraṇena
pratipattiḥ tarhi tasyā ekenāpi haviṣā siddhatvāt bahuvacanaṃ kathamupapadyate ।
ekatrābhidhāryamāṇaṃ sarvamevābhidhṛtaṃ syāt । na hi tadā dravyasya
dhāraṇaṃ prayoktavyam । abhidhṛtaṃ ca na havirantare'bhidhārayituṃ śakyate iti ।
atrottaraṃ---<b>agṛhyamāṇaviśeṣatvāt bahuvacanamaviruddham</b> । satyamekenāpi haviṣā
pratipattiḥ siddha‍yati । tat‍tu na jñāyate <q>‘kiṃ tat’</q> iti । santi cātra bahūni havīṃṣi ।
tasmādabhidhāraṇe bahuvacanamaviruddham । paryāyeṇa yatra tatra pratipattiḥ kariṣyate <b>ato dravyo-
pādānavat dhāraṇopādānamapi na yuktam sannihita eva habiṣi pratipattisiddheriti</b>
siddhāntopasaṃhāraḥ ।</p>
<p><b>nanu ca dvitīyātṛtīyayoranyarthatā grahītuṃ na śakyā, yathārthatayāpi vacanā-
virodhāt</b> । asyārthaḥ---na dṛṣṭārthatvamātrabalena vibhaktidbayasyāyathārthatvaṃ kalpayituṃ śavayaṃ1
yasmādviniyogānusāri prayojanam । tatra yadi dṛṣṭaṃ na saṃbhavati mā sambhavatu adṛṣṭameva
prayojanaṃ viniyogabalādāśrayituṃ nyāyyam । <b>satyaṃ yadyavirodho vacanasya syāt । iha tu</b>
<note>(1) R. tasmāt</note>
﻿<pb n="r989"/>
<b>prayājaśeṣaśabdena virudhyate</b> । asyārthaḥ---nahyanyārthatvenānyaśeṣatopapadyate viniyuktaviniyoga-
virodhāt । atha mābhūdviniyuktaviniyogavirodha ityadhiṣṭhānamātraṃ lakṣyate tathāpi upalakṣaṇamātraṃ
prayājāḥ2 syuḥ puroḍāśakapālavat । yathā puroḍāśakapāle upalakṣaṇamātraṃ puroḍāśaḥ tathā
atrāpi prayājāḥ syuḥ । na caitadyuk‍tam, anupalakṣaṇārthatve saṃbhavati upalakṣaṇamātratvānupapatteḥ
puroḍāśakapāle tu gatyantarābhāvādyuktam । iha tu saṃbhavati gatiḥ mukhyaprātipadikānvayāhānāt
tadāha---<b>pratipattau punaḥ nāyaṃ virodha iti prātipadikārthānurodhinī guṇabhūtārthavādinī
vibhaktiriti</b> yuk‍tamanyārthatvam, dvitīyārthe vyatyayena tṛtīyeti yāvat । sthite cātra
prātipadikānurodhena vibhaktyarthadarśa/?/ne pāśādhikaraṇe ubhayārthānugrahāya utkarṣa āśaṅkitaḥ prāti-
padikārthaliṅgabalīyastvena nirākṛta iti । tṛtīyārthānavagamāt havīṃṣītyapi nāñjaso'rthaḥ
saṃbhavatīti । <b>atrāpyanyārthataiva nyāyyā dvayoḥ karmaṇorekasmin vākye saṃbandhāt ।
saṃbandhānuguṇaḥ saptamyartho draṣṭavyaḥ । darśamuk‍tam</b> ।</p>
<p><b>samānayanaṃ tu mukhyaṃ syāt</b> । atra bhāṣyakāraḥ <q>‘kiṃ samānayanāmālyasya dharmāṇāṃ
caprayojakaṃ’</q> iti vicārayati । tatra kāraṇasandehaṃ ṭīkākāro darśayati---<b><q>‘atihāyeḍo
barhiḥ prati samānayate’</q> ityatra sandehaḥ । kimuparitanaprayājadvayārthamevedaṃ samānayanaṃ</b>
<note>(1) P. 1216</note> <note>(2) prayājasya</note>
﻿<pb n="r990"/>
<b>tataścaupabhṛtasya ājyasya prayājānūyājārthasya taddharmāṇāṃ ca prayojakaṃ utamiśrī-
karaṇārthamevedaṃ jauhavasaṃskārārtham । tataśca paraprayuk‍tadravyasādhyatvādaprayojakamānyasya
dharmāṇāṃ ceti । tatra pūrvapakṣavādī samānayanamātraśravaṇānmiśrīkaraṇamātraṃ manyate ।
aṣṭāvupabhṛti gṛhṇātīti ca sarvaprayājārthatāṃ manyate । kutaḥ ? viśeṣāśravaṇāt tasmāda-
dṛṣṭārthamevedaṃ samānayanamiti</b> । asyārthaḥ---uparitanaprayājadvayaṃ yaṣṭumityevaṃ tāvanna śrūyate
tatra na śakyate tadarthataiveti vak‍tum । yadi caupabhṛtasya grahaṇasyoparitanaprayājadvayārthatā
avagatā syāt tadā tasmin yakṣyamāṇe idamapi samānayanaṃ tadarthamiti gṛhyatāpi । na caivaṃ
śrūyate । kintu sarvaprayājārthatā । sā ca yadyadṛṣṭārthaṃ samānayanaṃ tadā saṃbhavati miśrīkaraṇena
hi jauhavadravyaṃ saṃskriyate । tacca sarveṣāṃ kṛtānāṃ kariṣyamāṇayośca iti tatsaṃskārārthatvādyuk‍tā
sarvārthatā । itarathā tu dvayārthatā syāt na ca sā yuktā । tasmādadṛṣṭārthaṃ samānayanam ।
<b>evaṃ prāpte abhidhīyate । prayājadvayasādhanārthamevedaṃ samānayanam । kutaḥ ? evaṃ
dṛṣṭārthatā samānayanasya bhavati upabhṛti ca prayājārthasya grahaṇasya</b> । asyāthaḥ---yadyapi
samānayanamātraṃ śrutaṃ, tathāpi prayojanākāṅkṣāyāṃ cikīrṣitaprayājadvayanirvṛttireva prayojanaṃ yuktam
dṛṣṭārthatvāt, na punaḥ adṛṣṭasaṃskāraḥ pramāṇābhāvāt । dṛṣṭenaiva nirākāṅkṣatvāt । tathopabhṛti
﻿<pb n="r991"/>
ca yad‍grahaṇaṃ tadeva dṛṣṭārthaṃ bhaviṣyati anyathā 1adṛṣṭasaṃskāradvāreṇa praṇājārthatve 2adṛṣṭārthaṃ syāt
<b>nanu cāviśeṣeṇa tadaupabhṛtaṃ sarvārthaṃ śrūyate śrutānusāreṇa cādṛṣṭārthatāpi nyāyyā</b> ।
atrottaraṃ---<b>nāviśeṣaśrutiḥ sāmarthyena viśeṣe'vasthāpyamānā śabdārthatāṃ jahāti</b> । yadi
viśeṣe'vasthāpyamānā uparitanaprayājadvaye sāmānyā prayāja(dvaya)śrutiḥ śabdārthatāṃ jahyāt tadā
adṛṣṭamapi kalpyeta । na caivaṃ, uparitanamapi prayājadvayaṃ prayājaśabdavācyameva । <b>tasmāt
śabdasya apratirodhitvāt dṛṣṭe saṃbhavatyadṛṣṭakalpanā na nyāyyeti rāddhāntaḥ । darśanā---
muktam</b> ।</p>
<p><b>tatrotpattiravibhaktā syāt</b> । nanu ca jauhavasya kevalaprayājārthatvaśravaṇe ubhayārthatā
na yuk‍tetyāha---<b>kaḥ punaratra pūrvapakṣavādino'bhiprāyaḥubhayamubhayārthamiti vadata iti ।
ayamabhiprāyaḥ---aviśeṣeṇa śravaṇāt caturjuhvāṃ gṛhṇāti iti । viśeṣataśca kāryasiddheḥ
prayājagrahaṇamanūyājavannityānuvādaṃ manyate jauhave</b> । yathopabhṛti anūyājagrahaṇaṃ nityānu-
<note>(1) G. dṛṣṭa</note> <note>(2) G. dṛṣṭārthaṃ</note>
﻿<pb n="r992"/>
vādaḥ tathā jauhave prayājagrahaṇamapi syāt । atha kevalaprayājaśravaṇāt prayājārthatā 1tarhi
aupabhṛtasya kevalānūyājaśravaṇāt anūyājārthataiva syāditi pratibandhena pūrvaḥ pakṣaḥ ।
<b>atrocyate---yadyupādānata eva prāptiḥ syāt, syādetadevaṃ upādānamātrādubhayārthatā
pratīteḥ</b> । yāvatā viniyogānusāryupādānamityuktam viniyogaśca prayājaviniyogamātrārtha eva
jauhavaḥ । idānīṃ pūrvoṃktapratibandhāśayamāviṣkaroti---<b>evaṃ tarhi anūyājārthamevaupabhṛtaṃ bhavatu
kevalānūyājārthaśravaṇāt । ucyate---prāptārthatvādasya viniyojakasya kevalānūyāja---
saṃbandhino'nuvādaṃ: manyate । kutaḥ prāptiḥ ?</b> uttaraṃ---<b>prayājānūyājebhyastadgṛhṇātītyu-
bhayārthatvāt । nanu samānayanādhikaraṇe sthite kathamidānīmāśaṅkyate । tatra hi
uparitanaprayājārthamaupabhṛtaṃ samānīyata iti vadatā ubhayārthatvamuktam । kathaṃ kevalānū-
yājārthatā śaṅkyate । ucyate---sthita etasmiṃstadbhavati । anyathā'dṛṣṭārthameva samāna-
yanaṃ saṃskāramātraṃ syāt</b> । asyārthaḥ---asminnadhikaraṇe ubhayārthatve sthite tatra siddhānta-
lābhaḥ anyathā kevalānūyājārthatve aupabhṛtasya samānīyamānasya prayājārthatvānavagamāt jauhavameva
sarvaprayājārthaṃ syāt । tataścārthādadṛṣṭārthaṃ samānayanaṃ saṃskāramātraṃ syāta । yata evaita(ka)-
<note>(1) G. nahi</note>
﻿<pb n="r993"/>
sminnadhikaraṇe sthite tadadhikaraṇasiddhāntalābhaḥ, ata evaivaṃ ca samānayanaṃ dṛṣṭārthaṃ bhavatītī-
hopanyāsaḥ ।</p>
<p>tadaṣṭasaṅkhyaṃ <b>śravaṇāt</b> । atra bhāṣye kimaupabhṛtamaṣṭasaṅkhyena grahaṇena saṃskiyate uta
catussaṃkhyā guṇabhūtā dvayorgrahaṇayoriti saṃśayo'sti । tatra phalasaṃśayaṃ ṭīkākāraḥ karoti
---<b>aṣṭāvupabhṛti gṛhṇātīti śrūyate । atra saṃśayaḥ kiṃ dve ete caturgṛhīte utāṣṭagṛhīta-
mekamevedamiti । nanu samānayanādhikaraṇe idamuk‍taṃ dvau prayājau yaṣ‍ṭumekamidaṃ caturgṛhītaṃ 
samānīyata iti । kayā yuktyā ? evaṃ ca dṛṣṭārthatā bhaviṣyatītyanayā yuktyetyarthaḥ
tadevedamākṣipyate aṣṭasaṃkhyāśravaṇāt</b> । asyārthaḥ---yadi dve caturgṛhīte prayājānūyājārthe
upabhṛti syātāṃ tadā yadevātra prayājārthaṃ tasyaiva tatsamānayanaṃ ca yadi bhavati tadā dṛṣṭārthatā
bhavati iti samānayanādhikaraṇasiddhānto bhavati । yadā punaḥ aṣṭagṛhītamekamidaṃ tadā
yatsamānīyate tanmātrasya prayājārthatā'navagatā । yāvataścāṣṭagṛhītasyāvagatā na tāvatsamānī-
yata iti noparitanaprayājārthamidaṃ samānayanaṃ syāt । nanvevamadṛṣṭārthaṃ samānayanaṃ syādityatrāha
---<b>dṛṣṭārthatā ca samānayanasyopapadyata eva । ādhāre prācīne prayājatraye ca vyāpṛtasya
jauhavasyājyasya svakāryaṃ pratyaśak‍tasyānugrahāya samānīyata iti । ato'tra</b>
<note>(1) Bh. P.1222</note>
﻿<pb n="r994"/>
<b>pūrvapakṣavādī śrutatvādaṣṭasaṅkhyākameva grahaṇamiti manyate । rāddhāntastu bhinnaviṣayatvāt
catussaṅkhyāṣṭasaṅkhyayoḥ nānyatarasyāprāptiḥ śakyate varṇayitum</b> । asyārthaḥ---caturavattaṃ
juhotīti home catussaṅkhyā śrūyate । <q>‘aṣṭāvupabhṛti gṛhṇāti’</q> iti ca aṣṭasaṅkhyā grahaṇe ।
tena bhinnaviṣayatvāt virodhābhāvāt ubhayamapi viniyujyate । na ca homārthatvād‍grahaṇasya
tulyārthatāṃ prāpya virodho vak‍tuṃ śakyate, yasmāt grahaṇe'ṣṭasaṅkhyā śrutā home catussaṅkhyā-
niṣpādakatayā śakyate vak‍tumiti avirodhāt nānyataratyāprāptiḥ । kathaṃ punaḥ aṣṭa-
saṅkhyā catussaṅkhyāṃ niṣpādayati । uttaraṃ---<b>home yasmāt dve ete caturgṛhīte saṃyoginī
prayājānūyājebhya ityubhayārthatvena viniyogāt । ubhayośca dvābhyāṃ caturgṛhītābhyāṃ
prayojanamaṣṭagrahaṇena saṃpādyate । aṣṭāvupabhṛti guhṇātīti । dve ete caturgṛhīte iti
darśanaṃ ca pūrvavat samarthitaṃ bhavati</b> । yaddarśanaṃ caturgṛhītabahutvasya yat tatsamarthitaṃ bhavati
prayojanaṃ ca pūrvoṃk‍taṃ samānayanasya1 samarthitaṃ bhavati tataścāñjasameba dṛṣṭārthatvaṃ bhavet ।
<note>(1) G. samānayanaṃ ca</note>
﻿<pb n="r995"/>
anyathā kathañcit alpadravyānugrāhakatvena syāt anūyājābhāve cānūyājārthaikacaturgṛhītābhāve
caturgṛhītadvayārthāyā aṣṭasaṅkhyāyā anupayogācca । <b>caturgṛhītānyājyāni bhavantīti hetuva-
nnigadaśca samarthito bhavati</b> ।</p>
<trailer>iti śrīśālikanāthamiśrakṛtāyāṃ ṛjuvimalāyāṃ
pañcikāyāṃ caturthādhyāyasya
prathamaḥ pādaḥ</trailer>
﻿<pb n="r996"/>
</section>
<section>
<head>ṛjuvimalāyāṃ</head>
</section>
<section>
<head>caturthādhyāyasya dvitīyaḥ pādaḥ</head>
<p><b>svarustvanekaniṣpattiḥ</b> । nanvatra eka eva viṣayaḥ saṃśayo vicāraḥ nirṇayaḥ prayojanaṃ
cādhikaraṇadvaye'pi dṛśyata iti kathamadhikaraṇabhedaḥ tatrāha---<b>ekamatrādhikaraṇaṃ vākyāntarābhi-
prāyeṇa varṇitam । dvitīyastvekavākyamaṅgīkṛtya । yuktayastvekavākyavicāre vākyāntarā-
pekṣiṇyāṃ ca mīmāṃsāyāṃ tulyā iti pradarśitam</b> । asyārthaḥ---prathame'dhikaraṇe <q>‘yūpasya
svaruṃ karoti’</q> iti <q>‘svaruṇā paśumanakti’</q> iti ca vākyadvayamudāhṛtya cintitam । kiṃ kiṃ-
pūrvakamiti । kiṃ yūpasya svaruṃ karotītyetatpūrvakamiṃda svaruṇā paśumanak‍tīti, atha vā
viparītamiti । tatra pūrvapakṣavādī yūpasya svaruṃ karotītyetatpūrvakaṃ svaruṇā paśumanak‍tītyāha
---<b>yuktiśca śrutyā vidhānam</b> yadi svarukartavyatā vidhīyate śrutyā vidhānaṃ bhavati itarathā
vākyena vidhānaṃ syāt । yadā hi svaruṇā paśumanaktīti viniyogaḥ pūrvabhāvī syāta tadā
añjanakāryakāritayaiva svaruśabdo vartate tadā ca yūpasya svaruṃ karotītyasya vacanasyāyamarthaḥ
saṃpadyate---yo'sāvañjanakāryakāritayā prāptaḥ svaruḥ sa yūpasya grahītavya iti । evaṃ ca
yūpasaṃbandhavidhiparatvādvākyasya vākyena vidhānaṃ syāt । śrutiśca vākyādbalīyasī tataśca
svarukartavyataiva vidhīyate । yūpasyeti yūpakāṣṭhasya khadirāderityarthaḥ । tathā ca jo/?/ṣaṇādi-
kamapi svarūtpādakatayā saṃbadhyate । nanvetadayuktam yasmāt <q>‘yūpaṃ joṣayati’</q> <q>‘yūpaṃ chinatti’</q>
﻿<pb n="r997"/>
<q>‘yūpaṃ takṣati’</q> iti yūpasaṃbandha eva joṣaṇāderavagamyate na svarusaṃbandhaḥ । ucyate---yūpaṃ
joṣayatītyāderayamarthaḥ khadirādi joṣayati yūpaṃ kartuṃ iti, na punaḥ prāk‌siddhaṃ yūpaṃ joṣayatīti ।
tatra ca nāparaṃ yūpaṃ kartumiti viśeṣaṇaṃ vivakṣituṃ nyāyyam vākyabhedaprasaṅgāt । kintu kāryārtha-
tvātsaṃskārasya1 kāryadvayasya yūpasvarvātmakasyaikakaisya prakṛtitvāt tadarthameva joṣaṇādikaṃ
khadirāderavagamyate । ataśca yūpaśabdaḥ prakṛtakāryapradarśanārtha eva syāt । tenāyamarthaḥ saṃpadyate
---joṣaṇādibhiḥ khadirādayo yūpībhavanti svarurbhavanti ceti । atra ca pakṣe viśiṣṭotpatti-
nibandhanaḥ svaruśabdaḥ । tena svaruḥ pṛthagutpattiṃ prayojayatīti manyate । jātyantarāśaṅkā-
vacanamapyevamevopapadyate । tataśca yūpaśabdaḥ prakṛtakāryapradarśanārtha eva syāt nānyatheti ।
siddhāntī tu svaruṇā paśumanaktītyetatpūrvakamidaṃ yūpasya svaruṃ karotīti manyate, yasmāt yūpasya
svaruṃ karoti iti yūpasaṃbandhaḥ svaruḥ śrūyate । na ca yūpena saha prakṛtivikārabhāvo ghaṭate
yūpanāśaprasaṅgāt । na ca yūpakārakāṇi khadirādīni yūpaśabdena lakṣayitvā 2svaruprakṛtitā
yūpasyeti bhaviṣyatīti śakyate vak‍tum । lakṣaṇāprasaṅgāt । tasmād‍yūpaśabdasya śrautānvaya-
paryālocanayā svaruṇā paśumanaktīti viniyogapūrvakamidaṃ yūpasya svaruṃ karotīti । tatra ca pakṣe
añjanakāritayaiva svarutvasiddheḥ svarustāvanna kartavyaḥ kintu kimīyena añjanaṃ kartavyamityapekṣāyāṃ
yūpasyeti vidhīyate3 sa kathaṃ yūpasya bhavati yūpamanuniṣpadyata iti । tataśca svarukartavyatāyā-
macoditāyāṃ khadirādisaṃbandhaṃ ca4 joṣaṇadikaṃ yūpasyaiva śeṣa iti yūpa eva prayojakaḥ svarustvaprayo-
jakaḥ । śakalaśruteśca svarurekadeśabhūtaḥ vidyamāne cāvayavini nāvayavinaṃ prayuṅk‍te । asmiṃśca pakṣe
karotiḥ upādāne vartate upādāne ca karoteḥ mukhyārthataiva yathā kāṣṭhān kurviti । tadevamidamiha
vicāryate---kiṃ śrutyarthavidhānabalena lakṣaṇā'stu uta lakṣaṇāparihārāya vākyārthavidhānamiti ।
tatra pūrvapakṣavādī śrutividhānameva balīyaḥ pratyakṣatvāt vākyasya vyavahitānvaye parokṣaṃ kalpanīya-
mityāha । rāddhāntī tu syādetadevaṃ yadi vyavahitānvayaḥ syāt । kintu bhāvārtha eva
vidhiḥ prāptāprāptavivekena guṇavidhirityucyate । tena vākyārthavidhānepi vyavahitānvayo
nāstīti lakṣaṇā na nyāyyeti manyate । jātyantarāśaṅkā tu prāgetasmāt anuniṣpannagrahaṇa-
<note>(1) R. saṃskāryasya</note> <note>(2) G. svarūprakṛti</note> <note>(3) G. adds sa kathaṃ pūrvasyeti
vidhīyate tayā</note> <note>(4) G. na joṣaṇādikāryotpattiḥ</note>
﻿<pb n="r998"/>
vidhistutaye । pratiyūpaṃ svarudarśanaṃ ca liṅgamuktam । dvitīye tvadhikaraṇe svaruṇā paśuma-
naktītyetadeva vākyamudāhṛtya cintitam । yo'yaṃ svaruḥ añjane viniyujyate sa kiṃ
utpādyaḥ utopādeya iti । tatra tathaiva śrutividhānabalāt utpādya iti pūrvaḥ pakṣaḥ । tathaiva
yūpasaṃbandhasyotpādakatayā'nupapatteḥ yūpakāṣṭhalakṣaṇāyāṃ ca lakṣaṇaiva doṣaḥ । tasmādyūpānuniṣpanna-
evopādeya iti rāddhāntaḥ । abhyuccayayuktayaśca pūrvottarapakṣayostā eva । ādāne ca
karoterapi pravṛttiriti tathaiva rāddhānta iti yuktam । yuktayastulyā ubhayorapyadhikaraṇayoḥ ।
viṣayabhedāt saṃśayaprakārabhedāccādhikaraṇabhedaḥ । etaduktaṃ bhavati---yadi vākyadvayāṅgīkāreṇa
paurvāparyavimarśaḥ kriyate tathāpi svaruraprayojakaḥ । atha ekavākyāśrayaṇenopādānavimarśaḥ
tathāpi svaroraprayojakataiveti ।</p>
<p><b>śākhāyāṃ tatpradhānatvāt । kimarthamidamadhikaraṇamasmin prayojakāprayojaka-
lakṣaṇe ? nātra vidhitaḥ pūrvapakṣo rāddhānto vā'vagamyate</b> । asyārthaḥ---yadi prācīśabdo
digabhidhānaṃ yadi vā śākhābhidhānaṃ sarvathā nātraupādanikaṃ cintyate । kintvabhidhānaṃ tenāsaṅgata-
miti । <b>ucyate---vidhita eveyaṃ cintā</b> । aupādānikānuṣṭhānaviśeṣacinteyamityarthaḥ । kīdṛśī
setyāha---<b>kiṃ vṛkṣaprāgdeśāt śākhopādānaṃ</b> siddhānte hi śākhāvāde vṛkṣasya prāgdeśamapekṣya
śākhopādānaṃ kāryaṃ prācyāśśākhāyā āharaṇīyatvāt vṛkṣaprāgdeśāditīyaṃ lyablope pañcamī ।
<b>uta vihāraprāgdeśādānayanopādānamiti</b> । pūrvapakṣe hi na śākhā prācītyucyate kintu
vihāradeśasya prācī dik । tāṃ ca deśadvāreṇa śākhā āhartavyā । tena śākhānayanameva
﻿<pb n="r999"/>
deśaviśiṣṭamupādeyam । <b>viniyogavadabhidhānamanuvartate upādānamiti pūrvaḥ pakṣaḥ</b> । yathā-
viniyuktamevopādīyate nānyat । tathā abhihitamevopādeyaṃ tasyaiva viniyuktatvāt । abhidhānaṃ
ca mukhyayā vṛttyā prācyā diśa eva na śākhāyāḥ <b>rāddhāntastu aparihāryalakṣaṇamidama-
bhidhānamiti śākhaivopādeyā 1prācīnānayanameva deśaviśiṣṭaṃ</b> asyārthaḥ---prācīmāha-
ratīti <b>na tāvat</b> digevānetavyā <b>aśakyatvāt</b> । <b>diśaṃ</b> tu prati <b>kiñcidāneyam</b> ।
prācīmityakathitaṃ karmetyetadapi na saṃbhavati । na hi kiñcit sākṣāddiśaṃ pratyānīyate । kintu
taddeśaṃ, tasmāddigānayanopadeśasya deśānayanānuṣṭhānaparatvāt lakṣaṇā āvaśyikī । digānayanaṃ tu
phalabhūtatvādanupadeśyam । tasmāttātparyavṛttyā pūrvapakṣe'pi lakṣaṇaiveyamiti sākṣātkarmabhūtāṃ
śākhāmeva prācīśabdo lakṣyatīti । <b>ayaṃ cāparo viśeṣaḥ avaśyopalakṣayitavyā śākhā
pakṣadvaye'pītyayameva pakṣo nyāyyaḥ na hi pradhānakarmaṇā vinā karaṇaṃ pratyetumeva śakyata
ityavaśyaṃ</b> pradhānakarma nirdeṣṭavyam । śaknoti prācīśabdaḥ prakṛtāṃ prācīṃ śākhāṃ lakṣaṇayopasthāpa-
yitum । ataḥ tatpara evāyaṃ prācīśabdaḥ । deśastu devayajanasthasya2 yajamānasyādhi-
kṛtatvāt labdha ityalakṣaṇīya evetyanavadyam ।</p>
<p><b>śākhāyāṃ tatpradhānatvāt</b> । atra bhāṣyaṃ parivāsanopādānameva kevalaṃ cintayati ।
tadupalakṣaṇamātramiti darśayati---<b>atra parivāsanopādānaṃ śākhopādānaṃ vā cintyate avi</b>-
<note>(1) G. prācīnatayā nānayanaṃ</note> <note>(2) G. devayajanasyādhikṛtatvāt</note>
﻿<pb n="r1000"/>
<b>śeṣāt</b> । yadi hi parivāsana ubhābhyāṃ mūlāgrābhyāṃ prayujyate tadā śākhāharaṇamapi
ubhābhyāṃ prayuktameva । atha śākhopādānaṃ ubhayaprayuk‍taṃ tadā parivāsanamapi ubhayaprayuktameva ।
<b>kiṃ punaratra yuktam ? ubhayaṃ parivāsanasya prayojakaṃ mūlamagraṃ va dvayorapi śākhābhidhāna-
tvāt</b> । atrāyamabhiprāyaḥ-prācīmāharatīti yā'sau śākhā vṛkṣādāhṛtā sā tāvat mūlabhāgayuktaiva
śākhāśabdenocyate । tasyāśca chedanaṃ śrūyate mūlataḥ śākhāṃ parivāsyopaveṣaṃ karoti iti ।
chedanena ca na sā saṃskriyate <b>kintu dvidhākṛtya ānāyyate1</b> । tena śākhārthaṃ tāvanna chedanaṃ,
kintu pṛthagbhūtamūlāgrabhāgārtham । <b>na ca tayorapi prayojanaṃ nāsti mūlena kapālopadhānaṃ kariṣyate</b>
agreṇa vatsāpākaraṇādi । tasmādubhayārthatvādubhayaṃ prayojakaṃ [yathā]parivāsanasya tathā
śākhāharaṇasyāpīti । ṭīkārthastu parivāsanasya śākhāyā vā mūlamagraṃ ca dvayamapi prayojakam ।
prayojakaṃ cāsti dvayorapīti । avayavatvenāvayavinyāṃ śākhāyāṃ sthitayoḥ sahitayoḥ śākhā-
śabdābhidhānāt iti । pūrvapakṣaṃ vivarītuṃ codyapūrvakamāha---<b>nanu ca kriyādvayamatra śrūyate
parivāsayati karotīti ca । tataḥ kiṃ ? idaṃ tataḥ । śākhā parivāsanasya karma,
karoterupaveṣaḥ । tasmānnopaveṣaḥ parivāsanasya prayoktā</b> । asyārthaḥ---parivāsane
śākhāyāḥ karmatvāt tatsaṃskārameva chedanaṃ, na punarupaveṣārthamiti kathamupaveṣaḥ prayok‍teti ।
<b>ucyate---śākhāśabdaḥ samūlamagramācaṣṭe ityuk‍tamasmābhiḥ । tatra mūlamupaveṣaṃ karoti
agramapi kāryāntare viniyuktamiti dvayoḥ prayok‍tṛtvam</b> । asyārthaḥ---sa mūlāgrābhidhā-
<note>(1) R. nāśyate</note>
﻿<pb n="r1001"/>
yitvācchākhāśabdasya tenoddiśya parivāsanavidhānāt parivāsanena cāvayavino vināśāt na
tadarthatā cchedanasya । kiṃtu tanniṣpādyārthatā niṣpādyayoścāstyevopayogaḥ । tenobhayaṃ
prayojakamiti pūrvoktameva spaṣṭīkṛtam । <b>atrocyate---syādetadevaṃ yadi mūlamupaveṣaṃ
karotīti saṃbandhaḥ । kathaṃ tarhi saṃbandhaḥ? upaveṣaṃ karotīti mūlata iti</b> । anenai-
tadāha---mūlataḥ śākhāṃ parivāsayatīti । śākhāparivāsanārthameva mūlamupāttaṃ, avyavahi-
tatvāt na punaḥ mūlataḥ upaveṣaṃ karotīti saṃbandhaḥ vyavahitānvayaprasaṅgāt । punaścopaveṣaṃ
karotītyatra kiṃ tadityapekṣāyāṃ mūlaṃ saṃbadhyate । anyārthamupāttameva ekahāyanīvat ।
<b>kimato yadyevaṃ ? etadato bhavati । anyato niṣpannānmūlādupaveṣa iti</b> । atrāyamāṃ-
śayaḥ-1yadā'nuniṣpannamūlasādhya upaveṣastadā mūlastāvat na prayuṅa‍k‌te anyata eva labdhatvāt
svaruvat । mūle cāprayuk‍te tadarthaṃ chedanaṃ śākhāharaṇaṃ ca na prayuṅk‍ta iti । upasaṃharati
---<b>tasmādyadyapi śākhāśabdena samūlamagramucyate tathāpi na parivāsanamupaveṣārthaṃ
iti siddham</b> । kintu agrārthameva agrakarmānuniṣpannadravyasādhyatvāt । <b>kiñca
śākhāśabdābhidhānaṃ ca kāryāntareṣu agra eva prayuk‍taṃ śākhayā vatsānapākarotīti । ato
viniyogānmūlaparivāsanārtho'yamagre śākhāśabdaḥ prayukta iti</b> । api ca yadi śākhā-
<note>(1) R. śākhopādānānuniṣpanna</note>
﻿<pb n="r1002"/>
śabdaḥ samūlamagramabhidadhyāt tadā śākhāśabdacoditāni kāryāṇi na syuḥ । tathā'gre ca
śākhayā vatsānapākarotīti mukhyārthaḥ śākhāśabdo na syāt । tathā chedanena śākhāvināśaśca
syāt । na caitadasti । tasmācchākhāśabdo'yamagrārtha eva । tasyaiva cāyaṃ mūlacchedanena
saṃskāraḥ tadeva cāgraṃ vṛkṣādānīyate saṃpātāt‍tu mūlam । chedanena ca mūlabhāgādvibhajyata
iti tadarthameva śākhāharaṇaṃ parivāsanaṃ ca । <b>tasmādupaveṣo'prayojakaḥ prayojanamuk‍taṃ</b>
paurṇamāsyāmupaveṣasyābhāva iti ।</p>
<p><b>haraṇe tu juhotiḥ । nanu cedaṃ haraṇaṃ prastarapratipattyarthameveti</b> pūrvapakṣamākṣipati ।
tatrāyamarthaḥ-haraṇaṃ pratipattiḥ, kathaṃ tatra śākhā guṇabhūtā bhaviṣyatīti । atredamākūtam-prastara-
pratipattyarthamevedaṃ haraṇaṃ prastareṇa tulyayoginī ca śākhā tena sāpi guṇabhūtā na yuktā ।
nanvetaddharaṇaṃ yāga evetyuktam । kathametat pratipattiḥ ityetadabhyupagacchati---<b>yadyapīti</b> ।
abhyupagamyāpi yāgatāṃ pratipattitvamāha---<b>yadyapi haratiryajatiḥ māntravarṇiko devatāvidhiḥ
tathāpi pratipattikarmaivaitat yathottamaḥ prayājaḥ</b> svāhākāraṃ yajatīti । uttamaśabdaḥ 1tripra-
bhṛtīnāmantyamāha---<b>pratipattau ca na dravyasya guṇabhāvaḥ । nanu ca yathā uttame prayāje ājyaṃ
(prati)pratipattāvapi guṇabhūtaṃ tathā'tra śākhāpi bhaviṣyatīti cet</b> iti । atrāyaṃ
bhāvaḥ-sahayoganibandhanā tavadiyaṃ tṛtīyā na bhavati । na hi śākhā prajñātapraharaṇasaṃbandhā
<note>(1) P. 1232</note> <note>(2) G. tatprabhṛtīnāṃ</note>
﻿<pb n="r1003"/>
rājñā sahā''yāti rājñā saṅgataḥ, ityatra tu rājñā siddhena1 saṃbandhaḥ । tasmātkārakavibhakti-
rityevāśrayaṇīyamiti । <b>pariharati---naivaṃ dravyasyāpyatra pratipattiḥ</b> na ca dravyapratipattau
dravyasya guṇabhāvaḥ śakyate pratipat‍tumiti pūrvoktamevākūtam । <b>tatra punaḥ devatāsmaraṇārtho
yāga iti yukto dravyasya guṇabhāvaḥ tatretyuttame</b> prayāje ityarthaḥ । atra yatpūrvapakṣavādinā
uktaṃ-nanu yathā uttamaprayāje ājyaṃ guṇabhūtaṃ pratipattāvapīti tatra pratipattiśabdaśravaṇāt dravya-
pratipattirūpatāpi vivakṣitaiveti matvā kaściccodayati---<b>nanu ca uttamaḥ prayājo naiva pratipattiḥ ।
dravyaṃ hi yatra pratipādyate 2tatpratipattikarma</b> tena na pratipattirūpateti । atrottaraṃ
---<b>kenedamuk‍taṃ</b> pratipattitvaṃ ? nātra pratipattitvaṃ vivakṣitam । kintu kārakārthatā vivakṣitā na punaḥ
pratipattirūpateti । <b>kārakārtho yāgaḥ pratipattikarmetyucyate</b> । atra kārakārthatve <b>kvaciddeśa-
virecanāt saṃskāraḥ</b> prastarapraharaṇe । <b>kvacit smaraṇaṃ</b> uttame prayāje iti । <b>prayojana-
viśeṣā hyete</b> । tasmānna doṣaḥ । prakṛtamākṣepamupasaṃharati---<b>ato na śākhā guṇabhūteti
śakyate pūrvapakṣayitumiti । ucyate---pratipattāveva tṛtīyāśravaṇāt guṇabhāvaṃ pūrva-
pakṣavādī manyate । nāvaśyaṃ pratipattau sarvameva pradhānaṃ bhavati । yadyathāṃ śrūyate tattathaiva
bhavitumarhati yathā juhvā juhotīti guṇabhūtaiva juhūḥ</b> । atrāyamabhiprāyaḥ-haraṇaṃ tāvat
<note>(1) R. adds ātmagamana</note> <note>(2) G. tatpratipattirūpameveti &amp; adds tena etc.</note>
﻿<pb n="r1004"/>
prastarapratipattyarthamevāvagata, tatra śākhayā saheti1 śravaṇe pūrvāprasiddhatvena sahārthe'nupapannayā
tṛtīyayā kārakalakṣaṇayā śākhāyā guṇabhāva evocyate । sahaśabdaśca nipātatvāt
kathañcidanvayaṃ neyaḥ । śākhā ca juhūvadvā, anyathā vā kathañcidguṇabhūtaivetyavagantavyam ।
<b>atrābhidhīyate---bhavedetadevaṃ yadyatra sahaśabdo na śrūyate । sahaśabdaśravaṇe tu tulyayogitvaṃ
prastareṇa saha śākhāyā avagamyata eva । tasmācchākhāpi pratipādyata eva । anyathā
hi tulyayogo na syāt । ataśśākhāyāmapi dvitīyārtha eva prastaravad‌draṣṭavyaḥ</b> ।
asyārthaḥ---sahaśabdastāvat tulyayogitāṃ samabhivyāhriyamāṇayorarthayorāha । śākhāprastarau ceha
samabhivyāhriyete iti tayoḥ praharaṇe tulyayogitā । nanu ca tṛtīyā nopapadyate । yadi
nopapadyate mopapādi । vibhak‍tīnāṃ vyatyayasyāpi darśanāta । evaṃvidha eva viṣayo vyatyayasya ।
sahaśabdasya tu nārthāntare darśanamiti tasya balīyastvamiti । yadi śākhāyāmapi prastarepi
[iva]dvitīyārtha eva haraṇakarmatvāt tarhi dvitīyā prāpnoti tadāha---<b>kathaṃ tarhi tṛtīyeti । na
ceyaṃ kārakalakṣaṇā kintarhi ? sahayogalakṣaṇārthā</b> । asyāthaḥ---na kriyāpekṣeyaṃ vibhaktiḥ
kiṃ tarhi ? sahayogāpekṣā । kathaṃ tarhi vibhaktivyatyayo bhāṣyakāreṇoktaḥ ? tatrāha
---<b>prasiddhena ca sahayogo lakṣyata iti vibhaktivyatyaya uktaḥ । prasiddhatvātprastarasya
praharaṇe</b> tathedamapi draṣṭavyam । aprasiddhatvācchākhāyā iti । teneyaṃ vacanavyaktiḥ
prastareṇa saha śākhāṃ praharatīti । <b>śeṣamuktam</b> । sak‍tuvaiṣamyaṃ prayojanaṃ ceti ।</p>
<note>(1) G. śrūyamāṇayā</note>
﻿<pb n="r1005"/>
<p><b>utpattyasaṃyogāt । apaḥ praṇayatīti kāryadvayāsaṃbandhamapāṃ praṇayanamutpannam ।
paścācca kāryadvayaṃ śrutamiti aviśeṣeṇa dvayoḥ prayok‍tṛtvaṃ manyate</b> । asyārthaḥ---apāṃ
praṇayanotpantau saṃyavanaṃ ninayanaṃ ca kāryaṃ na śrutaṃ paścāt‍tu dvayaṃ śrūyata iti dvayorapi prayojakatāṃ
manyate pūrvapakṣavādī । <b>nanu ca <q>‘apo ninayati’</q> iti dvitīyā śrūyate</b> । asyārthaḥ
---dvitīyāśravaṇādapāṃ prādhānyam । ninayanaṃ ca tatpratipattyarthameva । saṃyavane tṛtīyāśravaṇāt
guṇabhāva eveti tadeva prayojakamityabhiprāyaḥ । atrottaraṃ---<b>anīpsitatvāt kārakamātre
bhaviṣyatītyabhiprāyaḥ</b> iti । tathā yuktaṃ cānīṣsitamityanīpsitakarmaṇi dvitīyetyarthaḥ ।
kathaṃ punaranīpsitatvamucyate sarbā evātra pratipattayaḥ udāharaṇam । tatredaṃ cintyate kimupa-
yuktasyāpi dravyasya cikīrṣitatvaṃ saṃbhavati neti । tatra pūrvapakṣavādī manyate dravyaṃ hi kriyāyā
upakaroti iti cikīrṣitaṃ bhavati । yatpunaḥ kṛtaprayojanaṃ tasya kimarthā cikīrṣā ।
tasmādarthakarmaivedaṃ ninayanam । tatra cāpāṃ karaṇabhūtānāmapi kriyājanyaphalabhāgitā astīti
anīpsitakarmatayā tathāyuktamiti dvitīyeti । <b>atrocyate---nānīpsitatve heturasti
kṛtaprayojanamapi hi tat pratipādyatayā iṣyata eva</b> । atrābhiprāyaḥ---yadyapi pratipattiṣu
kṛtaprayojanaṃ dravyaṃ tathāpi cikīrṣā ghaṭata eva---kimidaṃ saṃprati kriyatāṃ ? upekṣyatāṃ, yadi vā
taddeśāntare tyajyatām ? iti । etat‍tu loke'pi pratītameva । tathā lokavadvedepi vyavahāraḥ
tatra yadyasya śrūyate tat 2tatsāpekṣaṃ svīkriyate । śrūyate cātrāpāṃ tāvadantarvedideśaninayanam ।
<note>(1) P. 1235</note> <note>(2) G. tasyāpekṣitaṃ</note>
﻿<pb n="r1006"/>
na ca tadanupayogitayā2 na nirvahati, kṛtakṛtyasaṃskārasyāpi loke dṛṣṭatvāt । yathā devadatta-
śiraso'vatāritāyāḥ srajaḥ śucideśanidhānam । tatra ca devadattasaṃskārameva laukikā
manyante । tathehāpi śeṣiṇaḥ saṃskāro bhaviṣyatīti kalpyate । nanu cānīpsite'pi
kriyājanyaphalasaṃbandhāvyabhicārāt tāvanmātrameva dvitīyārtho nyāyyaḥ nepsitatvaṃ, vyabhicārāt ।
tataśca mukhyārthatve kuta etadavagamyate anīpsite karmaṇi neyaṃ dvitīyeti tatrāha---<b>na cepsite
saṃbhavati anīpsitāśrayaṇamupapadyate, tatpurassarāvagateḥ</b> । yadyapyubhayatra dvitīyā mukhyārthā
tathāpi sarvatra kriyāyāḥ prayojanākāṅkṣitvāt tādarthyaṃ tāvat kvacidvaktavyam । tatra yadeva
tajjanyaṃ dṛśyate tadeva prathamopanipātīti prayojanamavabhāti । yacca prayojanaṃ tadeva tayā
kriyayepsitamiti īpsitatvameva pūrvāvagamyamānamapekṣitatāṃ yātīti tattyāgena nāparaṃ parikalpyate
tasmāt tatpurassaraṃ prathamaṃ yasyāḥ 3tādṛśyā avagateḥ hetorityarthaḥ । <b>tasmāt saṃyavane
kṛtārthānāmapāṃ pratipattireva ninayanamiti siddhamaprayok‍tṛtvam</b> ।</p>
<p><b>prāsanavanmaitrāvaruṇasya । <q>‘maitrāvaruṇāya daṇḍaṃ prayacchati’</q> iti pratipattirapāmi-
veti pūrvaḥ pakṣaḥ</b> । yajamānadhāraṇe kṛtārthatvāt daṇḍasya maitrāvaruṇadhāraṇaṃ pratipattireva daṇḍasya
dvitīyānirdeśāt । <b>nanu ca karmaṇā yamabhipraiti sa saṃpradānamiti siddho guṇabhāvaḥ</b> ।
<note>(1) P. 1236</note> <note>(2) R. na vā instead of tayā</note> <note>(3) G. tasyāḥ
tādarthyāvagateḥ</note>
﻿<pb n="r1007"/>
<b>sasaṃpradānake karmaṇi । asyārthaḥ</b>---karmaṇeti karaṇabhāvasmaraṇāt yatra saṃpradānamasti tatra
karmaṇo guṇabhāvaḥ । tena na prādhānyaṃ daṇḍasyeti neyaṃ pratipattiḥ । atrottaraṃ---<b>saṃpradānaga-
prītyutpādakatayaiva karmaṇo guṇabhāvaḥ । na punaḥ karmāntarasādhyatayā, karmabhāvānupapatteḥ</b> ।
asyārthaḥ---na dānaṃ pratīdaṃ karaṇaṃ kintu saṃpradānaprītyutpattau । yadi hi dāne'pi
karaṇatā syāt tadā karmabhāvo na bhavet । tasmāt dānaṃ prati karmatvāt tatprati prādhānyāt
dānaṃ pratipattireva yuk‍teti karmāntaraṃ dīkṣitadhāraṇāt dānaṃ tatsādhyaṃ yasya tat tathok‍taṃ tasya
bhāvastattā 1tayā punarna guṇabhāvaḥ । sthite pūrvapakṣe codayati---<b>kathaṃ tarhi <q>‘daṇḍī praiṣānanvāha’</q>
ityevamādidarśanam ?</b> atrāyamabhiprāyaḥ---yadīdaṃ maitrāvaruṇāya daṇḍadānaṃ syāt tadā
tādarthyameva dānasya syāt । tacca tādarthyamevaṃ bhavati yadi dīyamāno daṇḍaḥ kāryaṃ kurvāṇasya
sāhāyye vartate tena 2yāvatpradhānaṃ dhāraṇamupapadyeta । daṇḍārthe tu dāne maitrāvaruṇagamanamātreṇaiva
kṛtaḥ śāstrārthaḥ iti daṇḍo na dhāryeta tadā tatpraiṣeṣu daṇḍadarśanaṃ nopapadyata iti । uttaraṃ
---<b>yadṛcchayā prāptasyāyamanuvādaḥ</b> । yadṛcchayā prayojanāntaranirapekṣaṃ kriyāmātraṃ loke bahula-
mupalabhyate 3tathā dhṛtasya daṇḍasyedaṃ darśanaṃ bhaviṣyati । nyāyataḥ pratipattau sthitāyāmityarthaḥ ।
atrābhidhīyate---<b>maitrāvaruṇāya daṇḍaṃ iti vyapadeśāt daṇḍī praiṣānanvāheti ca darśanāt
arthakarmaivedaṃ na pratipattiḥ</b> । atrābhiprāyaḥ---dvitīyātastāvat śabdārthatayā tādarthyameva na
pratīyate । kintu kriyājanyaphalabhāgitā । sāpi maitrāvaruṇāya daṇḍadāne na viruddhā ।
<note>(1) R. tatpratyayaḥ tena na guṇabhāvaḥ</note> <note>(2) G. yāvatprāsanaṃ</note> <note>(3) G. tadvadetasyedaṃ
daṇḍasya</note>
﻿<pb n="r1008"/>
prathamāvagatatvena tādarthyasvīkāra ityuktam । sa cāpratipakṣe śabde । atra tu maitrāvaruṇa-
ṇāya daṇḍa iti vyapadeśo virudhyate । yasmādatra vyapadeśe maitrāvaruṇaprādhānyaṃ pratīyate ।
itthaṃ ca tatprādhānyaṃ bhavati yadi tadarthaṃ dānaṃ, tathā ca pūrvoktanītyā daṇḍī praiṣāniti ca darśanāt
arthakarmatā'vasīyate । tasmādanīpsitadvitīyeyamiti yuktam । <b>nanu ca yadṛcchayā prāpta-
syāyamanuvāda ityuk‍tam । ayameva doṣaḥ pākṣikatvaprasaṅgāt</b> nityavacchravaṇavirodhaḥ
syāt । <b>kathaṃ tarhi dvitīyā ? tathā yuk‍taṃ cānīpsitamityuktam । tadayuk‍tamiva prati-
bhāti । 1anupādeyaṃ hi tatrodāhṛtam</b> ahiṃ laṅghayati kaṇṭakān mṛdnāti iti । upādeyaśca
daṇḍo dātuṃ yajamānenaiva dhāryamāṇatvāt । pratipattāvevānupādeyatvāt2 dvitīyopapattiriti bhāvaḥ ।
<b>tathā ca sak‍tuṣu vibhaktivyatyaya uktaḥ upādeyatvāt anīpsitatvaṃ na bhavati</b> । upādeyaṃ
hi kriyāsidhyarthamīpsitameveti । ucyate---3<b>suṣṭhūk‍taṃ sak‍tuṣu,</b> homārthaṃ hi tatropādānam
<b>iha tu na prayacchatyarthamupādānam । upāttameva hi prayacchati । atastathāyuktamevedaṃ karma
nepsitaṃ nāpi vibhaktyantarayogyam</b> । yajamānadhāraṇārthameva hi daṇḍa upāttaḥ pratīyata
ityanupādeyatā । etacca parihāravibhabamātreṇoktam । paramārthatastu yatra sūtre anīpsita-
śabdena kriyānirvartyamabhipretaṃ na punastatkriyārthatvena hyanupāttamanīpsitaṃ, na cātra kriyāyā
<note>(1) G. anuvādoyaṃ</note> <note>(2) yāvadupādeyatvāt</note> <note>(3) R. yuktaṃ</note>
﻿<pb n="r1009"/>
daṇḍa īpsitaḥ prayacchaterarthakarmatvāt । ata eva gāṃ dadātīti 2gordānārthatvenopādāne'pi
dvitīyopapattiḥ । atrāpi yadyapi ca daṇḍasyopāddānaṃ na prayujyate dhāraṇaṃ tvavaśyaṃ prayoktavyaṃ
ityupādeyatvamaparihāryam sak‍tuṣu tu tathā yuktatā nāstīti vyatyaya uktaḥ । yasmāt na
tasmin bhasmībhāvo homāt kintu upādhibhūtāseṃcanāditi dvitīye darśitam । <b>kiṃ punardhāraṇa
meva prayujyate utotpattirapīti cintāntarametat</b> । asti tāvat prayok‍tṛtvamiti
rāddhāntaḥ ।</p>
<p><b>utpattau yena saṃyuktam । adhikaraṇāntaramuktamiti</b> । asyārthaḥ---idamadhikaraṇaṃ
bhāṣya evoktam । tatra ca siddhānte kṛtārthatvābhidhānāt pūrvapakṣe akṛtārthatā'bhimateti gagyate ।
pūrvapakṣavādī evaṃ manyate sakalaprayogānta eva kṛtārthatā viṣāṇāyāḥ । prayogamadhye punaḥ
kaṇḍūyanasya saṃbhavāt akṛtārthatayā na pratipattarhā । tena cātvālaprāsanaṃ na pratipattiḥ
kintvarthakarmaivedam । ucyate---nītāsu dakṣiṇāsu cātvāle kṛṣṇāviṣāṇāṃ prāsyatīti śrutam ।
tena prāgeva kaṇḍūyanaṃ kṛṣṇaviṣāṇayā kāryāmiti rāddhāntaḥ । nanu 3aviśeṣaśrutaṃ kathaṃ
viśeṣe'vatiṣṭhate । pratipattividhānāditi cet na, itaretarāśrayāpatteḥ । maivam ।
dvitīyāśravaṇena pratipatteranyatassiddheḥ ।</p>
<p><b>saumike ca kṛtārthatvāt</b> । pūrvapakṣamākṣipati---<b>kaḥ punaratra prayājaśeṣeṇa viśeṣaḥ ?</b>
yathā prayājaśeṣeṇetyasatyāmapi dvitīyāyāṃ prayājaśeṣasya pratipattiḥ । evamatrāpi yatkiñcitsoma-
liptaṃ tenāvabhṛthaṃ yantīti pratipattireva yuktā । samādhānamāha---<b>nanu ca prayājaśeṣeṇeti</b>
<note>(1) P. 1238</note> <note>(2) G. godānamātrabodhane'pi</note> <note>(3) G. ananvayaśeṣaḥ śrutaḥ</note>
﻿<pb n="r1010"/>
<b>prayājārthatā'vagamyate</b> । somalipteneti karmārthatā । <b>kimiti na viśeṣaḥ</b> । prayājaśeṣo
nāma prayāje vyāpṛtasyājyasya śeṣaḥ । na cātadarthaṃ tatra vyāpṛtamiti tādarthyaṃ tatrāvagamyate ।
somaliptānāṃ tu somalepanamātraṃ na tādarthyamākṣipatīti punarākṣepamupodbalayati । <b>ucyate---soma-
liptenetyapi somayāgārthatayaiva somasaṃbandhaḥ</b> । yasya hi somayāgārthatā sa niyamena
tatra vyāpriyamāṇaḥ somalipto bhavati nānyat tena prayājaśeṣatulyateti । <b>evaṃ tarhi avabhṛtha-
śruteḥ karmāntarayogaṃ somaliptasya manvānaḥ śeṣatāṃ manyate</b> । asyārthaḥ---avabhṛthaśabda-
stāvat prakṛtatvādavabhṛthasya nānyatra vartate । tasya ca pradhānakarmatvāt abhidhāraṇavat
somaliptārthatā na saṃbhavati । na ca guṇapradhānabhāvamantareṇa saṃbandhaḥ । tasmāt puroḍāśa-
kapālavat adhiṣṭhānalakṣaṇayā somaliptasyaivāvabhṛthaśeṣabhāvena viniyogaḥ । evaṃ ca tṛtīyā
yathārthaiveti । evaṃ caiṣa(evaṃ) vākyārtho bhavati---avabhṛthaṃ kartuṃ yadapo'bhyavayanti tat
somalipteneti । <b>atrocyate---karmāntarayoge'pi nānyaśeṣo'nyaśeṣatayā pratipat‍tuṃ śakyate
anyatra vyāpṛta ivānyatra । tasmātkarmaśabdo lakṣaṇayaiva pratipattavyaḥ</b> । asyārthaḥ---śrauta-
somaliptārthagrahaṇe tāvat anyaśeṣaḥ somayāgaśeṣaḥ anyaśeṣatayā avabhṛthaśeṣatayā pratipat‍tuṃ na
śakyate(yathā) anyatra vyāpriyamāṇamivānyatra tena ca lakṣaṇayā saṃbandhaḥ । tatrāpi cintā
---kiṃ somaliptaśabdaḥ adhiṣṭhānalakṣaṇayā varṇyatāṃ, utāvabhṛthaśabdo deśalakṣaṇayeti । śrutyartha-
﻿<pb n="r1011"/>
vidhānānugrahāya avabhṛthaśabda eva deśalakṣaṇāparaḥ iti nyāyyam । <b>yantīti ca prakṛtyartho-
'ntarṇīṃtaṇijartho vihito bhavati । anyathā'nuvādamātraṃ dhātvarthasya syāt</b> ।
vākyena ca somaliptavidhānaṃ bhavati । <b>tadidamuk‍taṃ</b> bhāṣye---<b>śrutiśca vākyādbalīyasīti</b> ।
tenāyamarthaḥ---somaliptamavabhṛthadeśaṃ nayantīti ।</p>
<p><b>kartṛdeśakālānāmacodanam । nanu cānuvādapakṣe'pratipādakatvāt vākya-
syānarthakyameva prāp‍noti</b> । atretthaṃ kecit pūrvapakṣayanti---śaktasya kāryakaraṇāt aśaktasya
cākaraṇāt śaktireva kāraṇaṃ na dravyaṃ vyabhicārāt । sā ca śaktiḥ kāryagamyā samādiṣvapya-
viśiṣṭaiva । saiva ca kriyāyāṃ kārakatvena codayitavyā । sā ca nityaprāptaivetyanuvādāḥ
kārakaviniyogā iti । tadabhiprāyeṇa pūrvapakṣākṣepaparo'yaṃ granthaḥ । yadā hi śaktiḥ kārakaṃ
tadā samādīnāṃ kriyānvayo nāsti । ananvitasya ca na pratipādakatvaṃ ityapratiṣādakatā ।
apratipādakatvāccānarthakyameva syāt anuvādapakṣe । <b>atrottaraṃ---na brūmo viniyoge
ānarthakyamiti । viniyoge itthamevānvito vākyārthaḥ pratīyate । prayok‍tṛtvaṃ tu na
saṃbhavati । kathaṃ na saṃbhavati ? nityaprāptatvāt kārakagrāmasya dravyasya hi atra niyamaḥ</b>
﻿<pb n="r1012"/>
<b>pratīyate । na kārakāṇām na cākārakasya1 prayok‍tṛtvaṃ saṃbhavati । tasmāt viniyoga
evāyaṃ viṣayaviśeṣo'vagamyate na prayok‍tṛvyāpāra iti pūrvaḥ pakṣaḥ</b> । atrāyamabhiprāyaḥ
---dravyameva tāvat śaktimatkārakaṃ tadbhāve kāryadarśanāt tadabhāve cādarśanāt । etāvacca kāraka-
lakṣaṇam । yadi(paraṃ) dravyamātrameva kārakaṃ kimiti tarhi mantrauṣadhādipratibandhe'pi na karotīti
vyabhicāre parihāro vaktavyaḥ । tatrāpekṣaṇīyaṃ kiñcidrūpamastīti yasmānmantrauṣadhādyapaharaṇīyamatīndriyaṃ
kimapi rūpamastīti śaktiḥ parikalpate । na ca sā kārakam । kārakānugrāhikā hi
sā । na punaḥ svayameva kārakam । tataśca śaktimad‌dravyameva kārakamiti dravyasyaiva
kārakatvāt samādīnāṃ kriyārūpatvasaṃbhavāt anvitābhidhānopapattiriti viniyogenā-
syānarthakyam । kintu prayok‍tṛvyāpāre upādānaparyālocanayā anuvādakatvamucyate । yasmā-
dviniyuktasyāpi yadupādānaṃ tatkārakatayaiva । kārakatā ca sarveṣāmaviśiṣṭā । yadi paraṃ dravya-
mātratayā tadbhedaḥ । na ca dravyamupādīyate । tadrūpasya kriyāsaṃbandhābhāvaditi kārakatvena
niyamābhāvādana2rthakamanuvāda eveti । tasmādviniyogāvasthāyāmevāyaṃ niyogaviṣayasya yāgādeḥ
viśeṣo'vagamyate nopādānadaśāyāmiti pūrvaḥ pakṣaḥ । <b>atrocyate---yadi dravyādanyat
kārakatayā'vagamyate tato yathā bhavānāha । iha tu dravyameva kārakatayā'vagamyate
tasyābhidhānādvibhaktyutpatteḥ</b> । asyārthaḥ---samādaya eva tāvat kriyāyāḥ kārakatayā-
'vagamyante । te ca bhinnā eva kārakabhūtāḥ tāneva vidhirapyupādatta iti bhinnaviṣayaḥ
<note>(1) G. kārakasya prayojyatvaṃ</note> <note>(2) G. dānarthakyam</note>
﻿<pb n="r1013"/>
<b>prayok‍tṛvyāpāraḥ</b> samādiviśeṣavyatirekeṇānyasyāviniyogāt । <b>etadeva vivarītuṃ</b> codayati
---<b>nanu ca kārakaṃ hi kriyāprayuktyaiva prayujyate । na ca kārakaśūnyaṃ karmāsti iti</b> ।
asyārthaḥ---kārakaprayuk‍tistāvat pṛthak nāsti । <b>kintu kārakaśūnyā kriyā nāstīti</b>
kriyāprayuktyaiva kārakaṃ prayujyate । tasya ca kārakarūpasyāviśeṣādaniyataviṣayamevopādānam ।
satyam na kārakaśūnyaṃ karma । na punaḥ sāmānyaṃ kiñcidasti kārakaṃ nāma । yadeva hi
vibhaktyā dravyaṃ guṇo vā samarpyate tadeva kārakam । <b>tasmāt viniyogavaśāt
prayok‍tṛtve'pi</b> bhinnaṃ kārakamiti <b>prayuk‍terniyamasaṃbhavaḥ</b> । nanu bhavatu viniyoge niyamaḥ
upādāne tu kathamityāha---<b>uktaṃ tu viniyogānuvartī niyogaḥ sati saṃbhava iti</b> । yadeva hi
viniyogato niyogasādhanatayā'vagataṃ tadeva niyogasiddha‍yarthamupādeyam । anyopādāne
sādhanābhāvānniyogāsiddhiprasaṅgāt । evaṃ ca niyamārtho 2vidhirucyate na punaranyatheti ।</p>
<p><b>tathā dravyeṣu</b> । nanu vibhaktibhiḥ guṇajātyorapi kārakatvena viniyogāt kartrādivadeva
virdhiyuk‍to nānuvādaḥ tatrāha---<b>yuktaṃ tāvat dravyasyopādānaṃ vibhaktibhiḥ tasya kārakatayā-</b>
<note>(1) P. 1240</note> <note>(2) G. na vidhirucyate</note>
﻿<pb n="r1014"/>
<b>'vagateḥ । guṇastu tadviśeṣaṇamātrameva ś‍vetādiṣu । yatra punaḥ aruṇayeti vibhaktyaiva
kārakatvenāvagatiḥ tatra pūrvādhikaraṇenaivāvagatam । ato dravyopādānārthatvāt guṇa-
jātyoravivakṣaiveti pūrvapakṣavādī manyate</b> । asyārthaḥ---kārakavibhaktyanupātte tadviśeṣaṇamātra-
tayaiva <q>‘śuklānāṃ vrīhīṇāṃ caruṃ’</q> iti śrute guṇajātī ihodāharaṇam । tatra sākṣāttayoḥ
kriyāṅgatvenāśravaṇāt vibhaktyarthavacca dravyaviniyoge (a)bhinnaprātipādikabodhyatvenāpi viniyojya-
tvābhāvāt anuvādo'yam niyogasaṃsparśābhāvena ca niyamānupapattiḥ । ato dravyopādā-
nārthamevedaṃ na guṇajātyupādānārthamiti । <b>atrocyate---satyaṃ dravyopādānārthamidam ।
etadeva hi dravyaṃ tadrahitaṃ na śakyate tadviśiṣṭamupādātumiti guṇajātyorapi dravyava-
dupādānasiddhiḥ</b> । asyārthaḥ---bhinnapadavācyatayā tāvat dravyaṃ tābhyāṃ viśeṣyate । tacca viśiṣṭaṃ
2tatkriyāṅgamiti tathāvidhadravyasādhyo niyogaḥ tadanyaguṇopādāne tathāvidhadravyābhāvādaṅga-
vikalatayā na niyogassidhyatīti tayorapyupādānaṃ niyamena kāryamiti niyamārtho vidhiḥ ।</p>
<p><b>saṃskāre ca tatpradhānatvāt । saṃskāre punaḥ ko viśeṣaḥ ? ayaṃ viśeṣaḥ atra ।
adhikāraśūnyo hi saṃskāravidhirbhavati saṃskāryārthatvātsaṃskārasya । nātrādhikṛtārthaṃ</b>
<note>(1) P. 1241</note> <note>(2) G. tadyāgāṅga</note>
﻿<pb n="r1015"/>
<b>karmāvagamyate । tasmādavivakṣaiveti pūrvābhyāṃ viśeṣaḥ</b> । asyārthaḥ---yaḥ khalu adhikāra-
niyogaviṣayaḥ so'dhikāraniyogasaṃsparśādadhikāravidhinā upādīyate । tatra na tāvat
saṃskārakriyā sākṣādvidherviṣayaḥ, saṃskāryārthatvāt saṃskārasya । yasya hi niyogasiddhireva
kāryaṃ sa viṣaya iti viṣayajñāḥ । tasmādadhikāraviṣayatvābhāvānnātra adhikṛtapuruṣārthatā
saṃskārāṇām । tasmānniyogāsaṃsparśādatrāpi niyamānupapatteranuvāda iti । <b>atrocyate
---satyamadhikāro nāvagamyate । adhikṛtadravyārthatā tu pratīyate । tataḥ kim ? idraṃ
tato bhavati । saṃskāraviśiṣṭaṃ dravyaṃ adhikāraviṣayaviśeṣaṇatayā'vagamyate । tataśca
guṇavat tadapyadhikāravidhinopādīyata iti tadvadityucyate</b> । asyārthaḥ---evaṃvidhadravya-
sādhyayāgasādhanatvānniyogasya nānyadapi dravyamupādeyam । tena vinā tathāvidhadravyābhāvena
yāgābhāvānna niyogasiddhiriti darśitam । yadidamadhikāraviṣayānupraveśāt puthagviṣayatvābhāvenā-
bhinnaniyogatvādanuvādakatvaṃ vrīhīnavahantītyādividhīnāṃ <b>tat pradarśitaṃ evaṃ satyaṅgavidhiranuvāda
iti</b> ।</p>
<p><b>yajaticodanā dravyadevatākriyam</b> । nanu asaṅgatamidaṃ padārthasvarūpamātrakathana-
masmin śās‍tre, kimutādhyāye ityāśaṅkya saṅgatimāha---<b>ke punaste'dhikāraviṣayā2</b> yadanu-
praveśena kārakaṃ tadviśeṣaṇaṃ, tatsaṃskārā adhikāravidhyanupraveśinaḥ । ke punaste'dhikāravidhi-
<note>(1) P. 1241</note> <note>(2) G. viṣayaniyogāḥ</note>
﻿<pb n="r1016"/>
viṣayāḥ ? iti pūrvok‍tena prasaṅgatiriti yāvat । <b>uttaraṃ---yāgādānahomāḥ svargakāmo
yajeta, āyuṣkāmaḥ suvarṇaṃ dadyāt saubhāgyakāmo juhuyāt ityevamādayaḥ । etaccopa-
lakṣaṇamātram । anye'pi ye kāmaśrutisaṃyuktāḥ upavāsavratādayaḥ tapaśca । kaḥ punaḥ
svatvatyāgātmakatve sati yāgadānahomānāṃ parasparaṃ viśeṣaḥ ityāśaṅkānivṛttyarthaṃ svarūpavarṇana-
mityuktam</b> । asyārthaḥ---yāgo'pi dravyatyāgātmakaḥ homadāne api । ko viśeṣaḥ
eteṣāmityāśaṅkā bhavati । tāṃ nivartayituṃ sūtrakāreṇa <b>svarūpaṃ varṇyate</b> । <b>tena sūtratrayeṇa
taduktamiti । devatoddeśena dravyatyāgo yāgaḥ । sa evāsecanādhiko homaḥ</b> । parasvatvā-
pādanātmakastyāga eva dānamiti । etaduk‍taṃ bhavati । śabdārthatāyāṃ 1viśeṣo'sti ।
upādhiviśeṣavaśena śabdapravṛtteḥ । tyāgātmakatve tu na kaścidviśeṣa iti । kathaṃ punarevaṃ-
vidhe'rthe yāgaśabdasya vyutpattiḥ ? vācyabhūtaṃ pratītya saṃbandhinamarthaṃ(ca) avadhārya tatra
śabdasya śaktyadhyavasānam । na cāyamarthaḥ pramāṇāntarasamadhigamanīyaḥ । devatābhāvasya
pramāṇāntareṇāvagantumaśakyatvāt tathedamapi vācyam ।</p>
<p>kā punariyaṃ devatā nāma ? tathoddeśo'pi kimātmakaḥ tathātyāgo'pi kiṃrūpa iti ।
atrocyate---āgneyādicodanāvasitadevatābhāvān agnyādīnuddiśya yadā puroḍāśādikaṃ
kaścittyajati tadā bālān <b>vṛddhāstatraivamāhuḥ</b>---agnyādīnayaṃ yajata iti । yadā sa
eva svadravyatyāgamātraṃ karoti tadā yajati śabdaṃ na prayuñjate । tenānvayavyatirekābhyāṃ
devatoddeśena dravyatyāgo yāga iti yajyarthe vyutpattiḥ bālānāmanayaiva diśā ।
<note>(1) G. tāyāmaviśeṣo nāsti</note>
﻿<pb n="r1017"/>
te'pi vṛddhāḥ bāladaśāyāṃ vyutpadyanta ityanāditayā vṛddhavyavahārasya na kiñcid‌duṣyati । nanu
kathaṃ devatārthe vyutpattiḥ ? ucyate । āgneyādihaviṣi sūk‍te ca codite yadi kaścidagni-
muddiśya tyajati agniguṇavacanaṃ stotraṃ śas‍traṃ vā prayuṅa‍k‌te tatraivaṃ laukikāḥ prāhuḥ---agniratra
devateti । tatra bālāḥ paribhāvayanti yamuddiśya havistyajyate yaḥ stṛyate, praśasyate vā
sā devateti । atrāpi vṛddhavyavahāraparamparānāditvāśrayaṇena na kaściddoṣaḥ । tathaiva
vyutpannāḥ sāsya devatā ityadhikāravihitapratyayāntaśabdaśravaṇena vede'pi devatābhāvaṃ pratipadyante
yā ca tatra devatātvena codyate tatraiva tāṃ devatāmāhuḥ nānyāmuddiśyānyasmin haviṣi tyajya-
māne'pi iti laukikavyavahārānusāreṇa coditatvamapi devatāyā evetyadhyavasyanti । na caivaṃ
vācyaṃ vedādeva devatārthaṃ pratipadya vyavaharamāṇeṣu vyutpattiriti vṛddhavyavahārapūrvako devatārthapratyayo
na syāditi । yataḥ pūrveṣāmapi vyutpattau vṛddhavyavahāra eva hetuḥ । tatpurassarā tu vedārtha1-
pratītiḥ । tatpūrvakaśca vyavahāra iti tatpūrvikā aparasya aparasyāpi vyutpattiriti । uddeśaśca
saṃpradānakārakasyaiva svaśabdenābhidhānam yathā <q>‘agnaya’</q> iti । tyāgo'pi svāminaḥ audā-
sīnyasaṅkalpaḥ laukikatvācca svatvasya । yatraivaṃ svāminaḥ saṅkalpo bhavati <q>‘mamaitanna’</q> iti
tatraiva tasya svamidamasya svāmitvaṃ na bhavatīti laukikavyavahārāt saṅkalpamātrādeva svatvanivṛtti-
rityanavadyam । tadevaṃ yāge vyutpattisaṃbhavāt homaśabde'pi vyutpatterupapattiḥ । yato yajati-
codanācodita eva yatra viśeṣadeśādhāradravyaprakṣepoṣādhiko homaḥ śabdaprayogādavagantuṃ śakyate
eva prakṣepopahito homa iti ।</p>
<p>nanu kimarthamuktaṃ parasvatvāpādanātmakaṃ iti dānaviśeṣaṇam । ucyate---na
tyāgamātraṃ dānaṃ api tu saṃpradānakārakībhūtapuruṣasvīkāro'pi । sa caivaṃvidho na
kevalatyak‍tṛpuruṣamātreṇa saṃpādyaḥ । api tu svīkartrāpi । na hi svīkāriṇaṃ vinā
svīkaraṇaṃ bhavati । tena tyāgaḥ parasvīkaraṇarūpanirvṛttaye svīkartāramapekṣate । anyathā
hi tyāgamātrameva syāt । na caivaṃ prāk‌svāminā tyak‍te yadi samakālamagrataḥ2 tyak‍tureva
kaścitsvīkaroti3 tadā tadīyameva tatsyāt । maivamāśaṅkitavyam । avocāmaivedaṃ laukikaṃ
<note>(1) G. devatārtha</note> <note>(2) R. kālamagrataḥ</note> <note>(3) R. svīkāro'sti</note>
﻿<pb n="r1018"/>
svatvamiti । tatra yatsvatvāpattiparatayā svāmī tyajati tasya svīkaraṇe tadīyameva syāt
nānyasyeti laukikavyavahāraḥ । nanu yatsvatvāpattiparatayā svāmī tyajati sa yadi na svīkaroti
tadā'pi tyak‍turdānāt phalaṃ syāt tyāgamātrasya tadva‍yāpāratvāta tasya ca tena kṛtatvāt iti ।
keyaṃ mandatā bhavataḥ ? uktamasmābhirna tyāgamātraṃ dānamiti । kintu svīkaraṇarūpamapi ।
yathācoditānuṣṭhāne ca phalaṃ coditārthasya । coditārthaśca yamuddiśya tyāgaḥ tatsvīkaraṇamapīti
pratipattavyam । coditaṃ yathā bhāvi tathā yatitavyam । tatra kaścit prasijighṛkṣuḥ tyāgamātre-
ṇaiva svīkaroti । kaścit prārthanādibhiḥ iti saṃpradānasvīkaraṇarūpāpattaye samāśrayaṇīyaḥ ।
svīkartā ca tadānīṃ ṛtvik‌sthānīya iti kṛtamatibahunā ।</p>
<p><b>vidheḥ karmāpavargitvāt</b> । atra bhāṣyaṃ viniyogameva cintayatītyasaṅgatimāśaṅkate
---<b>kaḥ punarupādānalakṣaṇe'sya saṃbandhaḥ ? eṣa saṃbandhaḥ kimupāttasyātithyārthaṃ dhāraṇa-
mātraṃ dvābhyāṃ</b> upasadagnīṣomābhyāṃ <b>prayujyate, uta niriṣṭakasya punarupādānam, uta
pṛthagevopādānaṃ dharmamātrātideśakamide vacanam, utta sādhāraṇameva upādānamiti</b> ।
idameva cintayitukāmaḥ bhāṣyakāraḥ kāraṇasandehaṃ kṛtavānityabhiprāyaḥ । atra pūrvapakṣotthāna-
bījaṃ yāvanti padāni śrūyante tāvatāmeva tāvadanvayo vācyaḥ nāśrutapadāpekṣayāpi । tatra
yadātithyāyāmityatra yacchabdaḥ śrūyate । sa ca pūrvavṛttasaṃbandhyantarasavyapekṣaḥ । ātithyā
cātra samabhivyāhriyate । tenātithyāpekṣa evāsau varṇanīyaḥ । tenaiṣa saṃbandho bhavati yadā-
tithyāsaṃbandhibarhiriti । tatra yadyātithyopāttatayaiva tatsaṃbandhitvaṃ tadā prathamaḥ pakṣaḥ । atha
vyāpṛtatayā tadā dvitīyaḥ । atra rāddhāntamāha---<b>anyaśeṣasya</b> tāvanmukhyasya <b>anyatra</b>
﻿<pb n="r1019"/>
<b>viniyogo nāsti । pratipattivirodhāt yathā'nyatra vyāpṛtasyānyatra vyāpāraḥ vastuvirodhāt
ityuk‍taṃ</b> somaliptādhikaraṇe । <b>viniyogānusārī copādānamitīdamapyuktam</b> ।
āmikṣādhikaraṇe । <b>tasmādvi</b>viniyuktatvāt ātithyāyāmiti <b>ātithyopāttasya agnīṣo-
mopasadbhayāṃ dhāraṇamātraṃ prayujyata iti na ghaṭate । niriṣṭakopadeśaśca śiṣṭācāra-
virodhānna bhavati na hi</b> niriṣṭakena śiṣṭā yāgamācaranti । <b>lakṣaṇāśrayaṇācca</b> prayogānte
ātithyāsaṃbandhasyābhāvāt sambandhe tenāsaṃbandhirūpatā <b>lakṣaṇīyeti lakṣaṇaiveyamiti
nopapadyate । evaṃ dharmātideśo'pi lakṣaṇābhayādeva</b> barhirdharmā lakṣaṇīyā iti <b>tyajyate ।
tasmāt sādhāraṇāvagatireva śrutyopapannā bhavati</b> । tasmāt <b>sādhāraṇamevopādānamiti
siddham</b> । lavanasaṃbandhāpekṣaśca yacchabdo draṣṭavyaḥ । lavanapūrvakatvādbarhiṣaḥ । yadidaṃ
barhirlūyate tadātithyāyāḥ, tadupasadāṃ tadagnīṣomīyasyetyavirodhādvarṇanīyam ।</p>
<trailer>iti śrīśālikanāthamiśraviracitāyāṃ
ṛjuvimalāyāṃ pañcikāyāṃ
caturthādhyāyasya
dvitīyaḥ pādaḥ</trailer>
﻿<pb n="r1020"/>
</section>
<section>
<head>ṛjuvimalāyāṃ</head>
</section>
<section>
<head>caturthādhyāyasya tṛtīyaḥ pādaḥ</head>
<p><b>dravyasaṃskārakarmasu</b> । nanu ca bhāṣyakāraḥ phalavidhyarthavādacintāṃ karoti sā
cāsaṅgatā punaruktā ca, arthavādādhikaraṇena stutyarthatāyā uktatvāditi śaṅkāyāṃ nirākaraṇamāha
---uktamadhyāyādau <b>sarvatra niyogavyāpāraścintyata iti । ihedānīṃ phalasaṃbandhitayā
puruṣasya vidhivyāpārassaṃbhavati neti cintyate</b> । vidhivyāpāranibandhanaṃ phalavidhitva(pakṣa)
māśaṅkyānuvādakatvamucyata iti nāsaṅgatiḥ । punaruktatāpi nāsti । sthite <b>puruṣaphala-
saṃbandhāsaṃbhave</b>'sminnadhikaraṇe <b>kathaṃ prāmāṇyasaṃbhava iti pramāṇalakṣaṇe'</b>rthavādādhikaraṇe
<b>cintitam</b> । tenaitatpūrvako'sau vicāra iti yāvat । tathā <b>yo'pi tatra</b> pramāṇalakṣaṇe
audumbarādhikaraṇe <b>pūrvapakṣaḥ asāvapi kriyākārakasaṃbandho'vagamyamānaḥ</b> phalasiddhikriyāyā
audumbarayūpakārakatvasya ca sādhyasādhanalakṣaṇassaṃbandho'vagamyamānaḥ <b>kathaṃ kriyāntaraviṣayaṃ niyogaṃ
pratipādayati</b> । udumbareṇa yūpaḥ kartavya iti yūpakārakaviṣayaṃ niyogaṃ <b>kathaṃ pratipādayati</b>
svayaṃ vihitatvābhāvāt vidheyatvābhyupagame ca 2vidheyāntarānupraveśāt । na hi vidheyadvayasyaika-
<note>(1) P. 1244</note> <note>(2) G. vidhānā</note>
﻿<pb n="r1021"/>
vākyatvaṃ saṃbhavati । ekavākyatā cāvagamyate । na cāvagamyamānā tyak‍tuṃ yuktā । tasmāt
pramāṇāntaramapekṣaṇīyam । nacaitadasti ityaprāmāṇyaṃ syāditi । <b>asyārthasya nirākaraṇā-
yoktam</b> । tena phalāṅgīkaraṇenānyaccintitamiti na punaruktatā । pūrvapakṣaśca 1siddhāntopo-
ddhātatayā cintyata iti matvā nirākāryanirākaraṇāya pūrvapakṣa ityuk‍tam । <b>iha tu svaviṣayo
niyogo na saṃvatīti cintā । kathaṃ ? yasyetyevamādīnāmadhikāriviśeṣaṇatayā'saṃbhavāt2</b> ।
asyārthaḥ---ihāpāpaślokaśravaṇādīnāṃ parṇamayajuhvādīnāṃ ca sādhyasādhanasaṃbandha evanāstīti
pratipādyate yasmāt <q>‘yasya parṇamayī juhūrbhavati na sa pāpaṃ ślokaṃ śṛṇoti’</q> iti apāpaślokaśravaṇa-
madhikāriviśeṣaṇatayā na śrūyate । tenātra phalāpahnava evādhikaraṇārthaḥ । tenaudumbarādhi-
karaṇenāpi na punaruktatā । <b>kathamasaṃbhavaḥ ?</b> ayamāśayo'tra pūrvapakṣavādinaḥ pṛcchataḥ
---evaṃ vidhādvākyālloke sādhyasādhanabhāvo'vagamyate । tadvadvedepyavagatiḥ 3avagamyate cet
4svavākyakārya eva phalavattvāt svātantryameva syāt । na ca sādhyasādhanabhāvo'dhikāri-
viśeṣaṇatvamantareṇa saṃbhavatītyaupādāniko'dhikāriviśeṣaṇabhāvaḥ pratīyate । uttaraṃ-<b>tatsaṃbandhasya
niyogasyānupapatteḥ</b> iti । tenaivāśayena pṛcchati---<b>kimiti</b> । uttaraṃ---<b>siddhavadupa-
deśāditi । yathā devadattaḥ odanaṃ pacatīti puruṣopalakṣaṇaṃ pratīyate</b> odanapākaḥ ।
<b>na punaḥ puruṣeṇodanaḥ paktavya iti</b> sādhyabhūtaḥ odanapāko na pratīyata ityarthaḥ ।
tathehāpyapāpaślokaśravaṇamapi vartamānāpadeśāt । upasaṃhāravyājena pūrvapakṣaṃ nirākaroti-
<b>tasmānnāyaṃ śabdārtho yasya parṇamayī juhūrbhavati na sa pāpaṃ ślokaṃ śṛṇotīti । pratyayāntarā</b>-
<note>(1) G. siddhāntotpannaḥ kena</note> <note>(2) G. viśeṣaṇatayoḥ saṃ</note> <note>(3) G. avagate ca</note> 
<note>(4) R. svavākya eva</note>
﻿<pb n="r1022"/>
<b>gamyatvādasyārthasya</b> । anena lokavaiṣamyamāha । loke'pi yadevaṃvidhāt vākyāt sādhyasādhana-
bhāvādhyavasānaṃ tat <b>tathāvidhasya vākyasya pramāṇāntareṇa</b> tatparatvasya <b>niścitatvāt</b> । <b>na ca</b>
vedavākyetātparyamanyato'vagantuṃ śakyate tadāha---<b>na ca tatpratyayāntaraṃ</b> tātparyāvadhāraṇakāraṇa-
masti iti prathama evādhyāye arthavādādhikaraṇe yo'rtha uktaḥ stutirūpaḥ sa eva nyāyya iti
sthitaṃ <b>evaṃ bhūtānāmā</b>pātamātreṇa laukikavākyasāmānyato darśanena phalamiva samarpayatāṃ ālocya-
māne nimittaśūnyānā<b>marthavādatvamiti</b> ।</p>
<p><b>naimittike vikāratvāt</b> । atra bhāṣye ‘godohanena paśukāmasya praṇayedityevamādīnāṃ
vākyānāṃ kratvarthapuruṣārthātmakārthadvayapratipādakatayā pūrvapakṣitam । tadākṣipati---<b>kathaṃ punaratra
dva‍yarthaṃ vākyamupanyasyata iti</b> । asyārthaḥ---nedamekaṃ vākyamanekārthaṃ yuk‍taṃ yasmāta padānāṃ
saṃbhūyakāritā vṛddhavyavahārāvagatā । tripadaṃ cedaṃ vākyam । tatra na paśukāmapadaparityāgena
arthaśśakyate pratyetum । tatsvīkāre ca puruṣārthatvameva na kratvarthatvamiti । athocyeta
agṛhyamāṇāviśeṣatayā'rthadvayamiti । tanna । paśukāmapadaprayogeṇa viśeṣagrahaṇāt । yatrāpi
ca 2padāntarāvirodhāt viśeṣo na gṛhyate tatrāpyekārthataiva vākyasya । viśeṣagrahaṇaṃ tu
prakaraṇādibhiḥ । tadidamāha---<b>yatrāpītyādi</b> । athocyeta kimiti vākyasyaiva dva‍yarthatā
<note>(1) P. 1248</note> <note>(2) G. padāntarānurodhāt</note>
﻿<pb n="r1023"/>
na saṃbhavati tatrāha---<b>dva‍yarthatā1cābhidhānasya pramāṇalakṣaṇa eva nirākṛtā</b> । vājapeyādhi-
karaṇe vidhyanuvādajñātājñātatvāśravaṇāt । ekadā caikatra tadasaṃbhavāt । ihāpi praṇayana-
saṃbandho vidheyaḥ kratvarthapakṣe; puruṣārthapakṣe(tve)tvanuvāda iti । <b>tasmādasaṃbhavatpūrvapakṣamevedama-
dhikaraṇaṃ pratibhāti</b> । atrocyate---<b>evamevaitat ekārthatvameva anvitābhidhāne</b> । vini-
yogāvasthāyāṃ 2puruṣārthatvameva, na kratvarthatvamityarthaḥ । <b>prayojanadvayaṃ tvatra saṃbhavatīti
kratvarthatāmapi pūrvapakṣavādī manyate</b> । asyārthaḥ---ekasyāpi viniyogasya prayojanadvayaṃ
kratvarthapuruṣārthātmakaṃ saṃbhavatīti kratvarthatāpyuktā । kasmāt punaḥ prayojanadvayasaṃbhava ityatrāha
---<b>saṃbandhānusāri copādānamityuktam</b> । cakāro hetau । yasmātsaṃbandhānusāryupādāna-
mityuktam । asti cātra praṇayanenāpi saṃbandhaḥ tena kratvarthatve apaḥ praṇayatītyādinā
praṇayanādau vihite <q>‘camasenāpaḥ praṇayati’</q> ityādinā vihite tatsādhane kratvarthasādhano-
pādānāvasthāyāṃ godohanamevopādeyamityavagamyate । anyasya saṃbandhānavagamāt । anyapare'pi
vākye saṃbandhāvagatirastītyetāvatā tadanusāryupādānavaśāt ekatvāderiva kratvaṅgatayā viniyukta-
praṇayanasthatāvagateḥ3 iti । <b>nanu viniyogānusāryupādā</b>namityuktam ābhikṣādhikaraṇe na
<b>saṃbandhānusāri । naivam</b>, viniyogo hi yasmāt <b>saṃbandhahetutayoktaḥ na punarviniyoga-</b>
<note>(1) G. dva‍yarthatālakṣaṇasya</note> <note>(2) G. puruṣārthamevakāmyamityarthaḥ</note> <note>(3) sthatāpatteḥ</note>
﻿<pb n="r1024"/>
taivāśrīyate1 yasmāt saṃbandhānusāryupādānamityuktam । tasmāt kāryadvayaṃ kratupuru-
ṣārthau godohanādeḥ <b>upādāpakaṃ</b> upādānahetuḥ <b>saṃbandhadvayasya</b> kratupuruṣārthābhyāṃ
<b>sahāvagamāt</b> । yasmāt <b>kriyāsaṃbandhatyāgena dravyādeḥpuruṣārthatā</b> na2 praṇayanakāraṇī-
bhūtādeva godohanāt phalasiddheḥ । <b>atrābhidhīyate---naitadyak‍taṃ yaduk‍taṃ saṃbandhamātrānu-
sāryupādānamiti । kintu śabdopapāditasaṃbandhānusāryupādānam । na saṃbandhamātrā-
nusārī । śabdācca puruṣārthatayaivānvayo'vagamyate</b> । asyārthaḥ---tadeva vidhirupādāpayati
yena vinā svayaṃ na sidhyati । tena ca vinā na sidhyati yat tasya sādhanamavagatam । sādhanā-
vagamaśca śabdata eva nānyataḥ । śabdo'pi ca niyogasaṃbandhānapekṣaṃ saṃbandhamātraṃ nābhidhatte ।
tena śabdopapāditasaṃbandhānusāryupādānam । yatpunaraviniyuktamādhānādyupādīyate tadviniyuktā-
gnyupādānārthaṃmeva । atrāpi yadi viniyuktapraṇayanasidhyarthatayaivepādānamāśrīyate na tadā
niyamassidhyati anyenāpi tatsiddheḥ saṃbhavāt । agnīnāṃ tu alaukikatvādādhānamevaika
upāyaḥ । <b>nanu kriyayāpyanvayo'vagamyata3 eva । satyaṃ gamyate puruṣārthaupayikatayā,</b>
na svārthaupayikatayā । atrāya bhāvaḥ---godohanapraṇayanasaṃbandho lokata evāvagataḥ paśukāmaṃ prati
vidhīyate । na punassa eva śabdena jñāpyate yena viniyogaparyanto'sau saṃbandho bhavet । tena
śabdāvagatasyāpi laukikatvāt tasya ca rūpasya dravyāntareṣvapi saṃbhavāt na tadeva niyameno-
<note>(1) P. 1023</note> <note>(2) G. viniyogata evābhidhīyate</note> <note>(3) G. adds tatrāha</note>
<note>(4) G. anugamyate</note>
﻿<pb n="r1025"/>
pādeyam । <b>tasmāttadeva niyamenopapādakaṃ2 yadarthamanvayāvagamaḥ</b> । puruṣārtha evopapādaka3
ityarthaḥ । nanu bhāṣyakāreṇok‍taṃ śabdenaiva saṃbandhadvayaṃ 4pratipādyata iti atrāha---<b>yatpunaruk‍taṃ
bhāṣyakāreṇa viśeṣānavagamāt dviṣṭhaṃ vākyaṃ alambusānāṃ yāteti tat prakaraṇādyasambhave
anirṇayāyaiva । na punaḥ śabdāt dvayamavagantuṃ śakyate । iha tu viśeṣāvagamānnānirṇaya
ityarthaḥ</b> । satyaṃ pūrvapakṣadaśāyāmidamuktaṃ bhāṣyakāreṇa tanna siddhāntadaśāyāṃ bhavet tatra
viśeṣānavagamādubhayārthatāvagatiḥ’ ityanena bhāṣyeṇa prakaraṇādibhirviśeṣānavagamāt tatra,
loke bhavedanirṇayaḥ5 ata ubhayārthāvagatiriti varṇitam । etaduktaṃ bhavati---prakaraṇādyasaṃbhave
bhavatu loke'nirṇaya iti na punaḥ śabdāt dvayamavagantuṃ śakyamityevaṃparaṃ tat । iha tu
kāmipadaśravaṇāt nirṇaya ityarthastasya bhāṣyasya । nanvidamadhikaraṇaṃ kratvarthaṃ kiñcinnāstīti
kṛtvācintayā prārabdha; tatra sāmānyavihitopanyāso nopapadyate tatrāha---<b><q>‘nanu na kiñcidvihita-
mastīti’</q> paricodya sāmānyato vidhānopanyāsaḥ sāmasādhyastutyapekṣayā nābhivartapara-
tayetyadoṣaḥ</b> । asyārthaḥ---nedaṃ sāmānyavidhānamupanyastaṃ kintu stutisvabhāvena
sāmasādhyatvena kiñcidabhivartādikaṃ sāma bhaviṣyatītyevaṃparaṃ tat na punarabhivartasvarūpameva
vivakṣitam ।</p>
<p><b>ekasya tūbhayatve</b> । nanu cātra vākyadvayamasti <q>‘dadhnā juhoti’</q> ityekaṃ kratvarthatayā
dadhividhāyakaṃ; aparaṃ ca <q>‘dadh‍nendriyakāmasya’</q> iti puruṣārthāpādakaṃ kathamiha pūrvavat kevala-
<note>(1) P. 1248</note> <note>(2) G. pādāpaka</note> <note>(3) pādāpakaḥ</note> <note>(4) G. dvayamupapadyata</note>
<note>(5) bhavediti nirṇayaḥ</note>
﻿<pb n="r1026"/>
puruṣārthatvaśaṅkā; tadāha---<b>kaḥ punaḥ pūrvapakṣiṇa āśaṅkāhetuḥ iti । ayamastyāśaṅkāhetuḥ
yathā <q>‘agnihotraṃ juhoti’</q> <q>‘agnihotraṃ juhuyāt svargakāmaḥ’</q> iti ca na pṛthak prayo-
k‍tṛtvamasti svargakāmapadānvaye'pi homānvayāvagateḥ evamatrāpi indriyakāmasaṃyoge'pi
dadhihomāvagateḥ puruṣārthasya prayok‍tṛtvaṃ manyate pūrvavādī</b> । <b>asyārthaḥ</b>---agnihotraṃ
juhuyāt svargakāma ityasya vidheḥ yadyapyadhikāripadaśravaṇena utpattiniyogādbhedaḥ tathāpi
homārthānvitatvāt asyotpattivākyasannihitahomānvayāvagamāt tasya ca homasyābhedāt adhikāra-
vidhinā ca tatprayuktau utpattiniyogasyāpi siddheḥ na pṛthak prayok‍tṛtvam । tenādhikārā-
pekṣitotpattiniyogatayā tadanupraveśitvaṃ tathehāpīndriyakāmānvaye'pi dadhisādhyahomasaṃbandhāt
tatprayojyatvāt tadanupraveśitaiva nyāyyā । na punaḥ prayoktrantare kratusaṃbandhini anupraveśa iti ।
<b>evaṃ prāpte'bhidhīyate</b>---naitad‍yuktam <b>kratorapyatra prayok‍tṛtvamavasīyate kraturapi hi sādhi-
kāraḥ</b> । asyārthaḥ---<q>‘dadh‍nā juhoti’</q> iti prakṛtahomānupraveśāt tasya ca sādhikāratvāt
tatprayuktyaiva prayuktisiddheḥ na prayuktyantarākāṅkṣā'stīti na puruṣārthānupraveśitvam । kiñca
<b>guṇaphalasaṃbandhaḥ āśraye home yat dadhyāderaidamardhyaṃ tannāpekṣitam</b> । anapekṣitaṃ ca tat na
saṃbadhyate iti nendriyakāmādhikārānupraveśitvam । kratuniyogastu kratvaidamarthyamapekṣata
<note>(1) P. 1250</note>
﻿<pb n="r1027"/> 
iti yuktā tadadhikārānupraveśitā । <b>tasmāt <q>‘dadh‍nā juhoti’</q> iti kratvartha evāyaṃ viniyogaḥ ।
dadh‍nendriyakāmasyetyeva puruṣārthaḥ । yaduktaṃ <q>‘agnihotraṃ juhoti’</q> <q>‘agnihotraṃ juhuyāt
svargakāmaḥ’</q> ityekaḥ prayokteti---yuktamadhikārāntarāśravaṇāt</b> । <b>iha tu adhikāradvayaṃ nityaṃ
naimittikaṃ cāstīti yukto viśeṣaḥ</b> ।</p>
<p><b>dravyāṇāṃ tu kriyārthānām</b> । kathamatra prakaraṇādhītasyāpi vratasya puruṣārthatāṃ
pūrvapakṣavādī manyate ityāśaṅkyāha---<b>iha tu prāṇadhāraṇārthatvādvratasya puruṣārthatāṃ manyate
pūrvapakṣavādī । niyamasyaiva prāṅmukho'nnāni bhuñjītetivat pratigrahādiniyamavacca</b> ।
asyārthaḥ---prāṇadhāraṇārthatvādvratasya puruṣārthatāṃ manyate pūrvapakṣavādī niyamena(yasya)
tadarthinastatpravṛttisaṃbhavāt । tatra pravṛttasyaivādhikārāvagamāt । nādhikārāntarānupraveśo-
nyāyyaḥ । yathā bhojanapravṛttasyādhikāriṇo labdheḥ prāṅmukhatāniyamo nādhikārāntaramanu-
praviśati---<b>pratigrahādiniyamavacca</b> yathā pratigrahādiniyamaḥ arjanāya pravṛttasyādhikāriṇo
labdheḥ nādhikārāntaramanupraviśati vrataniyamo'pi tadvat puruṣārtha eveti । nanu caivaṃ sati
prakaraṇaṃ bādhyeta । naiṣa doṣaḥ । sāmarthyāddhi prakaraṇaṃ durbalameva । vratasāmarthyālocanayā
<note>(1) P. 1251</note>
﻿<pb n="r1028"/>
tatpravṛttasya kṣīrādiniyamaḥ pratibhāti । prakaraṇaparyālocanayā ca kratvaṅgatā tasya । tatra
prakaraṇatāt sāmarthyaṃ liṅgarūpaṃ balīya iti tṛtīye darśitam । <b>atrocyate---nāyaṃ niyama-
niyogo'dhikārakalpanāṃ sahate । sannihitaśca kratvadhikāraḥ । sākṣācchratādhikāra-
sannidhau yadaśrūyamāṇadhikāraṃ tattadarthamevābhidhānena pratibhāti । tādarthyenaiva ca niyamasya
niyojyasaṃbandhalābhānnādhikārāntarāpekṣā'sti</b> yenārthādadhikāraḥ kalpyate । tasmānniyama-
niyogo'yaṃ kratvadhikārānupraveśitayaiva nyāyyaḥ । <b>yaduktaṃ pratigrahādiniyamavadbhavitumarhatīti । 
yuktaṃ tatrādhikārāśravaṇāt</b> । na tatra sannihito'dhikāraḥ śrūyata ityarthaḥ । upādātuḥ
ārjayituḥ ārjanāya pravṛttasyādhikārakalpaneti । <b>iha punastadviparītaṃ</b> sākṣātsannihitā-
<b>dhikāraśravaṇāditi darśitamādau । ataḥ kratuprayojya eva dravyaniyama iti
sthitam</b> । nanvetadayuk‍tamuk‍taṃ yajiprayuk‍tatāpakṣaprasaṅgādityāha---<b>kratvadhikāraprayojyamityuktaṃ
bhavatīti</b> ।</p>
<p><b>codanāyāṃ phalāśruteḥ</b> । nanu viśvajidudāharaṇamatrāyuk‍tam । <b>ṣaṣṭhe satrāgoraṇavato-</b>
<note>(1) P. 1252</note>
﻿<pb n="r1029"/>
'dhikārasya sthāpitatvāt tatrāha---<b>ihādhikāraśūnyā vidhaya udāharaṇam</b> । ayamāśayaḥ
---yadadhikāraśūnyaṃ tadihodāharaṇam । tatra santamapyadhikāraṃ asantamiva kṛtvā nyāyaścintyata
iti । <b>kiṃ teṣāmadhikārakalpanā uta tāvatyeva paryavasānamiti saṃśayaḥ । nanu saphalaṃ
aphalamityatra sandeho bhāṣye śrūyate । ucyate---adhikārādṛte phalaṃ nāstīti svarga-
kāmādhikaraṇe1 tasmātsiddho'dhikāra iti vadatā pradarśitam । anyathā hi siddhaṃ
svargasya prādhānyamityupasaṃhāraḥ syāt । tasmāt sādhikāraniradhikāracintaiveyam</b> ।
asyārthaḥ---phalasandeho bhāṣyakārīyo'dhikāranibandhanaphalam । na punaḥ phalatayaiva, niyogasya
vākyārthatvāt tasya ca phalānapekṣatvāt । niyojyaṃ niyogo'pekṣate na phalam । kāminastu
niyogaśravaṇāt phalamākṣipyata iti ṣaṣṭhe darśitam । etacca bhāṣyakāreṇāpi darśitam svargasya
prādhānyaṃ sādhayitvā tasmāt siddho'dhikāra ityupasaṃhārāt । yadā hyadhikārāpekṣameva phalaṃ
syāt tadā kāraṇabhūtaṃ tadeva pūrvamapi sādhayitavyam tatphalabhūtaṃ svargasya prādhānyaṃ sākṣāduktamiti
yujyetopasaṃhāraḥ । tannirapekṣatve tu siddhaṃ svargasya prādhānyamityupasaṃhriyeta । <b>kiṃ tāva-
tprāptam ? yāvadvacanaṃ vacanamiti kartavyatāparyavasāyyeva niyogo nādhikāraparyanto
bhavitumarhati</b> । pūrvapakṣamākṣipati---<b>nanu ca niyoga evādhikārādṛte na nirvartyate</b> ।
<note>(1) G. adds svargakāmādhikāre vakṣyāmaḥ</note>
﻿<pb n="r1030"/>
yāvaddhi kaścit mamedaṃ kāryamiti na pratipadyate tāvat nānutiṣṭhet । anuṣṭhānābhāve ca
niyogo <b>na niṣpadyate</b> । samādadhāti---<b>kena voktamadhikārādṛte niyogo na niṣpadyata iti</b> ।
yadi na niṣpadyate kāmaṃ mā niṣpādi । <b>adhikṛtasya niyogaḥ</b> yo'dhikriyate bhavatu
tasya niyogaḥ <b>na punarniyogo'</b>stītyetāvatā <b>adhikāro</b> vacanamantareṇa bhavati । <b>nanu cādhi-
kārādṛte'nanuṣṭheyatvāt niyogāvagatirbādhyeta</b> । tavāyamabhiprāyaḥ । kāryarūpo vidhyarthaḥ
so'dhikāriṇaṃ vinā'nuṣṭhīyamānaḥ 1kāryarūpo na bhavatītyavagatārthaśūnyatayā'vagateḥ bādhaḥ syāt ।
ato'vagatisidhyarthamadhikāriṇaṃ kalpayiṣyāma iti । uttaraṃ---<b>nāvagateḥ kaścidbādhaḥ anadhi-
kṛtāstu na kurvate kimāyātamabagateḥ</b> । asyārthaḥ---avagatāveva loke śabdā vyutpannāḥ
tairarthāvagatirbhūtaiva । tena vyutpattibādhastāvannāsti । kintu avagatiḥ kācita tyak‍tārthā
bhavati kācinneti । kimatra kriyatām । nahyavagatirarthavatīti rājājñā । vicāryamāṇā
cedarthaśūnyā bhavati bhavatu । 2aprāmāṇyaṃ syāditi cet astu । <b>taduktaṃ bhāṣyakāreṇa
---kṣemyo'yaṃ panthāḥ gacchatu bhavāniti</b> । yathedaṃ mithyā tathedamapi bhavatītyarthaḥ ।
<b>tasmānnātra kasyacidadhikāraṃ paśyāmaḥ</b> । nanu lokavyutpattyapekṣayā vede śabdādarthāvagatiḥ
loke cādhyāhāreṇāpyavagatirasti <q>‘dvāraṃ’</q> <q>‘puraṃ’</q> ityādiṣu । tasmādatrāpyadhikāramadhyāhariṣyāmaḥ
iti atrāha---<b>adhyāhriyamāṇe cādhikāre kasyādhikāro'dhyāhriyate yasmānna niyogā-</b>
<note>(1) kāryatvaśūnyobhavati</note> <note>(2) apramāṇaṃ</note>
﻿<pb n="r1031"/>
<b>dviśeṣākṣepaḥ</b> । kiñca aparipūrṇe vākye loke'dhyāhāro dṛṣṭaḥ aparipūrṇaṃ ca taducyate
yadanvitamarthaṃ na śaknoti vaditum । adhyāhāre ca anvitābhidhānavyutpattyanupapattireva1
kāraṇam । anadhyāhṛte'nvitābhidhānānupapatteḥ । <b>atra cāparipūrṇamiti na naḥ pramāṇamasti</b> ।
yataḥ dvayordvayoranvitābhidhānam । iha tu viṣayābhidhānena tadupapatteraparipūrṇatā <b>nāstyeva</b>
yathā <b><q>‘paṭo bhavati’</q> ityetāvanmātroccāraṇe vākyaṃ</b> paripūrṇam । yadā tu tatraiva raktapada-
muccāryate tadā <b>raktaḥ paṭo bhavatītyapi bhavati</b> na punaḥ dvipadaṃ na vākyam । <b>tasmāt
padāntaraśravaṇanibandhana eva vākyeṣu</b> padadvayamātreṇopapanneṣu <b>arthāntarāvagamaḥ</b> tena
yatrādhikāripadaṃ śrūyate bhavatu tatrādhikāryavagamaḥ । na punastadabhāve aparipūrṇateti tadāha
---<b>na punaḥ aśrūyamāṇa evārthāntarakalpanāpramāṇamasti</b> । yadi padadvayenānvitābhidhā-
nopapatteḥ paripūrṇatā'sti <b>kathaṃ tarhi <q>‘vasantāya kapiñjalānālabhate’</q> grīṣmāya kalaviṅkān</b>
ityatrālamatyanuṣaṅgaḥ grīṣmāya kalaviṅkānityatra padadvayenānvitābhidhānopapatteḥ । vibhaktyarthasya
cāvagamyamānatayā karmatvāśravaṇenāpyupapatteḥ । atrottaraṃ---<b>agṛhyamāṇaviśeṣatvāditi
tatroktam</b> । sarvatra padadvayasya vidyamānatvāt vasantāya kapiñ‍jalān grīṣmāya kalaviṅkān
varṣābhyastittarīn iti । tena sarveṣāṃ padāntarāśravaṇotthāpyākāṅkṣāvattvāt saṃbandhayogyatvāccārthasya
[a]sajātīyapadavyavadhānābhāvācca sarvaissaṃbandhaḥ । <b>loke tarhi kathaṃ dvāraṃ iti padadvayaśravaṇe</b>
<note>(1) G. vyutpatti</note>
﻿<pb n="r1032"/>
satyadhyāhāraḥ । uttaraṃ---<b>yuk‍taṃ kārakāṇāṃ kriyāpekṣatvāt</b> kārakapadānāṃ kriyāpade-
'śrūyamāṇe'paripūrṇatvāt bhavatyadhyāhāraḥ । <b>na punarniyogo'dhikāramapekṣata ityuk‍tam</b> ।
tena vināpi viṣayeṇa sahānvitābhidhānopapatteriti । <b>tasmādyāvadvacanaṃ vacanaṃ</b> na puna-
radhyāhārāpekṣamiti । <b>atrābhidhīyate---kārakamiva kriyāpekṣaṃ niyogamapyadhikārāpekṣaṃ
vadāmaḥ</b> । asyārthaḥ---yathā kārakasya kriyayā sahānvitābhidhānaṃ tathā niyogasyāpi na
kevalaṃ viṣayeṇa sahānvitābhidhānam । api tu niyojyapadenāpi । ubhayānubandhavyatirekeṇa
anvita evābhidhātuṃ na śakyate । yathā kriyā ekenāpi kārakeṇānvitā'bhidhīyate dvābhyāṃ
bahubhirapi tatheha nāsti । sarvathā anubandhadvayānvito'bhidheyaḥ nānyatheti adhikāryanubandhā-
śravaṇe aparipūrṇatvādadhyāhāro yuktaḥ । ubhayānvita evābhidheya iti kutaḥ ? <b>loke tathā
darśanāt । abhyāja gāṃ śuklāṃ’</b> ityetāvanmātramanapekṣya niyojyaviśeṣaṃ <b>vaktāro na bhavanti
yasmāta devadattaṃ yajñadattaṃ bā'dhikṛtya liṅādayaḥ prayujyante । nanu devadattādayaḥ kartṛ-
viśeṣaṇaṃ</b> tena vināpi niyojyena loke prayogo'stīti1 codyārthaḥ । <b>yathā kartṛviśeṣaṇaṃ
na bhavati tathā ṣaṣṭhe vakṣyāmaḥ</b> । yasya hi viṣayānupraveśaḥ śabdavirodhānna saṃbhavati so'dhi-
kāriviśeṣaṇaṃ yathā svargakāma iti yāvajjīvamiti ca । atrāpi saṃbodhanavibhaktiyogaśca
kartṛtve nopapadyata iti devadattādayo niyojyaviśeṣaṇameva । nanvārthama(na)dhikāriviśeṣaṇatva-
<note>(1) R. nāstīti</note>
﻿<pb n="r1033"/>
māśritya saṃbodhanavibhaktiḥ । bhavatu ca kartṛviśeṣaṇatvameva śābdaṃ tatrāha---<b>adhikārāddhi kartṛtvaṃ
sthāsyati1 na kartṛtvādadhikāraḥ</b> । nārthamadhikāritvaṃ saṃbhavati ārthaṃ tu kartṛtvaṃ saṃbhavati ।
<b>tasmāt śrutyekadeśaḥ sa ucyate । yatpunaratra bhaṣkāreṇok‍taṃ evaṃ laukiko'dhyāhārā
prāpnotīti । parihṛtaṃ ca vaidikamevādhyāhariṣyāma iti tathā vyavadhānaṃ cāśaṅkya <q>‘api
paśyasi’</q> iti dṛṣṭāntābhidhānaṃ tatsarvamasamañjasamiva pratibhāti yanniyogādavagamyate</b>
adhyāhṛtenāpyadhikāriviśeṣaṇena tāvat yatphalamavagamyate <b>kathaṃ tadavaidikam</b> । sākṣācchruta
ivādhikārapade । tatra hi niyogata eva phalam । <b>vyavadhāne ca kathamanuṣaṅgaḥ । yadapyuktaṃ
<q>‘api paśyasi dhāvantaṃ’</q> ityasaṃvandhipadavyavāyānnaivāyaṃ vyavāyaḥ</b> na hi dūre jātamityā-
dīni padāni dṛśinā saṃbadhyante । tena ca na dṛśiṃ vyavadadhati <b>saṃbandhayogyena</b> hi sajātīyena
<b>padena saṃbaddhaṃ vyavahitamucyate</b> । atrocyate---phalamadhyāhriyata ityuk‍te kasyacidiyamāśaṅkā
syāt phalatayaivādhyāhāra ukta iti tadabhiprāyeṇa codyamevaṃ laukiko'dhyāhāra iti ।
parihārastu niyojyaviśeṣaṇādhyāhāreṇa niyogāt phalamiti । tadetadāha---<b>atrocyate---vaidika-
mevādhyāhariṣyāma iti । etaduk‍taṃ bhavati । na kārakatayā'dhyāhriyate</b> na kriyāyāḥ
<note>(1) G. sthāpyate</note>
﻿<pb n="r1034"/>
karmakārakatayā <b>kiṃ tarhi adhikārimukhenaiva</b> adhikāriviśeṣaṇalābhāyaiveti । <b>kārakatayā
hi phalasaṃbandho laukiko bhavati pramāṇāntarāpekṣatvāt</b> । kriyākārakabhāvo hi sarvatra
pramāṇāntaravedya eva । <b>dṛṣṭānto'yi yathā na padabyavadhānamātrāt vyavahitaṃ bhavati kintu
yogyapadasaṃbaddhaṃ vākyāntaravyavahitaṃ bhavati</b> tathā'trāpi yogyapadasaṃbandhābhāvāt vyavadhānā-
bhāvaḥ । <b>tasmānnādhikārādhyāhāre vyavadhānam</b> । api paśyasi iti ca sūktam ।
<b>ato'śrūyamāṇādhikārāṇyapi sādhikārāṇīti siddham</b> ।</p>
<p><b>tatsarvārthamanādeśāt sa svargaḥ syāt</b> । atra sūtradvayamekīkṛtya paṭhataḥ ṭīkākāra-
syāyaṃ bhāvaḥ---svargakāmādhikāra2nirṇayaparyantamekamidamadhikaraṇaṃ nānyathā'yameva siddhānto'vatiṣṭhate
kalpite'pi niyojye punaragṛhyamāṇaviśeṣaṇatayā sarvārthināmadhikāraḥ syāt । na ca
paramārthatassarveṣāmadhikāraḥ śakyate'vagantum ekenaiva kṛtārthatvāt । punastatrāpyagṛhyamāṇa-
viśeṣatvāt viśeṣakalpanānupapatteḥ pūrvādhikaraṇabhaṅgo'pi syāt 3yāvanna viśeṣakalpanā syāt
tāvadasyaivāsiddheriti । <b>sthitaṃ niyogo nādhikāraśūnya iti</b> । anenāvāntarasaṅgatimāha ।
sthitamiti cānenātra pūrvapakṣe pūrvādhikaraṇasiddhāntaḥ sthito'pi na nirvahatītyāha । <b>kenādhi</b>-
<note>(1) P. 1255</note> <note>(2) G. ri</note> <note>(3) G. nanu vikalpaḥ syāt na, anvayasyaivāsiddheḥ</note>
﻿<pb n="r1035"/>
<b>kāreṇeti na jñāyate । ato'gṛhyamāṇaviśeṣatayā sarvārthibhiḥ saṃbandha iti pūrvaḥ pakṣaḥ</b> ।
asyārthaḥ---yadyapyantaraṅgatayā avaśyaṃbhāvitayā ca jīvanamevādhikāriviśeṣaṇaṃ yuktaṃ tathāpi
prayuktigauravaprasaṅgāt puruṣāṇāṃ ca kāmapravaṇapravṛttitvāt arthitaivādhikāriviśeṣaṇam । tatra ca
viśeṣo na gṛhyata iti sarvārthināmadhikāra iti । <b>atrocyate---bahubhissaṃbandhe niyatamekena
saṃbandhaḥ । ekena cedupapanno niyogaḥ nādhikārāntarasabandhe pramāṇamasti</b> । 1tadeka
evātrādhikārīti yuktam । <b>nanu cāgṛhyamāṇaviśeṣatvāt nāsau nirūpayituṃ śakyata
ityuktam । satyamuktaṃ yadi na gṛhyate viśeṣaḥ । iha tu sarvān pratyaviśiṣṭatvāt
svargakāmasyaivādhikāro'vagamyate sāmānyakalpanāyāṃ hi viśeṣāvagame hetvabhāvāt</b> ।
asyārthaḥ---kāmino hyadhikāre kalpyamāne duḥkhanivṛttikāmitā tāvannādhikāri-
viśeṣaṇaṃ āśrayaṇīyam । sukhakāmanāyāṃ puruṣāṇāmatyantonmukhatvāt । 2sukhīti tāvata
svayaṃ sukhamanubhūyate3 । duḥ khaṃ ca tadvirodhādeva nānubhūyate । duḥ khanivṛttimātre ca
suṣuptidaśāyāṃ sukhānubhavo nāvaśyaṃ bhavati । tatra sukhe kāmyamānatayā'dhikāriviśeṣaṇe
sthite tadviśeṣagrahaṇakāraṇābhāvāt anavacchinnaṃ sukhamātramevāvaśiṣyate । atassāmānya-
kalpanāyāṃ satyāṃ viśeṣāvagame hetvabhāvāt sukhasāmānyamātraṃ svarga evādhikāriviśeṣaṇamiti ।
nanu sūtrakārassarvān pratyaviśiṣṭatvāditi yuktimāha---<b>tadidamuktaṃ---sa svargaḥ syāt sarvān</b>
<note>(1) G. tasmādeka</note> <note>(2) G. sukhe hi</note> <note>(3) adds duḥ khanivṛttimātraṃ
suṣup‍tyādidaśāyāṃ sukhānubhāvo nāvaśyaṃ bhavati ।</note>
﻿<pb n="r1036"/>
<b>pratyaviśiṣṭatvāt iti । anena yadevāsmābhiruk‍taṃ sarvān sukhaviśeṣāt prati</b> sukhasāmānya-
syāviśiṣṭatvaṃ tadeva sūtrakāreṇāpyuktamityarthaḥ ।</p>
<p><b>kratau phalārthavādam । sthitamaśrūyamāṇādhikāreṣu sarvān pratyaviśiṣṭatvāt
svargo'dhikāraheturiti</b> । anenāvāsaṅgatiṃ <b>pūrvapakṣabījaṃ cāha</b> । atra bhāṣyakāraḥ phala-
vidhyarthavādacintāṃ karoti । sā cāyuktā । parṇamayyadhikaraṇe hi sarveṣāmevaṃjātīya-
kānāmarthavādatvamuktam phalapratipādakatvābhāvāditi । anayā śaṅkayā ṭīkākāro bhāṣyakārīya-
saṃśayābhiprāyaṃ darśayannāha---<b>yatra punarviśeṣaphalabhidhāyino'rthavādāḥ śrūyante tatra saṃśayaḥ
kiṃ tatrāpi svarga evādhikārahetuḥ athavā'rthavādābhihitaṃ vastu</b> iti । asyārthaḥ
---sthitamevārthavādatvaṃ tathāpyevaṃ cintyate adhikāraśūnyavidhau kalpyamāne cādhikāriṇi
kimarthavādābhihitaphalakāmo'tra adhikārī kalpyatāṃ uta svargakāma evātrāpi bhavatu yatrāpi
viśeṣābhidhāyako'rthavādo'stīti । tena nāsti virodhaḥ । <b>pūrvapakṣavādī niyogādyadava-
gamyate tadeva yuktamiti manyate । arthavādastvarthavāda eva</b> asyārthaḥ---sthitaṃ arthavādā-
stāvanna phalapratipādakā iti, yadi paraṃ niyogasāmarthyamātreṇa kalpanā sā viśvajidādiṣvivāviśiṣṭa
﻿<pb n="r1037"/>
iti svargakāmina evātrādhikāro yuktaḥ । <b>atrābhidhīyate---arthavādābhihitameva phalaṃ
yuktam, kutaḥ ? evamarthastutyaiva stutyartha upapanno bhavati</b> । asyārthaḥ---kalpanāpi
kriyamāṇā saiva yuktā yā sarvapadānuguṇā । iha ca svarge kalpyamāne arthavādasthapratiṣṭhādipadaṃ
stutyarthaṃ svargaparamiti kalpanīyam tatrāpi parokṣārthavṛttirādaraṇīyā । pratiṣṭhāyāṃ tu adhikāri-
viśeṣaṇatayā kalpyamānāyāṃ tatphalatvāt karmaṇaḥ prayojanastutyaiva stutyartha upapanno bhavati ।
tena arthavādabhidheyapratiṣṭhādikāma evādhikārī kalpayitavyaḥ । <b>nanu ca niyogāt
svargārthataivāvagamyata ityukta । sandigdhe ca vākyaśeṣānnirṇaya uktaḥ</b> । na cehāsti
saṃśayaḥ tena svargakāma evādhikārī yuktaḥ । <b>ucyate---satyaṃ saṃśayo nāsti</b> । kintu
jñānānutpattimātrameva yāvat । tadāha---<b>niścayo'pi naiva vidyate । ataḥ 1svavākya-
śeṣādyo'rtho'vagamyate sa eva vākyārthaḥ</b> । vākyaśeṣeṇa saha vākyasyārthapratipādakatvāt
tadanuguṇa eva vākyārtho nyāyyaḥ । yadi yāvatpadāntaranirapekṣālliṅādiśabdāmātrādeva
niyogo'vagamyate tadā tadbalena svargakāmo niścīyate । na tvetadasti । tadāha---<b>na cā-
pratipanne vākyārthe kevalānniyogāt kiñcitpratipadyate2 tasmātsūktamarthavādābhihitameva
adhikāraheturiti</b> । nanvatrādhyāhāryamevādhikāri3padamuktam । bhāṣye ca arthavāda eva
kalpitavidhāyakavibhaktiḥ phalavidhirbhavatu । yadi vā dhātvarthena saha prayogavacana eva
<note>(1) R. svargavākya</note> <note>(2) pratipādyateti</note> <note>(3) G. adhikārapada</note>
﻿<pb n="r1038"/>
vidhāsyatīti tadāha---<b>yatpunarbhāṣyakāreṇetyādi</b> । asyārthaḥ---nātra bhāṣyasya tātparyam ।
kintu arthavādābhihitaṃ 2tāvadatra phalam । sambandhaḥ, tadyathātathā vā'stu nātrābhiniveṣṭavyamiti
anāsthābhidhānaṃ3 cāmumevārthaṃ prakaṭayati ।</p>
<p><b>kāmye karmaṇi । nanu</b> cedamadhikaraṇaṃ pūrvādhikaraṇena dūrotsāritam । yatrārthavāda-
sthepi phale svargo na kalpyate tatra sutarāṃ vidhyuddeśagate 4sākṣādadhikāriviśeṣaṇībhūte itīmāmā-
śaṅkāmapanayannāha---<b>idamidānīṃ cintyate yadi punarniyogāt svargādhikāraḥ padāntara-
yogāccopādhayaḥ kalpyante śākamapyāharetivat ko doṣaḥ syāt</b> । etaduk‍taṃ bhavati---tatra
hi kevalasvargakāmādhikāritā niṣiddhā yatra sākṣātsvargakāmasya [pratiṣṭhākāmasya] śravaṇamasti
iha tu niyogāt svargādhikāraḥ padāntarasya 5vidhyuddeśagatasyārthavādagatasya ca śravaṇāda-
nvācīyamānatayā brahmavarcasapratiṣṭhādikaṃ kalpyatāmiti āśaṅketi na dūrotsāraṇāta
ko doṣaḥ iti vadan mandatāṃ pūrvapakṣasyāha । sākṣādapratīteḥ svargakāmasya svargakāmapadena
<note>(1) P. 1258</note> <note>(2) R. tāvadatra yathā phalaṃ tathāstu</note> <note>(3) G. vā mu</note>
<note>(4) gatasākṣā</note> <note>(5) G. svargo'stu padārthasya</note>
﻿<pb n="r1039"/>
tasmādupādhikārā anvācīyeran । ko doṣaḥ ? । rāddhāntamāha---<b>na khalu kaścit brahma-
hatyādidoṣaḥ kintu aniścitāt sāmānyādhikārāt viśeṣa upādhiriti 2duśśakaṃ vak‍tum
kāṣṭhasaṃyuktamiva3 śākāharaṇam</b> । asyārthaḥ---satyaṃ brahmavarcasādayaḥ upādhikārā anvācī-
yeran yadi sāmānyena svargakāmamātrasyādhikārakalpanā niścitā syāt । nanu niyogāt
kimiti na niścīyate । maivaṃ । viśeṣaśravaṇe sati niyogākṣepasyaivānudayāt । nanu
viśeṣaśravaṇamupādhikāro'nvācayaḥ । maivam । 4itaretarāśrayaprasaṅgāt (na)sāmānyakalpanāyāṃ
niścitāyāṃ viśeṣaśravaṇamupādhikāro'nvācayaḥ upādhikārānvācaye ca niścite sāmānyakalpa-
neti । loke tu kāṣṭhāharaṇasya sākṣācchrutatvāt śākāharaṇamupādhikāra iti yuktam ।
kāṣṭhasaṃyuktamiveti vaidharmyadṛṣṭāntaḥ ।</p>
<p><b>sārvakāmyamaṅgakāmaiḥ pradharaṇāt । <q>‘sarvebhyaḥ kāmebhyo darśapūrṇabhāsau’</q> iti
kimayamanuvādaḥ atha vā ayamapyadhikāraniyoga</b> iti saṃśaye <b>prāptārthatayā'nuvāda iti
manyate । kathaṃ prāptiḥ ? kiñcit aṅagadvāreṇa, kiñcit svata iti pūrvaḥ pakṣaḥ</b> ।
<note>(1) P. 1259</note> <note>(2) G. śakyate vak‍tuṃ</note> <note>(3) saṃyuktādiva</note> <note>(4) G. viśeṣaṇauḥ
paripūrṇairvākye punaradhyāhārānupapatteḥ nopādhitvaṃ śakyate kalpayituṃ athānvā-
cīyamānatayā na tāvanmātreṇa nirākāṃkṣateti । tadasat---anbācīyamānatayā
sākṣādapratīteḥ svargakāmabalenānvācīyamānatve itaretara ।</note>
﻿<pb n="r1040"/>
ayamabhiprāyaḥ---<b>sākṣāttāvadiha vidhirna śrūyate</b> । sa kalpayitavyaḥ । kalpanāyāṃ ca
aprāptārthatā hetuḥ । na cāprāptārthatetyanuvāda eveti । <b>nanu pradhānasaṃbandhitayaivaitacchrūyate ।
kathamaṅgāpekṣo'nuvādaḥ</b> । asyārthaḥ---pradhānasya hi sarvaphalatocyate । sā kathamaṅgānāṃ
prāpnoti । pariharati---<b>aṅgadvāramapi hi 2pradhānena vyapadiśyata eva</b> । aṅgasaṃbandhaṃ
pradhānasyocyate । <b>yūpavat</b> yathā <q>‘vājapeyasya yūpa’</q> iti । <b>atrābhidhīyate---pramāṇā-
ntaragamyamidaṃ yadutānyasaṃbandhi anyena vyapadiśyata iti</b> । śabdāddhi 3sākṣātsabandha-
saṃbhave paramparāśrayaṇamayuktam । yadā hyetadavagataṃ bhavati yathā saṃbandhasaṃbandhipratipādakametaditi
tadā paramparāśrayaṇam । nanu anuvādakatvādeva pramāṇāntaragamyatā bhaviṣyati ityatrāha
---<b>siddhe cānuvādatve pramāṇāntaragamyatā pramāṇāntaragamyatāyāṃ cānuvāda itītaretarā-
śrayatā tasmānnirapekṣācchabdāt niyoga eveti manyāmahe । yūpe punararthāntarasya
saptadaśāratnitāyā vidheyatvānna</b> yūpavidhānamityanuvādasiddheḥ <b>pramāṇāntaraprameyatā</b> yūpa-
vājapeyasaṃbandhasyāśrayaṇīyeti ।</p>
<note>(1) P. 1251</note> <note>(2) G. prādhānye</note> <note>(3) R. śabdādapi</note>
﻿<pb n="r1041"/>
<p><b>tatra sarve'viśeṣāt</b> । yadā pūrvādhikaraṇe sthitaṃ vidhiriti tadā cinteyamupapadyate
ityavāntarasaṅgatiṃ vadan saṃśayamāha---idamidānīṃ cintyate---<b>kiṃ sakṛt</b> prayoge sarveṣāṃ putra-
paśvādīnāṃ prāptiḥ <b>uta yāvatkāmaṃ prayoga iti</b> । yāvantaḥ kāmyamānāḥ tāvantaḥ prayogā
iti । sarveṣāṃ kāmyamānānāṃ phalānāṃ nimittatayā darśapūrṇamāsayoḥ śrutatvāt <b>prayoge viśeṣā-
vadhāraṇaṃ na śakyate vak‍tum</b> । asmātprayogādanena bhavitavyaṃ asmātprayogādanena iti
abhinnatvāddarśapūrṇamāsayoḥ । tau ca sarveṣāṃ ca nimittabhūtau kṛtau cet kimiti tadīyaṃ
sarvameva naimittikaṃ namavati । atha na bhavati kadācidapi tarhi tannimittaṃ na syāt ।
nimittābhāve ca naimittikamāpi kadācinna syāt । punaḥ punaḥ karaṇe vihitau tāveva iti tena
sakṛtkaraṇe sarvaphalāvāptiṃ pūrvapakṣavādī manyate । <b>nanu ca sarvakāmo naiva kaścidastyadhi-
kārī anadhikārācca phalātpatterasaṃbhava</b> iti pūrvapakṣamākṣipati । asyārthaḥ---kāmyamāna-
phalamūtasarvaviṣayakāmanāyuktaḥ kaścitpuruṣaḥ nāsti kāmanānāṃ yugapadanutpādanāt1 । tādṛśaśce-
dadhikārī nāsti phalamapi yugapanna saṃbhavati anadhikṛtānāṃ jyotiṣṭomādiṣviva śṛdrādīnāṃ
phalābhāva iti । samādadhāti---<b>ucyate---yadi kāmanā'ṅgaṃ syāt anutpannā satī nāṅgatayo-
papadyata iti bhavati kāmanānāmanutpādaḥ sakṛtprayoge sarvaphalānutpattau hetuḥ</b> । asyārthaḥ
---kāmanānāṃ tāvat 2niyogotpattau viniyogābhāvāt nāṅgatā । kintu adhikārotpattau tāveva
<note>(1) G. anuvādāt</note> <note>(2) G. viniyogotpattau</note>
﻿<pb n="r1042"/>
kāraṇam । tatra kāmanānāṃ yadyapi yaugapadyaṃ nāsti tathāpyavaiguṇyāt sarvaphalāvāptiḥ ।
śūdrādīnāṃ tu vaiguṇyādeva sarvaphalānutpādaḥ । <b>iha punaḥ sarvaiḥ kāmairyuk‍tasya kāmino-
'dhikāraḥ iti na prayogakāle kāmanotpāda upayujyate । tasmānna nimitte sati naimittikasya
vyāghāto bhavitumarhati । atrocyate---yāvatkāmaṃ prayogaḥ iti । evamadhikāra-
siddhirupapannā1bhavati । na hyakāminaḥ phalādhikāro'stīti ṣaṣṭhe vakṣyāmaḥ</b> । atrāya-
mabhiprāyaḥ kāmino hyadhikāraśravaṇāt phalānutpāde ca tasyādhikārānupapatteḥ phalasādhakatvaṃ niyoga-
siddhipurassaraṃ yāgādeḥ kalpyate । tatra yadā yaiva kāmanotpannā tadā saivādhikāriviśeṣaṇam ।
yadā ca yatkāmyate tadā tatsidhyaiva kāmino'dhikārasiddhirupapannā bhavatīti na phalāntarotpāde
pramāṇamasti । nanūtpādakāviśeṣa eva pramāṇaṃ syāt syādetadevaṃ yadi 2niyogo'rthalakṣaṇaṃ na
syāt; kṣaṇamaṅgini yāge niyogādeva kālāntare phalamityasakṛduktam । pratikāmaṃ cādhikāra-
niyogā bhidyante sādhyabhedena śāstrabhedāt śāstrabhedena ca śāstrārthabhedāt । tena yadā
yaiva kāmanā tadā tatsaṃbandha eva niyogo niṣpadyate nānya iti sarvaphalānutpādaḥ ।
nanu niyogā api sādhanābhedāt kimiti na niṣpadyante । naivam । niyoga-
siddhāvadhikāriṇo'pi sādhanatvāt । tasya ca pratikāmaṃ bhinnatvāt sādhanābhedānupapatti-
riti । imamevābhiprāyaṃ codyapūrvakaṃ prakaṭayati---<b>nanu ca prayogakāle kāmanotpādo'naṅgatvā-
nnopayujyata ityuk‍tam</b> । tenānutpannāyāmapi kāmanāyāṃ avaiguṇyāt phalotpādena bhavitavya-
<note>(1) G. rutpannā</note> <note>(2) R. niyogātphalaṃ</note>
﻿<pb n="r1043"/>
mityarthaḥ । <b>kena vok‍taṃ prayogakāle utpādo heturiti ? adhikārāvagatāveva sarva-
kāmitā yugapanna saṃbhavatītyuktamasmābhiḥ</b> । yugapat kāmanānāma<b>saṃbhave ca yugapat
sarvaniyogānupapattiḥ</b> । sarvānniyogān yugapat kāryatayā puruṣo nāvabudhyata ityarthaḥ ।
upasaṃharati---<b>tasmāt pratikāmamadhikāraḥ</b> । adhikāraparyantā ca phalasiddhiriti pratikāmaṃ
phalārthināṃ prayogabhedaḥ । atra bhāṣyakāreṇa <q>“yadyapi yugapatkāmā bhavanti tathāpi teṣāṃ
sāhityamavivarkṣitaṃ uddeśyatvāt”</q> ityuktam । tatreyamāśaṅkā bhavati yadyapyuddeśyatā tathāpyu-
pāttoddeśyatvāt kimiti viśeṣaṇavivakṣā na saṃbhavati iti । tatra ṭīkākāro bhāṣyārthaṃ tāvadāha
---1<b>yathoddiṣṭakāmābhiprāyaṃ vidhānaṃ iti bhāṣyakāreṇoktam</b> । ye pratikratvantaraṃ kāmā
uddiṣṭāḥ ekaikena ta eveha nirapekṣā uddeśyā iti । nanu kasmāt yathoddiṣṭā eva sarvaśabde
nocyante ityatrāha---<b>anirdiṣṭānāmavagamābhāva ityabhiprāyaḥ</b> । yato'nirdiṣṭānāmanavagatiḥ
<b>tena nirdiṣṭāpekṣī sarvaśabdaḥ <q>“sarvaṃ kṛtaṃ”</q> itivat</b> । yato nirapekṣāḥ kāmā adhikāra-
hetavaḥ ataḥ <b>pratikāmaṃ</b> adhikārabhedāt yāvadadhikāraṃ <b>prayoyogabheda</b> iti । yata eva
paryāyeṇa phalotpādaḥ <b>ata eva viruddhānāmapi</b> sarvasvāraphalamaraṇa, prājāpatyaphalāyuḥ prabhṛtī-
nāmapi viruddhānāṃ <b>cādhikārassiddho bhavati । sakṛtprayoge hi maraṇāyuṣoranupapattiḥ ।
tasmādyogasiddhirveti sūktam</b> ।</p>
<note>(1) yathoddiṣṭānāmavagamābhāva ityabhiprāyaḥ</note>
﻿<pb n="r1044"/>
<p><b>evaṃ vā</b> । nanu ca lakṣaṇasaṅgatirevātra nāsti । kimitīha loke kāmā utāmuṣmi-
nnityāśaṅkāmapanayannāha---<b>asminnadhikaraṇe niyogasya phalaṃ prati kiṃ śarīragrahaṇapūrvakaḥ
prayojakabhāvaḥ uta yāvacchrūtaṃ prayok‍tṛtvamiti1</b> । adhyāhṛtyaupaskāraḥ । asyārthaḥ
---ya eke iha loke gegārhaphalāścitrādividhayaḥ kiṃ te śarīraṃ bhogāyatanaṃ vinā phalaṃ
bhojayitumaśak‍nuvantaḥ śarīramākṣipyaiva phalamākṣipanti, yadi vā śarīrākṣepaṃ vinā putrādyākṣepa
eveti cintyate । yadi śarīrākṣeṣaniyamaḥ tadā amuṣminneva loke kāmāḥ; atha na
tadā'niyamaḥ iha vā'muṣmin veti । <b>tatra pūrvapakṣavādī śarīragrahaṇasya kāraṇāntarā-
darśanāt paśvādīnāṃ ca kāraṇāntareṇopapatteḥ śarīragrahaṇapūrvakaḥ phalākṣepa iti manyate</b> ।
asyārthaḥ---śarīraṃ tāvadbhautikaṃ bhūtasaṃyogajanyaṃ bhūtānāṃ ca sarva eva saṃyogo na śarīrārambhakaḥ
kintu kaścideva, tatra bhavitavyaṃ kena citkāraṇaviśeṣeṇānugrāhakeṇa । tatrānyasya tāvatkāraṇatvaṃ
na dṛṣṭam । karmavidhīnāṃ tu phalaprasavānyathānupapatteryuk‍taṃ tatra kāraṇatvam । tena śarīrāraṃbha-
pūrvakaṃ phalaṃ vaidikāni karmāṇi dadatīti phalamāmuṣmikam । nanu aihikānāṃ paśvādīnāṃ kiṃ
nimittamityatrāha---<b>paśvādīnāṃ kāraṇaṃ pratigrahādi pratyakṣaṃ bhaviṣyatīti । rāddhāntavādī tu
yāvacchrutaṃ prayok‍tṛtvaṃ manyate</b> । ityadhyāhāreṇopaskāraḥ । kasmāt ? <b>kevalaśravaṇāva-
gamyatvāt prayok‍tṛbhāvasya</b> । śabdaikasamadhigamya eva niyogasya prayojakabhāvaḥ । sa cā-
<note>(1) G. adds cintyate uttaraṃ saṃskāro'syārthaḥ ।</note>
﻿<pb n="r1045"/>
viśeṣeṇa gamyate । <b>na hi gamyate viśeṣaḥ ihaiva phalamamutraiva veti</b> । kasmāt ?
<b>kāmaśrutisāmānyāt</b> । kāmasya cobhayatrāpi saṃbhavāt । yat‍tu śarīrārambhasya kāraṇāntaraṃ
na dṛśyate iti । satyaṃ idamami na dṛśyate । phaladānaṃ tu kāraṇāntaropāttepi śarīre
ghaṭata eveti naikāntataḥ kāraṇatāmupagacchati । tasmāt sahakāriviśeṣāpekṣayā iha vā'nyatra
vā 1janmani phalaṃ prayacchatīti2 nānupapannam । <b>atra bhāṣyakāro'nantarādarśanamupanyasya
<q>‘pratyakṣānumānābhyāṃ nopalabhāmahe śabdādavagamyate’</q> ityuktavān । tadayuktam, śabdādapi
hi nānantaryamupalabhyata ityuktam</b> । atrocyate । <b>ayamabhiprāyo bhāṣyakārasya---sā-
mānyāvagamāt <q>‘iha’</q> <q>‘amuṣmin’</q> iti ca viśeṣānavagamāt śabdato na pramāṇāntarābhāva
ānantaryaṃ vihantīti</b> । asyārthaḥ---yadyapyānantaryaṃ na dṛśyate tathāpi ekāntataḥ
ānantaryaṃ na syāditi na śakyate vak‍tuṃ pramāṇāntarādarśanepi śabdādaniyamāvagateḥ
kadācidanantaramapi kadācidanantaramapi phalaṃ syāditi । <b>liṅgaṃ pūrvapakṣavādyuktamuktam</b> ।
itthaṃ vyākhyātamityarthaḥ ।</p>
<p><b>samavāye codanā</b> । nanu kathamatra pūrvapakṣaḥ yāvatā k‍tvāpratyayāt aṅgaprayojana-
saṃbandha evāyamiti tatrāha---<b>vājapeyeneṣṭā bṛhaspatisavena yajeta iti lakṣaṇe k‍tvāpratya</b>-
<note>(1) P. 1262</note> <note>(2) R. karmaṇi</note> <note>(3) G. bhavaṣyatīti</note>﻿<q>yotpattau kālaśravaṇāt kālārthassaṃyoga iti pūrvaḥ pakṣaḥ</q> । asyārthaḥ---aṅgāṅgibhāvastāvat
ktvāpratyayotpattau hetubhūto lakṣaṇe na śrūyate । pūrvakālatā tu tāvata śrūyata eva tadvaśenā-
nantarakālabhāvitāpyavagamyate । atasta1dvidhānārthaṃ nūtana evāyaṃ viniyogo'stviti pūrvaḥ pakṣaḥ ।
<q>samānakartṛkayordhātvarthayoranvayāvagaterdhātusaṃbandha evāyam । sa cāṅgāṅgibhāvā-
dṛte na saṃbhavatīti aṅgāṅgitaiveti rāddhāntaḥ</q> । asyārthaḥ---satyaṃ lakṣaṇe śrūyate pūrva-
kālatā tathāpi sā na dhātvarthagatā <q>‘saṃmīlya hasati’</q> ityādau vyabhicārāt । kintu pratīti-
gatā । upādhimātram । samānakartṛtā tu dhātvarthagataiva । samānakartṛtayā ca dvayordhātvarthayo-
ranvayapratīteḥ dhātusaṃbandha evāyaṃ <b>ktvā</b>pratyaya iti dhātusaṃbandhādhikāre vihitatvāt ।
sa ca dhātvarthasaṃbandho dvayordhātvarthayoḥ anyathānupapatteḥ aṅgāṅgibhāvādṛte na saṃbhavatīti
aṅgāṅgitaiveti ।</p>
<p><b>ubhayārthamiti cet । <q>‘paurṇamāsīṃ saṃsthāpya’</q> iti parisamāptivacanatvāt
saṃsthāśabdasya nāṅgāṅgibhāvaḥ paurṇamāsyāḥ saṃbhavati iti prakaraṇāt darśapūrṇamāsāṅgataiva
vaimṛdhasyeti pūrvaḥ pakṣaḥ</b> । asyārthaḥ---saṃsthāśabdaḥ parisamāptivacanaḥ parisamāptiśca niśśe-
ṣānuṣṭhānam; tatra yadi saṃsthitā paurṇamāsī na tarhi tadaṅgamasti । atha tadaṅgamaparaṃ vaimṛdhākhya-
miti na tarhi saṃsthāśabda upapadyate । tasmānnāto vākyāttāvat aṅgāṅgibhāvo'vagamyate ।
<note>(1) P. 1262</note> <note>(2) G. tadvidhipara evāyaṃ</note>
﻿<pb n="1047"/>
tenāsaṃyuktatvāt prakaraṇādevobhayāṅgatā yuk‍teti pūrvaḥ pakṣaḥ । atrocyate---<b>yadi samāpti-
vacanatvāt saṃsthāśabdastha nāṅgitvaṃ paurṇamāsyāḥ prakaraṇādapi nāṅgitvaṃ saṃbhavati</b> ।
asyārthaḥ---yadi niśśeṣapaurṇamāsīsamāptivacanādasaṃbandho vaimṛdhasya tarhi prakaraṇādapyaṅgatā na
syāt tasminnaṅge'vaśiṣṭe niśśeṣasamāp‍tyanupapatteḥ । <b>atha saṃsthāpyeti pūrvavihitāṅgakalāpa-
parisamāp‍tyabhiprāyo'yaṃ saṃsthāśabdaḥ</b> । atha prākaraṇikāṅgasaṃbandhasiddha‍yarthaṃ saṃsthāśabdaḥ
āpekṣiko'vakalpate <b>evaṃ tarhi vākyāt paurṇamāsyaṅgataiva vaimṛdhasya</b> । na caivaṃ vācyaṃ,
mābhūt prakaraṇāt vākyācca paurṇamāsyaṅgaṃ vaimṛdhaḥ samāptivacanasyāpekṣikatve pramāṇābhāvāt paraṃ
amāvāsyāṅgameva prakaraṇādastviti । tathā hi sati yaḥ paurṇamāsīsaṃbandho'vagamyate sa
ekāntena tyakta eva syāt samāpterāpekṣikatvenāpyaṅgatopapattau1 । <b>na ca niyogaikye kaści-
dviśeṣaḥ । asyāpyadhikārasaṃbandhāt</b> darśapūrṇamāsaniyogaikyaṃ ca yadvaimṛdhasyāvagamyate tasya
kevalapairṇamāsyarthatvepi na virodhaḥ paurṇamāsīdvāreṇāpi tadanupraveśāt । <b>atassiddhaṃ paurṇamā-
syaṅgaṃ vaimṛdha iti</b> ।</p>
<p><b>anutpattau tu kālaḥ</b> । <q>‘agnimārutādūrdhvamanūyājaiścaranti’</q> iti kathamatrāṅgapradhāna-
saṃbandhaḥ ūrdhvaṃśabdasya kālavacanatvāt kālārtha evāyaṃ saṃbandha iti । <b>ucyate</b> । yeṣāmevaika-
prayogatā prāptā teṣāmeva yugapadanuṣṭhānāsaṃbhavāt paurvāparyāpekṣāyāṃ kālārtha upadeśa iti yukta-
<note>(1) tvenāp‍tyayoga</note>
﻿<pb n="1048"/>
matrāpyaṅgāṅgitvam । prahṛtya <b>paridhīn</b> ityatra ktvāpratyayādaṅgapradhānaśaṅkā । nanu prakṛtatvādeṣāṃ
nirjñātaparāṅgabhāvānāṃ kathamiyamāśaṅketi । ucyate---aṅgatvāvagamādeva taddharmakāṇi karmānta-
rāṇi bhaviṣyanti anyathā'ṅgatvānupapatteriti । atrottaraṃ---<b>nirjñātaparāṅgabhāvayoreva saṃbandhe
niyogaḥ kālavidhānaparyavasāyyeveti karmaṇaḥ pratyabhijñānāt</b> । asyārthaḥ---prakṛtatvā
tkarmaṇaḥ pratyabhijñā tāvadasti । na ca pratyabhijñāyamānaṃ tadaṅgatayā śakyate'vagantum । anavagarta
ca na vidhīyate । tenāṅgapradhānasaṃbandho'tra na vidheyaḥ । pāriśeṣyāt kālavidhiparamevedaṃ
vacanam । <b>tasmāt kālārtho niyogaḥ</b> ।</p>
<p><b>utpattikālaviśaye । <q>‘darśapūrṇamāsābhyāmiṣṭvā somena yajeta’</q> ityatrākarma-
vidhānāt kālārtho niyoga ityuktam</b> । anena bhāṣyārthamanubhāṣya ākṣepamāha---<b>tatpunarida-
mayuktam</b> । kasmāt ? <b><q>‘vājapeyeneṣṭvā bṛhaspatisavena yajeta’</q> ityanenāviśeṣāt</b>
bṛhaspatisavaśabdādapi mukhyabṛhaspatisavāvagatireva । <b>tenātrāpi kālārthena niyogena
bhavitavyam</b> । athāsannidhānādiha bṛhaspatisavapratyabhijñā nāstīti karmāntaravidhānaṃ tatrāha
---<b>ubhayatra vā karmārthatvaṃ</b> karmavidhānārthatvaṃ <b>niyogasya</b> । atrāpi karmaṇoḥ prakṛtatvāt ।
﻿<pb n="1049"/>
<b>vak‍tavyo vā viśeṣaḥ । atra kaiścit anārabhya vidhānaṃ viśeṣa uktaḥ</b> <q>“darśapūrṇamā-
sābhyāmiṣṭvā somena yajeta”</q> iti nedaṃ kasyacitprakaraṇe vākyam । kaḥ <b>punaratnānārabhyavādena
viśeṣo'vagamyate । ayaṃ viśeṣaḥ । karmadvayavidhānaṃ tāvanna saṃbhavati aneneṣṭvā anena
yajetetyevamādiṣu</b> । ayamabhiprāyaḥ---darśapūrṇamāsābhyāmityādiṣu nāmnā tāvatkarma dūrasthamapi
pratyabhijñāyate । tathā somena yajetetyapi dravyeṇa karma pratyabhijñāpyata eva । <b>tenaikamapi
karma vidhātuṃ na śakyate । anārabhyavidhāne ca naikamapi karma prakṛtamasti</b> । vājapeya-
prakaraṇe tu bṛhaspatisaveneti prakṛtavājapeyādhikārasannidhānāt yajistāvat aṅgavidhipara
evābagamyate । nāma ca tatparatayā na pratyabhijñāmāpādayituṃ śaknoti । yatra hi vidheyatayā
dhātvarthaḥ pratibhāti tatra vidheyasya bhinnatvāt tasmin prayuk‍taṃ nāmadheyaṃ na pratyabhijñāmāpādayati ।
vidhito dhātvarthasya prakaraṇāntaraṃ pratibhāti । adhikārāntaraṃ prati karmaṇo vidhīyamānatvāt ।
tathā yatrāpi guṇadvayaśravaṇaṃ tatrāpi karmavidhiḥ kārakaniyamārthamuktam । <b>tasmānnāmataḥ
prasiddhakarmopādānaṃ kālaniyogārtham---uk‍taṃ ca nāmadheyamapi guṇaphalopabandhenārthavaditi ।
vājapeye punaḥ prakṛtatvāt karmāntaravidhānaṃ śrutyopapadyate । nāma ca taddharmātideśakaṃ bhavi-
ṣyati । prakaraṇāntare prayojananyatvamiti nyāyāt । anārabhyavāde punaḥ prakaraṇāntarā-
bhāvāt ubhayorapi karmāntaratvamayuktam</b> yatrāpi dūrasthaṃ karma phale vidhīyate tatrāpi phalasyā-
﻿<pb n="1050"/>
vidheyatvāt karmaiva vidheyam । anārabhyavāde yadadhikāraṃ prati karmavidhirnāsti tatkālaniyamārtha-
muktamapi <b>karmāntaratvamayuk‍tam</b> । tadetatsarvaṃ kṛtavyākhyānam ।</p>
<p>evaṃ tāvat anārabhyavādamātraṃ yatra śākhāyāṃ tatra kālārtho niyoga1 uktaḥ ।
<b>yeṣāṃ punaḥ darśapūrṇamāsaprakaraṇa eva paṭhyate tatra kā kathā</b> । atrāyamabhiprāyaḥ---tatra na
dravyasaṃyogāt pratyabhijñātuṃ śakyate prakṛtārthatvena karmaṇo vidheyatvāt । tena tatra aṅgaprayojana
saṃbandha eva yuktaḥ tatrāha---<b>bhavatu tatrāṅgāṅgibhāvaḥ, kā no bādhā ? anāra</b>bhyavādamātraṣareṇai-
vādhikaraṇena siddhāntopapatteḥ । <b>atha vā parihṛtametadaṅgāṅgitvaṃ śākhāntarādhikaraṇe sarva-
śākhāpratyayamekaṃ karmeti vadatā</b> । kathaṃ parihṛtaṃ ? yāvatā yasya yo'rthaḥ pratibhāti tasya
tenaivārthena bhavitavyamiti bhāvaḥ, tadevedaṃ śāstramiti vākyasya pratyabhijñāyamānatvāt ekaṃ
śāstraṃ yuk‍taṃ na śāstrāntaramiti । atra pṛcchati ।---<b>bhavatvevaṃ tathāpi na vidmo'nārabhya-
vādasya yo'rthaḥ</b> kālārthoṃ niyoga iti <b>tena śās‍traṃ pratyabhijñāyatāṃ</b>, sa eva śāstrāntare
prakaraṇāntarādhītepi bhavatu, <b>uta prakaraṇepi yo'rtho</b>'ṅgāṅgibhāvaḥ teva śās‍traṃ pratyabhijñāyatāṃ sa
evānārabhyavāde'pi śākhāntarīye bhavatu । uttaraṃ---<b>avirodhādanārabhyavādena pratyabhijñānaṃ
bhedavido manyante</b> । anārabhvādhītasya yo'rthaḥ sa evārabhyādhītasyāpi avirodhāt । anāra-
bhyabādārthe sarvatrāśrīyamāṇe nāmnā dravyeṇa ca yatpratyabhijñānaṃ na tasya virodhaḥ prakaraṇādhītārthe tu
pratyabhijñānaṃ virudhyata iti । <b>tasmātsūk‍taṃ kālārthassaṃyoga iti । darśanamuk‍tam</b> ।</p>
<note>(1) R. saṃyogaḥ</note>
﻿<pb n="1051"/>
<p><b>phalasaṃyogastvacodite । atra saṃśayaḥ kiṃ yasya niyogaḥ</b> pituḥ tasya śāstrāt
<b>phalaṃ utānyasya niyogaḥ anyasya phalamiti</b> । kathaṃ saṃśayaḥ ? arthavāde phalapadena
brahmavarcasādinā anyasya putrasyānvayāt jātasya phalasaṃbandhāvagamāt । adhikāripadena ca
<q>‘putre jāte’</q> <b>ityane</b>nānyasya pituranvayāt । nanvevamapi pitā niyojyo bhavatu; bhavatu ca
putra/?/sya phalamiti ko virodhaḥ tatrāha---<b>adhikārī ca niyujyate । yadarthaṃ karma so'dhikārī</b> ।
yaścādhikārī <b>sa eva niyujyate</b> । parārthe hi karmaṇi na parasya niyogo ghaṭate । tatra
yadīdaṃ putraniḥ śreyasāya karma syāt tadā nātra pituradhikāraḥ <b>syāt</b> । atadarthatvātkarmaṇaḥ ।
<b>anadhikāre ca pituḥ 1nāsya niyojyatā syāt । tasmāt</b> pitari niyojye <b>bhavatyeva
saṃśayaḥ । kiṃ yuktaṃ ? niyojyasya pituḥ phalamiti kutaḥ ? adhikārasidhyartho hi</b>
yasmāt phalayogo <b>na saṃbandhamātrāvagamyaḥ</b> puruṣasya yadaiśvaryaṃ adhikāriśabdavācyaṃ tatpuruṣasya
karmaṇi yathā syāt ityevamarthaṃ phalayogo'ṅgīkriyate na punaḥ phalasaṃbandho'vagamyata ityetāvanmātreṇa ।
<b>tasmāt pituridaṃ phalam । putraphalānvayasya stutyā vā'nvayo bhavatu</b> । putrasyāpi tāvadidaṃ
phalamiti <b>lakṣaṇayā vā'dhikṛtaviśeṣaṇam</b> । putrapadena pitureva lakṣaṇayā pitureva phalaṃ
viśeṣaṇamastu । sarvathā pitṛniḥ śreyasāyedaṃ karmeti । <b>tathā ca kratusaṃbandhini nimitte</b>
<note>(1) G. nānyasya</note>
﻿<pb n="1052"/>
<b>yasmānniyojyasyaiva</b> phalaṃ dṛśyate tena kratunā saṃbadhyate । etaduk‍taṃ bhavati---asaṃbandhinyapi
nimitte yanniyojyasyaiva phalaṃ śrūyate yadi yatsaṃbandhinimittaṃ/?/ yathā putrasaṃbandhijanma tasyaiva
phalaṃ syāt tadā kratusaṃbandhameva phalamuk‍taṃ syāt na ca tathoktamiti । <b>atrocyate---yasya
phalānvayaḥ putrasya tasyaiva phalaṃ nimittatayāpyadhikārasiddheḥ itarasya putrajanmanā
nimittenāpi</b> nimittādhikāraniyoganirvṛttyāpi <b>puruṣārthatā</b> karmaṇo'<b>stītyadhikārassiddha‍ya</b>-
tyaiśvaryalakṣaṇaḥ । tasmāt putragatā phalaśrutiryathārthaivāstu । yadi nimittatayāpyadhikārassidhyati
<b>kathaṃ tarhi phalapadaṃ ?</b> ekagranthenāha-<b>na karmaviśeṣaṇaṃ phalaṃ</b> na kārakāṃśopanipāti ।
<b>nāpyadhikārāṃśopanipāti</b> । nimittabalenādhikāralābhāt । <b>ucyate</b> । bhaviṣyatyadhi-
kāropanipāti । <b>kathamevaṃvidhasya</b> putragataphalakāmasya <b>putrajanmavato'dhikāritvena
śravaṇāt</b> । ayamāśayaḥ---nimittasyāpi tāvat sākṣādadhikāriviśeṣaṇatā na śrūyate ।
kintu anuṣṭhānaṃ pratyeva nimittatā । adhikāraikanibandhanatvāccānuṣṭhānasyādhikārahetutā
kalpyetyadhikāriviśeṣaṇatā kalpyā । tathā'rthavādagatasyāpi phalasya kalpyamānatayā tulyatvāt
sammili/?/madhikāriviśeṣaṇaṃ upasaṃhāravyājena prakārāntareṇaiśvaryamāha <b>tasmādyasya niyogaḥ tasya
phalamiti</b> । yadetadadhikārasāmarthyena kalpyate aviruddhametat putraprītyā<b>pyadhikārasiddheḥ</b> ।
putragāmiphalotpādanimittaprītyupabhogena pituraiśvaryasiddheḥ । <b>yaduk‍taṃ kratusaṃbandhe</b> nimitte
naimittikā<b>nniyojyasyaiva phalamiti</b> pūrvoktamanubhāṣitam । pariharati---<b>yuk‍tamadhikārānu</b>-
﻿<pb n="1053"/>
<b>praveśānnimittasyeti ṣaṣṭhe vakṣyāmaḥ</b> nimittaṃ hi balādadhikāriviśeṣaṇam । tena
nimittasaṃyogena yaducyate tatpuruṣasyaiva bhavatīti phalaṃ puruṣasyaiveti yuktam ।</p>
<p><b>evaṃ vā । <q>‘putrejāte’</q> iti śrūyate । tatra saṃśayaḥ kiṃ jananānantarameva naimittikaṃ
bhavatu, utāṅgopasaṃhāramapekṣate prakṛtivadabhiprāptamiti</b> । tatrākṣepamāha---<b>yadyevaṃ</b> saṃśayaḥ
<b>kriyate---kimiti tarhi kumārasya prāṇadhāraṇasāmarthyamutkarṣahetutvenopanyasyate</b> । eka-
mevedamadhikaraṇamastu । <b>sāṅgasya</b> śaucakālāṅgayuktasya vaiśvānarayāmasya <b>naimittikatvāt</b>
na nimittānantaraṃ putrajanmānantaraṃ prayogaḥ saṃbhavati । nityavatkālānupasaṃhārāpekṣe ca
śaucānupasaṃhārāditi <b>svakāla eva</b> paurṇamāsyādike । upalakṣaṇaṃ caitat śucinā <b>kartavyo'yaṃ</b>
prayogaḥ । etacca naimittikasya prādhānyānnimittabādhamaṅgīkṛtyoktam । <b>na cānantarye'sati
paramārthato nimittavyāghāto'sti bhūtapratyayayogāt</b> jāta iti nimittasya <b>na ca pratīkṣaṇe
kālaśaucayorbhūtatvamapaiti</b> । tasmāt prathamādhikaraṇaṃ[pṛthagadhikaraṇaṃ]niṣprayojanamiva pratibhāti ।
﻿<pb n="1054"/>
na ca tāvanmātreṇa kālaśaucāpekṣāpi sidhyati । putre jāte kṛte ca jātakarmaṇi prayogasyā-
śaṅkyamānatvāt । tatra sthitvāpi yadeva kāraṇaṃ vaktavyaṃ sāṅganaimittikānugrahātmakaṃ
paraṃ tadeva prathamamupanyasyatāmiti bhāvaḥ । <b>atrābhidhīyate---nimittānantaraṃ naimit‍ti---
kamityautsargiko nyāyaḥ na ca kāraṇādṛte kālotkarṣo'vagamyate</b> । asyārthaḥ---nimittaṃ
taducyate yasmin sati bhavati naimittikaṃ taccennimittamāgataṃ naimittikamapi tena tadanantarameva
yuk‍taṃ vilambakāraṇābhāvāt । <b>nanu ca kāraṇamuk‍taṃ sāṅgasya naimit‍tikatvam</b> । parihartu-
mupakramate---<b>etadeva na vidmaḥ kiṃ nimittakāle niyogāvagamāt viniyogāvagamyamaṅgaṃ
tyajyatāṃ uta niyogakālasyotkarṣa iti</b> । niyogasya pradhānatvāt <b>niyogārthatvācca
viniyogasyāṅgatyāge viniyogavido manyante । yathā rajasvalādisparśanena pūrvāhṇādi---
kālaḥ s‍nānāṅgatvena vihita upekṣyate</b> । jīvanādikaṃ tu na nimittasaptamīnirdiṣṭam । iha
tu svabhāvālocanayā jananānantaryaṃ niyogasya pratibhāti । nimittasya hīdameva nimittatvaṃ
yattasmin sati niyogaḥ । nimittaṃ cedbhūtaṃ niyatamanuṣṭhānaṃ prāpnoti niyogārthatvādanuṣṭhānasya ।
ata evaiṣā prayuktirna śakyate 1naimittikānugraheṇa bādhitum । <b>ata etadbādhanārthaṃ pūrvamadhi-
karaṇam</b> । kathaṃ bādhyet ? etadāha---<b>yadi hi niyogakāla evānuṣṭhānaṃ kriyate
yadartho niyogaḥ</b> kumāragataphalārthaḥ <b>tadeva hīyate</b> । ayamabhiprāyaḥ---kāmyeṣu karmasu phalaṃ
<note>(1) naimit‍tikagraheṇa</note>
﻿<pb n="1055"/>
prayojakamanuṣṭhānasya na niyogaḥ tena phalābhāve prayojakābhāvādananuṣṭhānamiti । kathaṃ punaḥ
phalābhāvaḥ ? kumārasya prāṇaviyogaprasaṅgāt । jātakarmaṇi kṛte stanapraṇidhānam । jñātakarma
ca pitrā kartavyam । sa cediṣṭau vyāpriyate kathaṃ jātakarma kriyeta । akṛte ca
jātakarmaṇi stanadānaṃ nāsti । apītastanaḥ kathamiva dhārayetprāṇān । <b>tasmāñjātakarmānantaraṃ
phalābhāvādiṣṭorniyogakālavagatirevotkraṣṭavyā</b> । kathaṃ tarhi uttarādhikaraṇe rāddhāntaḥ ?
tatrāha---<b>utkṛṣṭā cet svakāle nāṅgatyāge pramāṇamasti iti dvitīyamadhikaraṇaṃ likhitam</b> ।
asyārthaḥ---nimittasvabhāvalabhyānantaraniyogabalena tāvadanantarānuṣṭhānaṃ nāstīti siddhe sāṅga-
mevānuṣṭheyaṃ kāle śucitā ceti ।</p>
<p><b>pradhānenābhisayogāt । vājapeyeneṣṭvā bṛhaspatisavena yajetetyatra saṃśayaḥ---kimeko
niyoga uta niyogadvayamiti</b> । anena bhāṣyakārīyaṃ saṃśayaṃ vyācaṣṭe । etaduk‍taṃ bhavati
---kimeka evāyaṃ niyoga uta bhinna iti । ekatve ekaprayogatā bhinnatve bhida iti । tatra
pūrvapakṣamāha---<b>nanu ca niyogadvitve</b> bhinnaniyogābhisaṃbandhāt <b>aṅgāṅgitvaṃ na syāt</b> । eka-
prayogānupraveśanibandhano hyaṅgāṅgibhāvaḥ । <b>asti cāṅgāṅgitvaṃ tasmānna prayogabhedaḥ</b> ।
rāddhāntamāha---<b>bāḍhamapapadyate । viniyogāddhi aṅgāṅgitā</b> । asti cātra viniyogaḥ
﻿<pb n="1056"/>
<b>prayogānyatvena niyogānyatvaṃ,</b> tena dvayamapi bhavatu aṅgāṅgitvaṃ prayogabhedaśca । nanu ca
prayogānyatve niyogānyatvā<b>cchās‍trabhedaḥ prāpnoti</b> । abhinne śāstre śāstrārthabhūtaniyogabhedānu-
papattiḥ । <b>bhavatu prayogāpekṣayā na kaściddoṣaḥ । viniyogāpekṣayā tu ekamevedaṃ śāstram
kathaṃ punarekatve śās‍trasya prayogabhedaḥ</b> । ekaśāstratvamekaśāstrārthatve tathā ca prayogabhedo na
syāt । uttaraṃ---<b>kena bāryate vidhānabhedavat anubandhanimittakam</b> । vidhānabhedavat
prayogavidhibhedāt kālarūpānubandhabheda nimittakaḥ । <b>yadyathā'nubadhvate tattathā tantraṃ prayogaṃ
bhinat‍ti</b> । yat kālādi yathā'nubadhyate anubandhībhavati tattathā tantraṃ prayogaṃ bhinatti ।
<b>iha ca prayogānubandhabhede prayogabhedaḥ । tasmānna śāstrāntarāpat‍tiḥ kevalaṃ prayogabhedaḥ ।
yathā ca prayogabhedaḥ tathā darśitam</b> । iṣṭevati bājapeyābhinirvartitiḥ pṛthagbhūto bṛhaspatisavaḥ
pratibhāti । tena bhinnānuṣṭhānānubandhatvādanuṣṭhānabhedaḥ । aṅgaṃ ca prakṛtakāmādhikāragṛhīta-
tvāditi yuktam । tathā <q>‘agniṃ citvā’</q> ityagnisaṃskārabhūtacayanābhinirvṛttitaḥ pṛthagbhūtā
sautrāmaṇī prayogāvagamādaiṣṭikakāla eva prayoga iti darśitaṃ bhāṣye ।</p>
<trailer>iti śrīśālikanāthamiśraviracitāyāṃ ṛjuvimalāyāṃ
pañjikāyāṃ caturthādhyāyasya
tṛtīyaḥ pādaḥ</trailer>
﻿<pb n="1057"/>
</section>
<section>
<head>ṛjuvimalāyāṃ</head>
</section>
<section>
<head>caturthādhyāyasya caturthaḥ pādaḥ</head>
<p><b>prakaraṇaśabdasāmānyāt</b> । atra bhāṣyakāro rājasūyaśabdasya sakalaprakṛtotpattivacana-
tayā anijyānāmapi prādhānyamāha । tadākṣipati---<b>nanu ca nāmadheyavicāre yajisāmā---
nādhikaraṇyānnāma bhavatītyuktam । kathaṃ punarayajyarthasyāpyetadabhidhānaṃ śaṅkyate । ataḥ
pūrvapakṣa evāyaṃ nopapadyate</b> । asyārthaḥ---rājasūyena svārājyakāmo yajeta’ iti yāgastāva-
dvidhīyate । tatra rājasūyaśabdo'pi yadyarthāntaravacanaḥ syāt tadā vākyabhedo bhavet । tena 
yāgānāmevedaṃ vacanamiti niścīyate । evaṃ ca yāgānāmetannāmeti yāgānāmeva prādhānyam ।
kathamayāgānāmapi prādhānyāśaṅkā । <b>ucyate</b> । satyamevam---<b>iha tu niyogaikyāt yuga---
padabhidhānaṃ dhātvarthasya; niyogaikyaṃ ca prakaraṇāyattamiti sarvaprakṛtābhidhāyī dhāturiti
pūrvapakṣavādī manyate</b> । asyārthaḥ---yajinā sarve'pi yāgā yadvaktavyāstantreṇa tatrāpyadhi-
kāraniyogaikyameva kāraṇam । adhikāraniyogo hi prakṛtatvāt sarvameva svīkaroti । svīkṛtāśca
yajinā adhikāraniyogasya viṣayatayā samarpaṇīyā iti sarveṣāmeva tantrābhidhānaṃ(niyogaikyaṃ)
prakṛtatvanibandhanam । tacca prakṛtatvaṃ yajīnāmayajīnāṃ cāviśiṣṭamiti prakṛtānubandhasamarpaṇe nirjñāta-
<note>(1) P. 1269</note>
﻿<pb n="1058"/>
tātparyo yajiḥ ayajiṣvapi daṇḍinyāyena vartate । na ca vācyaṃ---iti kartavyatayā cāyajināṃ
niyogaikyam iti । yasmāt sākṣātsaṃbandhe sambhavati paramparāśrayaṇamayuktameva । sākṣācca
sarveṣāṃ niyogārthatve'vagate tatsamarpaṇatayā nirjñātatātparyo yajiḥ lakṣaṇayā ayajiṣvapi
vartamāno nānupapannaḥ । evaṃ ca yajiśabdasāmānādhikaraṇyāt rājasūyaśabdo'pi sarveṣāṃ vācaka
iti kāryabhūtaṃ bhāṣyakāreṇoktam । nāmadheyavicāraśca dhātvabhihito'rtho nāmnā'bhidhīyate
ityetāvati paryavasitaḥ । tasmādupapadyate pūrvapakṣāśaṅkā । <b>evaṃ prāpte'bhidhīyate---satyaṃ
prakaraṇānniyogaikyaṃ na punaḥ śrutānubandhaparityāge kāraṇamasti</b> । asyārthaḥ---<q>‘rājasūyena
svārājyakāmo yajeta’</q> iti yāgaviṣayastāvanniyogaḥ prathamaṃ pratīyate । paścāttu tathābhūtena
niyogena sannihitāssarve padārthā gṛhyante । tataśca kathaṃ kasyānvayaḥ ityapekṣāyāṃ yāgānāṃ
karaṇatayā saṃbandhaḥ yāgānāṃ viṣayatvāt viṣayībhūtasya ca karaṇatvāt । tena yāgānāmeva
karaṇatvam । ayāgānāṃ cetikartavyatātvamiti । <b>kathaṃ ?</b> itikartavyatātva ayāgānāṃ
niyogakyāvirodhābhiprāyeṇa pṛcchati । atrottaramāha---<b>itikartavyatāpi hi naiva niyogaikyaṃ
niruṇaddhi । tathā bhūtopadeśāditi vakṣyāmaḥ । ato yāgavyatiriktamaṅgamiti siddham</b> ।
etaduk‍taṃ bhavati---utpattiśiṣṭyāgaviruddhe niyoge karaṇatayā niveśāsabhavāditikartavya-
tathaivānvayaḥ, anyatrāpi sādhye darśanāditi ।</p>
<p><b>madhyasthaṃ yasya tanmadhye । nanu cātrāpi kramāt prakaraṇaṃ balīya ityetadevodā-
hṛtam</b> । asyārthaḥ---kramātprakaraṇaṃ balīya ityatrāpyadhikaraṇe tṛtīye etadevodāhṛtam ।
<note>(1) P. 1271</note>
﻿<pb n="1059"/>
yadīhodāhṛta bhavatvevaṃ tathāpi kimityāha---<b>sthitaṃ ca sarvārthatvaṃ</b>, ataḥ punaruktamiti ।
pariharati---<b>satyaṃ viniyogāt sthitaṃ idānīṃ pṛthak‌prayojyatvāt abhiṣecanīyaniyogasya
tasya ca sannidhānāt tenaivaikyaṃ yuk‍tamiti pūrvapakṣavādī manyate</b> । asyārthaḥ---pṛthak
prayok‍tṛtvenābhiṣecanīyasya tāvat prayuktibhedo'ṅgīkāryaḥ tadīyaprayuktimadhyapatitāśca videvanādayaḥ
atassannidhānāt sa evāsya prayojako yuktaḥ । tataśca prayuktiparyantatvādviniyogasya viniyogo'pi
tatraiveti pūrvapakṣavādī manyate । <b>na ca prakaraṇaviniyogavirodhaḥ</b> । abhiṣecanīyāṅgatvepi
<b>pratyekasaṃbandhahetutvāt prakaraṇasya;</b> pratikaraṇaṃ itikartavyatayā saṃbandhāpādakatvādasyāpi
kāraṇatvāt । <b>atassannidhiviśeṣātikramo nopapadyate । atrocyate---sthitamaikaśabdyama-
dhikāravidheḥ</b> । ekādhikāraniyogasya sādhyatvenvayāttatsādhanatvenāṅgapradhānopadeśāt । ekaṃ
śāstramaṅgapradhānātmakam । <b>tataḥ kim ? idaṃ tato bhavati yasyaiva prayogānubandhabhedaḥ
tasyaiva pṛthak prayogo'vasīyate svenetikartavyatākalāpena । yasya punaraṅgasyādhikāravidhi-
reva prayogaṃ jñāpayati na tasyāvāntaraprayogānupraveśaḥ śakyate'/?/gantum । tasmāt
kramāttaddeśasyaivānuṣṭhānamadhikāravidhisamadhigamyameva</b> । asyārthaḥ---yathāviniyoga tāvat
prayuktiḥ viniyoge ca sarvārthatvameva । ato'dhikāravidhirevāsya prayojakaḥ na punaravāntara-
﻿<pb n="1060"/>
niyogaḥ, tadarthatvena viniyogābhāvāt tatsannidhānāstu tatraivānuṣṭheyamadhikāravidhinaiva prayujyata
iti viniyogāt prayuk‍teśca sarvārthatvameva । <b>prakaraṇāvirodhastvayaivok‍taḥ</b> । asminnaiva pakṣe
prakaraṇāvirodho yathā bhavati tathā tvayaivoktaḥ pratyekasaṃbandhahetuḥ prakaraṇamiti vadatā । tacca
prakaraṇaṃ pratyekasaṃbandhe eva na virudhyate । niyataikasaṃbandhe tu prakaraṇaṃ sarvasaṃbandhāpādakaṃ
virudhyata eva । tasmāt prakaraṇāvirodhāt sarvārthamiti ।</p>
<p><b>prakaraṇāvibhāge । ākṣipati-kaḥ khalu āgnimārutādūrdhvamanūyājaiścarantīsyanenāsya
viśeṣaḥ</b> । purastādupasadābhityanena purastāditi kālasya śravaṇāt kālārtha eva saṃyogo yukta iti
yāvat । <b>na khalu kaścidi</b>tyādi subodham । <b>ayaṃ tarhi viśeṣaḥ । prakaraṇāt sarvasya prādhānyaṃ
itikartavyatāvyaṃ vā rājasūye । asaṃyuk‍taṃ ca prakaraṇādityuk‍tam</b> । yatsarvasya prādhānyaṃ
itikartavyatātvaṃ vā sarvān prati rājasūye uktaṃ tat prakaraṇāt । adhikāravidhyaṅgatayā 1ca
prakṛtagrahaṇātmakaṃ prakaraṇamihābhipretam । rājasūye cānabhivyaktarūpatvāt viṣayībhūtasya yāgasya
rūpavadyāgāpekṣā bhavati । tathetikartavyatāpekṣāpi । tatra yajatayo viṣayānupraveśinaḥ pradhānāḥ
ayajatayaścetikartavyatā । asaṃyuktaṃ ca prakaraṇādviniyujyata ityuk‍taṃ tṛtīye । saṃyuk‍tāśca
<note>(1) P. 1272</note> <note>(2) R. vidhyākāṅkṣāyāṃ</note>
﻿<pb n="1061"/>
saumyādayaḥ upasadbhirvākyena । evaṃ hi pūrvapakṣī manyate---upasadāṃ saumyeneti saṃbandhaḥ
na cānyathā saumyādayaḥ upasadbhissaṃbandhinaḥ ityaṅgāṅgitā । 1śeṣaṣaṣṭhyeveyaṃ yuktā nopapadaṣaṣṭhī ।
prādhānye copasadāṃ ṣaṣṭhī । tena sāpekṣatvāt upasadāṃ saumyeneti saṃbandhaḥ purastāditi tu
saṃbandhāpekṣaḥ । paścāt prakṛtatvāt upasadapekṣameva bhaviṣyatīti । <b>tasmāt vākyādupasa-
daṅgateti pūrvapakṣiṇo'bhiprāyaḥ । api ca sannidhānaviśeṣeṇopasadaṅgataiva yuk‍tā, adhi-
kāraniyogāt</b> । asyārthaḥ---upasadāṃ purastādityapi saṃbandhe upasatsannidhānaviśeṣāt
saumyādīnāmadhikāraniyogādapi buddhāvanusandhānāt tadaṅgataiva yuk‍teti pūrvaḥ pakṣaḥ ।
<b>atrābhidhīyate---na tāvadupasadāṃ prakaraṇamasti</b> । na ca buddhisannidhimātraṃ prakaraṇam ।
kutaḥ । <b>adhikāranibandhanatvāt prakaraṇasya</b> । asyārthaḥ-sādhikāro hi niyogo'nvitā-
bhidhānanirvāhakaḥ kāryarūpaḥ pratīyate na niradhikāraḥ tena sarvaṃ tadarthameveti paścāt tadadhi-
kārānupraveśāt 2tadadhikārānupraveśāya nādhikārāntaramapekṣate tenaivānvitābhidhānasiddheḥ niradhi-
kārāṇāṃ kāryāvagame'pi3 4viniyojakaśaktirnāstīti na prakaraṇaṃ teṣāmasti । <b>nanu ca
vākyādupasadaṅgatvamityuktam, nobhayapadasaṃbandhābhāvāt vākyaṃ saṃbhavati</b> । asyārthaḥ
---na saṃbhavati vākyārthaḥ upasacchabdasya saumyapurastātpadābhyāṃ saha sakṛduccāraṇe saha saṃbandhā-
bhāvāt । <b>tasmādeka</b>padasaṃbandhe sthite <b>purastādupasadāmityeva saṃbandhaḥ । atha kasmādupasadāṃ
saumyenetyeṣa saṃbandhaḥ na bhavati ? purastādityananvayaḥ prāpnoti</b> । asyārthaḥ---purastā-
<note>(1) G. śeṣaśeṣitayaiva</note> <note>(2) R. tadadhikārānvayalābhāya</note> <note>(3) G. kāryavigamepi</note>
<note>(4) R. viniyonyaṃkiñjinnāstīti</note>
﻿<pb n="1062"/>
cchabdo'yaṃ nityasāpekṣavacanatvāt upasadbhirasaṃbadhyamāno nārthamavabodhayati । tena purastādityanena
saha tāvadananvaye abodhakameva vākyamāpadyeta । na ca vācyaṃ paścāt prakṛtatvādupasadā saṃbadhyata
iti, yasmādavaśyāpekṣaṇīyasaṃbandha eva tāvan‍nyāyyaḥ । itarathā hyapratipādakameva syāt ।
purastādityanena tu <b>saṃbandhe</b> śeṣiṇā vināpi kasyacidapi padasyānupapattyasaṃbhavāt purastāditi
<b>kālavidhānāt saumyena carantītyaviruddham । tasmādidamapi1 <q>‘āgnimārutadūrdhvamanū-
pājaiścaranti’</q> ityanenāviśiṣṭam</b> ।</p>
<p><b>phalavadvoktahetutvāt</b> । nanu ca kathaṃ samapradhānabhāva āśaṅkyate yāvatā sāṅgrahaṇyā
evādhikārayogāt prādhānyam । anadhikārāṇāṃ vāmanahomānāmaṅgataiveti tatrāha---<b>sāṅgrahaṇyāṃ
tu phalavatsannidhau aphalaṃ tadaṅgamiti siddhepyanuṣaṅganivṛttyarthamidamadhikaraṇam । darśitaṃ ca</b> ।
satyaṃ niradhikāraṃ sādhikārasyāṅgaṃ; āmanahomāstu sādhikārā eva, adhikārapadasya teṣvapyanuṣaṅga-
saṃbhavāt । na ca paridhimantrā vyavadhāyakāḥ asamānajātīyatvāt । samānajātīyakaṃ hi
vyavadhāyakaṃ bhavati yathā---<q>‘saṃte vāyurvātena gacchatāṃ ityatra gacchatāmiti śabdo'vyāhṛtena
saṃyajatrairaṅgāni’</q> ityatra gacchantāmiti kriyāpadāntareṇa <q>‘saṃ yajñapatirāśiṣā’</q> ityatra vyavadhīyate ।
na cādhikāraparasya mantrapadāni samānajātīyānītīmāśaṅkāmapanetumidamadhikaraṇam । siddhānta-
yuktiśca paridhintrairvyavahitatvāt nānuṣaṅga iti । vyavadadhati ca paridhimantrāḥ adhikāra-
saṃbandhāyogyatvāt । adhikārabuddhivicchedakatvameva vyavadhāyakatvam । tadyathā samānajātīyasya
<note>(1) P. 1272</note> <note>(2) G. ihāpi</note>
﻿<pb n="1063"/>
tathā vijātīyasyāpi tatsavandhāyogyasya । asaṃbandhi hi vyavadadhāti tatrāpi tadbuddha‍yanutpā-
danāt iti ।</p>
<p><b>dadhigraho naimittikaṃ</b> । nanu nimittāsaṃyogena codyamānamidaṃ kathaṃ naimittikamityāśaṅka-
yāha---<b>anityadoṣanirharaṇārthasaṅkīrtanāt naimittikaṃ manyate pūrvapakṣavādī</b> । asyārthaḥ---yadyapi
nimittaṃ na śrūyate tathāpi dadhigrahasya dvārāpekṣāyāṃ devatāntarāyavaiguṇyasamādhānamevārthavādasaṅkī-
titamapi kāryaṃ yuktam । tataśca phalato naimittikatvaṃ <b>khādiravadubhayārthatāmācāryadeśīyaḥ</b> ।
siddhāntaikadeśī tu doṣanirharaṇārthametadadṛṣṭena dvāreṇa kratūpakārārthaṃ dadhigrahaṇaṃ khādirayūpavanmanyate
kā yuktirityāha---<b>nityatve sati jyeṣṭhaśabdopapattiriti manyate</b> । praśasyatvājjyeṣṭhatā
bhavati । praśasyatā 2cobhayarūpayogitayā'bhyadhikārthatvāditarebhyaḥ । <b>rāddhāntastu nimitta-
saṃyogābhāvānna doṣanirharaṇārthatayā naimittikatvaṃ śakyate kalpayitum । kimiti na
śakyaṃte ?</b> ekagranthenāha---<b>naimittikadoṣanirharaṇānyathānupapattyā tasyāpi naimittikatvaṃ
bhavitumarhati</b> । na hi nityasyānityadoṣanirghātārthatā na saṃbhavati iti । tasmādasāvapyanitya
iti । <b>satyaṃ yadyanyathā nopapadyate । arthavādatayā tūpapadyata eveti na kalpanāmarhati</b> ।
<note>(1) 1273</note> <note>(2) R. ubhayopayo</note>
﻿<pb n="1064"/>
asyārthaḥ---svarūpeṇa tāvat na nimittaśravaṇābhāvānnaimittikamatra pratibhāti । na cānityakārya-
balenāpyanityatā kalpanāmarhati । nityānityasaṃyogāvirodhenānityakāryakalpanānupapatteḥ ।
na hi nityaṃ kartavyamanityaṃ doṣaṃ nirhartumiti yujyate tathāpi tāvat tadeva kāryamiti kalpyeta
yadi doṣanirharaṇaśravaṇamanyathā nopapadyeta । tacca stutyarthatvenārthavādatvenāpyupapadyate iti na
prayojanakalpanāmarhati । <b>sārūpyād‍yuk‍taṃ</b> bhāṣye ।</p>
<p><b>vaiśvānaraśca nityaḥ syāt । anityadoṣanirharaṇārthatayāpyupapadyata iti yadyatyeta</b>
vaiśvānare'pi nityatā <b>bhavatīti pūrvapakṣavādino'bhimānaḥ</b> । ukhāyāmasambharaṇanimittadoṣa-
nirharaṇamarthavādatayāpyupapatasyate pūrvavaditi pūrvapakṣavādino'bhimānamātramiti abhimānaśabdena
mandatāmāha pūrvapakṣasya । <b>rāddhāntastu na brūmo doṣanirharaṇānnaimittikatvaṃ nimittasaṃyoga</b>
evātra śrūyate । <q>“yo vai saṃvatsaramukhyamabhṛtvā'gniṃ cinute savaiśvānaraṃ nirvapet”</q> iti
abhṛtokhyapuruṣādhikāraśravaṇāt naimittikatvamevātra sākṣācachrutam । ato nityānityasaṃyoga-
virodhābhāvāt na doṣanirharaṇārthavādatvena varṇayituṃ nyāyyam । <b>na ca nimittaśrutirartha-
vādatayā śakyate vyākhyātum । śrutyarthe saṃbhavati nārthāntarakalpanopapadyate</b> yataḥ ।
dadhigrahe tu puruṣasaṃyogo nāstīti । nityatva<b>darśanamuktam</b> ।</p>
﻿<pb n="1065"/>
<p><b>ṣaṭ‌citiḥ pūrvavattvāt</b> । <q>“saṃvatsara evainaṃ pratiṣṭhāyai nudate yo'gniṃ citvā na
pratitiṣṭhati । atha ṣaṣṭhīṃ citiṃ cinute”</q> ityakṛtapratiṣṭhapuruṣasaṃyogānnaimittikataiveti kathaṃ
nityatā śaṅkyate ityatrāha---<b>ṣaṣṭhīṃ citimiti pūraṇārthapratyavāvagamānnimittaśrutirarthavādatayaiva
varṇayituṃ nyāyyeti pūrvapakṣavādino'bhiprāyaḥ</b> । ṣaṣṭhīśabdaḥ pūraṇārthapratyayāntaḥ । tena ṣaṭ
saṅkhyā yayā pūryate cityā sā citiḥ ṣaṣṭhī । na ca pañcasu nityāsu iyaṃ naimittikī citiḥ ṣaṭ‍saṅkhyāṃ
pūrayati । ekāvacchedānupraveśāt dvitvādisaṅkhyotpattiḥ । tasmādiyamapi nityā । nityānāṃ
ca nimittaśrutirāñjasyenānuṣapannā kathañcit arthavādatvena varṇayitavyeti । nanu ca
nimittaśrutibalāt ṣaṣṭhīśabda eva kimityanyathā vyākhyātavyaḥ ityanenābhiprāyeṇa pṛcchati
---<b>kuta iti ? vidheyānurodhādadhikārakalpanā nyāyyeti manyate</b> । yathāviniyogaṃ niyoga
iti tiryagadhikaraṇe siddhatvāt । <b>rāddhāntastu satyamevaṃ yadi virodhaḥ syāt na tvatra virodhaḥ</b>
kasmāt ? <b>upadeśavivakṣayāpi</b> pūraṇarūpa<b>pratyayārthopapatteḥ</b> 2ekāpadeśakriyānupraveśāta
ṣaṭ‍saṅkhyāsaṃbhavāt <b>nāvaśyamanuṣṭhānāpekṣayaiva bhagavataḥ pāṇineḥ pūraṇasūtraṃ śakyate varṇa-
yitum</b> । yadi hyanuṣṭhānāpekṣayā saṅkhyāniveśābhiprāyeṇa sūtraṃ bhagavatā pāṇininā praṇītamiti
niścayaḥ syāt tadā upadeśāpekṣayā ṣaṣṭhīśabdo na ghaṭeta na tvenadasti । tasmādvidheyasyā-
<note>(1) P.1276</note> <note>(2) R. ekadeśa</note>
﻿<pb n="1066"/>
virodhaḥ । vidheyāvirodhe ca na nimittaśrutistyak‍tuṃ pāryate । tasmānnaimittikatva-
siddhiḥ । darśanopanyāsaparihārāvuktau ।
2pitṛyajñaḥ svakālatvāt । nanu <q>“amāvāsyāyāmaparahṇe piṇḍapitṛyajñena caranti”</q>
iti kālopadeśo'yam । kathamaṅgitvamamāvāsyākarmaṇaḥ śakyate vak‍tum । na ca lakṣaṇayā
amāvāsyāśabdena karmāvagamādaṅgatvāśaṅkā, śrautakālatyāge kāraṇābhāvāt ityāśaṅkyāha
---<q>phalakalpanāto varaṃ lakṣaṇeti pūrvapakṣavādino'bhiprāyaḥ ।</q> asyārthaḥ---kimadhikārā-
dhyāhāraḥ kriyatāṃ uta lokaprasiddhalakṣaṇākhyadvitīyavṛttyantareṇāmāvāsyāśabdaṃ varṇayitvā darśādhi-
kārānupraveśa evāśrīyatāmiti । tatrāśrutakalpanāyā vṛttyantarakalpanā laghvīti pūrvapakṣa-
vādino'bhiprāyaḥ । <q>darśādhikārānupraveśe sati nādhikārāntaraṃ</q> svatantraṃ kalpayituṃ
<q>śakyata ityuktaṃ bhavati ।</q> tasmādekādhikāraniyogānupraveśitaivāmāvāsyākarmaṇā saha piṇḍapitṛ-
yajñasyeti । <q>atrocyate---naikaniyogatā saṃbhavati । amāvāsyāyāmiva kālasaṃyogā-</q>
<note>(1) P. 1275</note> <note>(2) P. 1277</note>
﻿<pb n="1067"/>
<b>viśeṣāt piṇḍapitṛvajñasya । nāmāvāsyāyāṃ śrautaḥ piṇḍapitṛyajñe ca lakṣaṇeti viśeṣo'va-
gamyate । ubhayatra kālayogasya saṃbhavāt</b> । asyārthaḥ-yadi darśopadeśapūrvakaḥ piṇḍapitṛ-
yajñopadeśaḥ syāt tadā darśasyāmāvāsyākāla1 saṃbandhāvagamāt kālaśabdaḥ pūrvāvagatasaṃbandhānu-
sāreṇa lakṣaṇayā varṇyeta । yadā punaḥ parasparanirapekṣamidamupadeśadvayaṃ tadā ubhayatrāpi pūrvāvagata-
saṃbandhābhāvānna lakṣaṇā varṇayituṃ nyāyyā । na ca kālopadeśaḥ piṇḍapitṛyajñe na saṃbhavati ।
itaretarāśrayatāṣatteḥ । amāvāsyākarmāṅgatve pradhānakālatvādaṅgānāṃ amāvāsyākālaḥ prāpnotīti
nopadeśaḥ syāt । kālānupadeśake cāmāvāsyāśabde śeṣisamarpake sati amāvāsyāṅgateti ।
<b>tasmāt pūrvāparaśrutistatkālalakṣaṇetyavirodhaḥ</b> । anena copasaṃhāravyājena paricodanāntaraṃ
nirākaroti । evaṃ hi codyate---arthavādena hi(na)paurvāparyaṃ piṇḍapitṛyajñasya darśasya ca
śrūyate । taccaikaprayogānupraveśanibandhanam । ekaprayogapraveśitvaṃ cāṅgāṅgibhāve sati । tasmāda-
ṅgataivāvabhātīti paricodanā sā evaṃ parihriyate---yadā'ṅgatvakhyāpakaṃ pramāṇaṃ nāsti tadā yā
pūrvāparaśrutiḥ sā svatantrayoreva karmaṇoḥ kālalakṣaṇāmāvāsyāyāṃ2 darśasya piṇḍapitṛyajñaḥ3
pratipadi iṣṭiriti । tasmādarthavādenāpyavirodhaḥ । <b>prayojanamuktam</b> । paurṇamāsyupakramatvā-
ddarśapūrṇamāsayoḥ paurṇamāsyāṃ kṛtādhānasya amāvāsyāyāmāgatāyāmapi darśo na kāryaḥ । tatra
siddhānte piṇḍapitṛyajño bhavati itarathā pradhānābhāve na kriyeta । kuṇḍapāyināmayane cānaṅga-
tvānnātidiśyate piṇḍapitṛyajñaḥ ।</p>
<p><b>paśvaṅgaṃ raśanā</b> । nanu <q>‘trivṛtā yūpaṃ parivīya’</q> iti parivyāṇaṃ tāvat dvitīyāśrutyā
yūpāṅgam । trivṛteti ca vākyena raśanāpi parivyāṇāṅgam । tataśca parivyāṇamukhena
<note>(1) G. kālakhaṇḍāva</note> <note>(2) R. omits darśasya</note> <note>(3) G. yajñasyeti</note>
﻿<pb n="1068"/>
raśanāpi yūpasyāṅgamaruṇādaya iva somasyeti kathaṃ paśvaṅgatāśaṅkā ? ityatrāha---<b>atrāpi
ktvāpratyayasya kriyāntarāpekṣitvāt ekaniyogatāṃ pūrvapakṣavādī manyate</b> । asyārthaḥ
---<q>‘paśumupākaroti’</q> iti tāvadupākaraṇasya paśvaṅgatvaṃ pratīyate । tathā parivyāṇamapi
ktvāpratyayenopākaraṇasamānakartṛkam । samānakartṛkatā caikaprayoganibandhanā । ekaprayogatā
cāṅgāṅgibhāvenetyupākaraṇāṅgameva parivyāṇam । <b>nanu yadyapi ktvāpratyayādaṅgāṅgitā</b> bhavati ।
tathāpi viparītaṃ kasmānna bhavatītyatrāha---<b>tatra ca paśvarthataiva prāpnoti yūpasyāpi tadarthatvāt</b> ।
asyārthaḥ---nopākaraṇaṃ parivyāṇārthaṃ tathā hi sati yūpārthataiva sarvasya syāt । sā cāyuktā
yūṣasyāpi paśvaṅgatvāt । tasmāt paśvaṅgameva raśaneti । <b>siddhāntavādī tu samānakartṛkatā-
mātraṃ ktvāpratyayādavasīyate na niyogaikyamiti yūpasya dvitīyātaḥ prādhānyaṃ yuktamiti
siddhāntitavān</b> । asyārthaḥ---yathā dvitīyātaḥ <b>prādhānyāvagamaḥ</b> na tathā ktvāpratyayāt,
kintu vimarśāntarāpekṣa iti 1dvitīyāvaśena yūpārthaparivyāṇānupraveśinī raśanāpi yūpārthā ।
<b>nanu caikaniyogādṛte samānakartṛkataiva na saṃbhavati</b> । dvitīyātvanīpsitārthāpi saṃbhavati ।
<b>satyaṃ na saṃbhavati kintu adhikāraikyāt siddhaṃ samāna kartṛkatvam</b> nanu tarhi kiṃ ktvā-
pratyayena, evamucyatāṃ---<q>‘trivṛtā yūpaṃ parivyayati’</q> iti । <b>ucyate</b>---kālārthā ktvāśrutiḥ ।
<note>(1) G. dvitīyārthāpannā</note>
﻿<pb n="1069"/>
atrāha---<b>nanu kālalakṣaṇā atra naiva saṃbhavati । uccāraṇakālavibhāgo hi ktvāpratya-
yotpattau heturityuktam</b> । asyārthaḥ---nānuṣṭhānakālapūrvatā ktvāpratyayotpattau hetuḥ । kintu
uccāraṇapūrvakālatā । ataḥ kathamanuṣṭhāne pūrvakālatopadeśaḥ syāditi । <b>satyamuktam sa
evoccāraṇakālo'nuṣṭhāne'pi lakṣaṇayocyate</b> । asyārthaḥ---ktvāpratyayasyānanyaparatvāt
uccāraṇagato'pi kālo lakṣaṇatayā'nuṣṭhāne vidhīyate । <b>sarvatra kālavidhāviyameva pratipattiḥ
loke vede ca</b> । tatrāyaṃ viśeṣaḥ <b>samānakartṛkatāpi naiva tatrādriyate kālaniṣṭhatvā-
nniyogasya</b> । yata eva kālavidhipare vākye samānakartṛkatā'vagamyamānāpi na vivakṣitā
ekatvavat । <b>ata eva ca <q>‘darśapūrṇamāsābhyāmiṣṭvā somena yajeta’</q> iti samānakartṛ-
katācodyaṃ parihṛtaṃ bhavati । prayojanamuktam</b> ।</p>
<p><b>svaruścāpyekadeśatvāt</b> । <q>‘yūṣasya svaruṃ karoti’</q> iti śrūyate । kathaṃ yūpārthatā
svarorāśaṅkyate । na hi ṣaṣṭhī tādarthyamāha, tatrāha---<b><q>‘yūpasya svaruṃ’</q> iti svarumān yūpa iti
matvarthaḥ pratīyate gomānitivat tādarthyaṃ manyate pūrvapakṣavādī । dṛṣṭo hi tādarthye sati</b>
<note>(1) P. 1271</note>
﻿<pb n="1070"/>
<b>matvarthaḥ । evamatrāpītyabhiprāyaḥ</b> । asyārthaḥ---<q>‘yūpasya svaruṃ karoti’</q> iti svarostāvat
kalpayitavyaṃ tādarthyam । <q>‘yūpasya svaruṃ’</q> ityatra svarumān yūpa iti matvarthaḥ pratīyate ।
matvarthaśca prāyeṇa tādarthye sati dṛṣṭa iti tatraiva tādarthyakalpanā yuktā । tenotpattivākye
prayojanāvagamāt yūpārtha eva svaruḥ । svaruṇā yūpamanak‍tīti ca tasyaivāñjanena pratipattiḥ ।
<b>rāddhāntavādī tu yavamatītyevamādiṣu anaikānyāt paśumanak‍tīti ca dvitīyānirdeśāt
dṛṣṭārthatvācca paśvarthataiveti</b> manyate iti vyavahitena <b>saṃbandhaḥ</b> । asyārthaḥ---na tāvanma-
tuvarthasya niyamaḥ yavamatītyevamādiṣu vyabhicārāt । paśumiti ca dvitīyayā añjanasyāpi
kāryāntaraśravaṇāt । añjanā(tā)rthatve ca svaroḥ kriyānirvṛttyā dṛṣṭārthatvāccāñ‍janārtha eva svaruḥ
<b>ṣaṣṭhī tu utpa1ttisaṃyogepyupapannaivetyadoṣaḥ</b> । asyārthaḥ---pratīyamāno'pi tāvanmatvarthaḥ śeṣa-
tāvyabhicārī prāyikādapi kathā nānupapannā । añjane vākyena viniyogāt । nacāñjanameva
pratipattiḥ paśuṃ ityañjanasyāpi dvitīyayā kāryāntaraśravaṇāt । añjanārthatve ca svaroḥ kriyā-
nirvṛttiśca dṛṣṭo'rthaḥ । na/?/ ca ṣaṣṭhī matvarthamapyekāntato'vagamayati utpattisaṃyogenāpi yūpārthānu---
niṣpannatayā ca ghaṭamānatvāt । <b>prayojanamuk‍tam</b> ।</p>
<p><b>darśapūrṇamāsayorijyāḥ prādhānyaviśeṣāt</b> । paurṇamāsyadhikaraṇe <q>‘ya evaṃ vidvān
paurṇamāsīṃ yajate’</q> <q>‘ya evaṃ vidvānamāvāsyāṃ yajate’</q> iti samudāyānuvādāviti sthitam ।
tathā'nuvādapakṣepi kālasaṃbandhitayā śravaṇādutpattikālayogināmevānuvādaḥ na sarveṣāṃ rūpavatā-
<note>(1) G. utpanna</note>
﻿<pb n="1071"/>
miti sthitam । idānīmadhikāravākyagataṃ yajiśabdaṃ prati cintā kiṃ sarve yāgā adhikāra
prati vidhīyante utānūditā eveti । nanu ca yathākālamevādhikārasaṃbandho nyāyaḥ । upapadānu-
rodhāt 1teṣāmevādhikārasaṃbandho nyāyyaḥ kālasaṃbandhasya vidyamānatvāt samudāyānuvādavākyavat ।
tasmāt kathamatra pūrvapakṣe sarvayāgānāṃ samapradhānatāśaṅkā ityatrāha---<b>sthitaṃ rājasūyādhikaraṇe
'nijyā vyudasyante yajiśabdasaṃyogenādhikāraśravaṇāt yatraiva ca dhāturvartate tatraivopapadaṃ
nāmatayā vartata iti nāmadheyavicāre sthitam । ataḥ pūrvapakṣavādī yāgamātravacano'yaṃ
yajiḥ । yatra yajiḥ tatravopapadaṃ vartata iti manvāno dvivacanāntasarūpamevedamabhidhānaṃ
manyate</b> । asyārthaḥ---yajirayaṃ yāgamātravacanaḥ na kālayogiyāgasamudāyavacanaḥ kāla-
saṃbaddhāśca yāgā bahavaḥ teṣu dvivacanāntamupapadaṃ nāñjasyena vartitumarhati । anāñjase ca
dvivacane kālayogiṣveva darśapūrṇamāsapadaṃ nākhyātādbhedena vartate । kintu sanni-
hitākhyātābhihitayāgamātra eva2 । na ca samuditakālāvayabadvayayogaḥ kasya-
cidapi karmaṇo'stīti 3tenopadeśena viśeṣe yajimavasthāpayitumalam । ato
rājasūyavat anijyaiva paramaṅgam । tasmāt sarvayāgānāṃ prakṛtānāmadhikāra-
saṃbandhaḥ । tatsāmānādhikaraṇyācca darśapūrṇamāsaśabdo'pi sarveṣāmapi nāmadheyam
darśapūrṇamāsābhyāmiti na dvivacanaṃ kintu tatpratirūpakam । dvivacanaṃ vā vibhaktivyatyayena
bahuvacanārthe । ekayajyabhidhānatayā vā tadanūditasamudāyābhiprāyamekabacanārthe
draṣṭavyamiti । <b>yatpunaḥ <q>‘prayāje prayāje kṛṣṇalaṃ juhoti’</q> iti vikṛtiṣu darśanaṃ tatkatha---</b>
<note>(1) G. keṣācideva</note> <note>(2) samudita eva</note> <note>(3) R. tatropapadaṃ na</note>
﻿<pb n="1072"/>
<b>masmin pakṣe bhaviṣyati ?</b> yadi sarve yāgāḥ pradhānabhūtāḥ tadā prayājānāṃ pradhānatvāt
pradhānasya ca <q>‘1karmaṇastvapravṛttatvāt’</q> iti vikṛtiṣvatideśanirākaraṇāt । asati ca prayāje
tadguṇavidhānāsaṃbhavāt । uttaraṃ tu prayājaprāptisiddha‍yarthaṃ atideśādanyat <b>pramāṇāntaraṃ
mṛgyam । <q>‘yatra’</q> iti vacana</b>midamutkarṣaṇīyam---yatra prayājāḥ tatra netavyam । prāp‍tya-
bhāvena prāptidarśanaṃ <b>vyāmoho vā</b> kalpanīyaḥ । <b>karmāntarāṇi vā</b> । nāmataśca dharma-
grahaṇaṃ bhaviṣyati । na cet prākṛtāḥ prayājāḥ2 kimiti vikṛtāveva karmāntarāṇi na
vidhīyante । prayājaśabdaśca dharmātideśako bhaviṣyati । sarvathā atideśābhāve
yā kācidgartibhaviṣyati । nyāyastāvadayamuktaḥ sarveyāgāḥ pradhānabhūtā iti ।
<b>yatpunaḥ <q>‘ya evaṃ vidvānamāvāsyāṃ yajate’</q> <q>‘ya evaṃ vidvān paurṇamāsīṃ yajate’</q>
iti tatprakṛtasamudāyadvayaṃ kimiti na parigṛhyate dvivacanayogāt</b> । tatra kālayogyupapada-
gataṃ dvivacanaṃ nāyathārthaṃ bhavatītyuktameva । uttaraṃ---<b>uk‍taṃ ca dhātvarthānusāryupapadamiti</b> ।
asyārthaḥ---dhāturayaṃ tāvat yāgamāha । na yāgasamudāyam3 । na ca yāgadvayaṃ kāladvayayogi
prakṛtam । kintu bahavaste yāgāḥ prakṛtāḥ । teṣu cāgṛhyamāṇaviśeṣatvāt sarveṣu yajirvartate te
ca bahava iti dvivacanaṃ na ghaṭate dvivacanānupapattau satyāṃ na bhedena nāma vartate । na cobhayapadānu-
rodhī kaścidyāgo'sti iti nopapadānusārī yajiḥ । kiṃ tarhi yajyanusāryupapadamiti ।
<b>darśaśabdāccānyatvāvagateḥ</b> darśaśabdavācyo'yaṃ amāvāsyāśabdavācyatayā na dṛśyate loke ।
tenāmāvāsyākālānuvādo nāvagamyate । tenānyatvamadhikāraviṣayasyāvagamyate । tena <b>rāyajasūya-
vadanijyaivātrāṅgamiti sthitam । atrocyate---satyamidaṃ dhātvarthānusāryupapadamiti</b>
<note>(1) pū. mī. 8-1-20</note> <note>(2) G. yāgā.</note> <note>(3) G. kālasamudāyaṃ</note>
﻿<pb n="1073"/>
<b>tathāpi samudāyadvayasya prakṛtatvāt dvivacanasya cārthāntarānupapatteḥ । saṃbhavati ca
svārthe sarūpakalpanāyā asaṃbhavāt</b> । asyārthaḥ---dhātvarthānusāryupapadamiti satyaṃ tathāpi
samudāyadvaye ayaṃ yajirvartata iti kimiti na bhavati samudāyadvayasya prakṛtatvāt । tataśca
samudāyadvayasyaivādhikārasaṃbandhaḥ । kutaḥ ? dvivacanasyārthāntarānupapatteḥ । saṃbhavati ca dvivacane
dvivacanasarūpamiti kalpanānupapatteḥ । nanu samudāyavacano'yaṃ yajiḥ na bhavatītyuktam ।
satyamuktam । samudāyāvasthāpannayāgavacano bhaviṣyati । tathā ca sati dvivacanamāñjasyena
bhaviṣyati । tadāha---<b>dhātvarthānusāritāyāṃ cāvirodha upapadasya</b> । syāt । <b>kathama</b>-
virodhaḥ ? <b>yasmāt naivedamupapadaṃ adhātvarthe pravṛttam</b> । kintu dhātvartha eva kiñca
<b>dhātvarthapravṛttau satyāṃ nām‍no nārthaparityāga upapadyate</b> । kālasaṃbaddhamidamupapadam । tatra
kālayogināmeva anuvādavākye nāmatayā jñātaṃ---adhikāravākyepi teṣāmeva grahaṇe tasyārthasya
tyāgo na bhavati tasyārthaḥ---prakṛtasamudāyadvayavacanādeva upapannai nārthāntarakalpane pramāṇamasti
tadā'tiparokṣavṛttyāśrayaṇamupapadasya kṛtaṃ na bhaviṣyati । <b>kaścāsyārthaḥ ? prakṛtasamudāyadvaya
vacanatā । evaṃ tadanusāritve upapanne nārthāntarakalpanāyāṃ pramāṇamasti । nanu ca
prakṛtayāgaparityāge nāsti pramāṇaṃ dhātoḥ । kena voktamaparityāge pramāṇamastīti ।
kintupapadārthavirodhābhidhāne nāsti pramāṇamityuktamasmābhiḥ</b> । etaduk‍taṃ bhavati---na
prakṛtaṃ parityajyate yajeteti yajiḥ prakṛta eva vartate । kintupapadānuguṇyāt kālayogiṣu
﻿<pb n="1074"/>
āpannasamudāyabhāveṣu vartata iti । <b>yacca darśaśabdaśravaṇānna prakṛtapratyabhijñā'stīti
parihṛtaṃ</b> tat <b>vākyaśeṣeṣvekārthatvadarśanāditi । śakyatvācca</b> darśaśabdenāpi
<b>tadarthābhidhānasya</b> candrādarśanena viparītalakṣaṇayā darśaśabdena tadarthābhidhānasya
amāvāsyābhidhānasya । <b>tasmāt sūk‍taṃ phalavatsannidhāvaphalaṃ tadaṅgamiti । yatpunarida-
muk‍taṃ kasmānnānuṣaṅgo bhavaṣyatīti codyaṃ parihṛtaṃ tat anuṣaṅgato vara-
bhitikartavyatākāṅkṣāparipūraṇamiti । anyathā hyanavasthaivākāṅkṣāyā iti</b> । yadyavaṃ
yadītikartavyatākāṅkṣāpūrakatve saṃbhavati nānuṣaṅga । <b>kimiti</b> vyavāyānnānuṣajyeta iti
sāṅgrahaṇyāṃ <b>darśitam tatrāpyayameva nyāyo yuktaḥ । vaktavyo vā viśeṣaḥ</b> ।</p>
<p>ayama<b>bhidhīyate । yuk‍taṃ tatra sāṅgrahaṇyāṃ vikṛtitvena prakṛtivaditikartavya-
tāyāṃ sthitāyāṃ nirākāṅkṣatvāt</b> । atideśenākāṅkṣāparipūraṇasaṃbhavāt । atastatra
<b>vyavāyādevānuṣaṅganiṣedhaḥ । iha punaḥ aparyavasitatvāt itikartavyatārthitāyāṃ</b> sthitā/?/
﻿<pb n="1075"/>
<b>prakṛtitvāt tatpūraṇenaivaikani</b>yogatvaṃ <b>na punaradhikārāntarakalpaneti sūktam । aṅgavatstu-
tayaḥ</b> cakṣuṣī vā ityādayaḥ । <b>darśanāni ca</b> vikṛtiṣu prayājā<b>dīnyuk‍tāni</b> ।</p>
<p><b>jyotiṣṭome tulyāni</b> । nanu jyotīṃṣi stomā asyeti bahuvrīhiṇā somayāga
eva pradhāno'vagamyate । athocyeta satyaṃ stomavattā somayāgānāṃ kintu jyotiṣṭomatā nāstīti
bahuvrīhyartha evātra nopapadyate iti ananvitasvārthatvāt yajimātrasyāpi kārakasaṃbandha1 iti ।
tanna vākyaśeṣe trivṛdādistotrāṇāṃ jyotiṣṭvakīrtanāt । arthavādakīrtitenāpi vyapadeśo
dṛśyate2 eva <q>‘āgneyo vai brāhmaṇaḥ’</q> itivat । tasmāta kathamatra pūrvapakṣa ityatrāha---<b>iha tu
dvivacanādyabhāvāt na yāgamātrapratipattiḥ śakyate vārayitum</b> । asyārthaḥ---yathā
darśapūrṇamāsābhyāmiti dvivacanānurodhānna sarvayogeṣu vṛttiḥ tatheha nāsti kiñcit । tasmānna
yāgamātre vṛttiḥ śakyate vārayitum । nanu jyotiṣṭomaprātipadikādeva vārayituṃ śakyate
tatrāha---<b>jyotiṣṭomaśabdasya ca nāmadheyatvāt pravṛttau nimittamabhidheyaṃ nānvayītyuk‍taṃ
nāmadheyavicāre</b>। asyārthaḥ---<b>na jyotiṣṭe maśabdo yajeḥ viśeṣakaḥ kiṃ tarhi,</b> nāmamātram ।
<b>na</b> hi vidhīyamānasya viśeṣaṇaṃ <b>vivakṣituṃ nyāyyam</b> । na ca aruṇaikahāyanīnyāyaḥ saṃbhavati ।
jyotiṣṭomaśabdasyārthāntarābhāvāt <b>bhāvārthamātrasya ca niyogena</b> sākṣātsaṃbandhāt । tasmāda-
viśiṣṭaṃ yajimātramatra pradhānaṃ <b>ayajirevātrāpyaṅgaṃ, rājasūyavat nāmāpi tadvat</b> । atrocyate
<note>(1) G. sya kārakasambandhaḥ</note> <note>(2) G. gṛhyate</note>
﻿<pb n="1076"/>
---yadi nāmatvādananvayitvamuktamasmābhiḥ syādetadevaṃ, yadi yadyannāma tattat kāryānvayi bhavatī-
tyuktamasmābhiḥ tadā bhavedetadevaṃ, tatra punarananvayādevānanvayitvamuktam । na hi kathaścit
udbhidādayaḥ kārye'nvayavantaḥ । tena kārye'nanvayinaḥ uktāḥ, na satyanvaye nāmatvādananva-
yitvam । iha tvananvayo'vagamyamāno yajiviśeṣopasthāpakatayā na nāmatayā vārayituṃ
śakyate । <b>nanu ca nāmataivātra hrīyate viśeṣaṇapadamevaitat tadā bhavati</b> । tacca na-
yuktamiti bhāvaḥ । <b>kiṃ naśchinnam</b> tathāpi rāddhāntassiddha eva । etaccābhyupagamyavāda-
mātram । <b>kintu viśeṣaṇapadamapyetannāmaiva, arthāntarānupapatteḥ । yajyarthasya viśeṣa-
mātrāvagamahetutvāt । ato'nvitamapi viśeṣaṇamātraniṣṭhamiti nāmaiva arthāntarānupādā-
nāt</b> । asyārthaḥ---nedaṃ nīlādivadviśeṣaṇaṃ, kintu etannāmānuguṇyena yajireva
viśiṣṭe yāge vartate । yadi hi yāgamātre varteta tadā nām‍no ['rthānvayaśca yāge syāt ।
tasya ca somayāgavacanatvāt । tenaitadanuroddhaṃ viśiṣṭe yāge yajireva vartate]
'tiparokṣā vṛttirāśrayaṇīyā tenaitadvirodhādviśiṣṭe yāge vartate yajireva । jyotiṣṭo-
mapadamapi tatraiva nāmatayā vartate arthāntarānupasthāpakatvāt । nanvevaṃ vaiśvadevena
yajetetyatrāpi kimiti vaiśvadevapadānurodhāt yajiḥ vaiśvadevyāmikṣāsādhyeyāga eva na vartate ।
tataśca vaiśvadevapadamapi tasyaiva nāmāstu na sarveṣām ।</p>
﻿<pb n="1077"/>
<p>atrocyate---1dvividhaṃ hi nāma, kiñcit pravṛttaṃ, kiñcicca pravartyaṃ, yatra vākyāntarālo-
canayā yāge pravṛttiravadhāritā, tatpravṛttaṃ nāma । yathā darśapūrṇamāsau iti । kālavacanayo-
rapyanayoḥ anutpādāt āgneyādivacanatā । tathā jyotiṣṭomaśabdo'pi pravṛttanāma ।
arthavādālocanayā yāge pravṛttyavagateḥ । pravṛttena ca nāmnā vākyāntareṇa yajirviśeṣe'vasthāpyate
tannirapekṣanāmatvāvagateḥ । rājasūyaśabdastu yadyapi rājā somaḥ sūyate'sminniti vyutpattyā
somābhiṣavasaṃbandhāt somayāge pravṛttanāma tathāpi na yajiṃ viśeṣe'vasthāpayitumalam, svārājya-
phalatvātkarmaṇaḥ । rājā sūyate asmāditi vyutpattyantasaṃbhavāt । yasya nānyato yāge pravṛtti-
ravagatā, kintu svavākyagatayajisāmānādhikaraṇyenaiva kalpyā tat pravartyaṃ nāma । yathā
vaiśvadevaśabdaḥ । sa hi sūktahaviṣoriti niyamāt sūktahaviṣoreva vartate na yāge । tena
vaiśvadevena yajeteti yajisāmānādhikaraṇyāt asya nāmatā kalpyā । tataśca pūrvaprakṛtayāgavartinaṃ
yajiṃ na viśeṣe'vasthāpayitumalamiti siddham । anuvādavākyagataśca yajireva yathotpattikāla-
yogiṣveva tava vartate teṣāmevāmāvāsyāpaurṇamāsīśabdau nāmanī tathā paurṇamāsyadhikaraṇe
uktamiti । iti nāmacatuṣṭayavivekaḥ ।</p>
<trailer>iti śālikanāthamiśraviracitāyāṃ ṛjuvimalāyāṃ
pañcikāyāṃ caturthasya
caturthaḥ pādaḥ</trailer>
<note>(1) G. atrocyate---vaiśvadevaśabdo'pi yajisāmānādhikaraṇyāt
prayujyate । yajiśca prākṛteṣu sarveṣu yāgeṣu । na cāsauveśvadeva-
śabdena viśeṣe'vasthāpayituṃ śakyate । api tu sarveṣu vṛttisaṃbhavāt
viśvadevaśabdena yāge vaiśvadevaśabdo vartate viś‍veṣāṃ devānāmiti । na ca
saṃbandhaḥ viś‍vairdevaiḥ vihitairvā syāt vidhīyamānairvā । tatra vidhīyamānatā
tāvat na saṃbhavati āmikṣāyā vihitatvāt । anyatra cāśakyatvāt ।
avidhīyamānatayā tu sarveṣāmapi vyapadeśo ghaṭate daṇḍivat yathaikapuruṣavarti-
nāpi daṇḍena sarva eva daṇḍhino'bhidhīyante । tena vyapadeśamātrasidhyarthe
vyapadeśānna vidhirāśrayaṇīyaḥ । vyapadeśaścedupapanno yajiṃ saṅkoca-
yitumarhati ।</note>
﻿<pb n="1078"/>
<note>nanvevamatrāpi jyotiṣṭomaśabdo'pi somayāgasāhacaryāt yāgāntare varteta ।
ucyate---adhikāravākye sāṅgo yāgo vidhīyate । nānūdyate । tena jyoti-
ṣṭomaśabdavācyayāgaviṣayo niyogaḥ pratīyate । na ca svārthatayā sarvān
yāgān gṛhṇāti । gṛhītānāṃ ca kathaṃ syādanvaya iti cintāyāṃ na sarve yāgāḥ
karaṇatayā'nvayaṃ yānti nāmno'tiparokṣapravṛttyāpatteḥ । tena somayāgā
eva sarve karaṇatayā'nvayaṃ yānti । tadā na ca nām‍no'tiparokṣavṛttiprasaṅgaḥ ।
tena somayāgasyeva prādhānyaṃ vaiśvadevenetītyanuvādaḥ । sa ca prakṛtāpekṣī ।
prakṛtāpekṣitve ca sarveṣāmanuvādaḥ । nanvevaṃ ya evaṃ vidvān paurṇamāsīṃ yajate
ityanuvādaḥ syāt nākālasaṃbandhanibandhanenānuvādaḥ tathā tatraivok‍tam ।
ataḥ kālayogināmevānuvādaḥ rājasūyaśabde tu sarvayāgānāṃ karaṇābhāvena
nām‍no na kācitkṣatiḥ । yasmādrājāsūyate yasmin karmaṇīti phala-
nibandhanameva nāmeti ।</note>
<trailer>iti ṛjuvimalāyāṃ caturthasya 
caturthaḥ pādaḥ</trailer>
﻿<pb n="1079"/>
</section>
<section>
<head>atha ṛjuvimalāyāṃ</head>
</section>
<section>
<head>pañcamādhyāyasya prathamaḥ pādaḥ</head>
<p><b>śrutilakṣaṇamānupūrvyaṃ</b> । atra bhāṣyakāreṇa prayojakāprayojakalakṣaṇaṃ vṛttamityuktam ।
tadākṣipati---<b>nanu kratvarthapuruṣārthacintāpi tatra vṛttā । kimidaṃ prayojakāprayojakalakṣaṇaṃ
vṛttamiti</b> । asyārthaḥ---yadi tāvat saṃkṣepeṇādhyāyārthaḥ kīrtyate tadevaṃ kīrtanīyam ।
aupadānikaṃ vastuvṛttamiti । atha vistareṇa tataḥ kratvarthapuruṣārthāṅgapradhānaphalavidhyarthavādā
api kīrtanīyāḥ । kimiti prayojakāprayojakameva kīrtyate । teṣāmapi caturthe cinti-
tatvāditi । <b>ucyate---kramacintāyāmasyaivopayogāt</b> । prayojakāprayojakalakṣaṇameva
kramacintāyāmupayogi yasmāt tasmāttadeva kīrtyate nāparam anupayogitvāt । <b>vakṣyamāṇaupa-
yikaṃ hi vṛttaṃ kīrtyate</b> । yasya hi vakṣyamāṇamarthaṃ pratyupāyabhāvaḥ tadevātra kīrtyate । <b>na
vṛttatayā</b> vṛttamityetāvatā na vṛttaṃ saṅkīrtanīyam । kathamupāyatvaṃ kramacintāyāṃ prayojakā-
prayojakalakṣaṇasyetyāha---<b>ekaprayogaprayuktānāṃ hi kramo bhavati nāprayuktānāmiti prayojakā-
prayojakasaṅkīrtanam</b> । ekena prayogeṇa prayogavidhinā prayojyānāṃ svasidhyarthamākṣiptānuṣṭhānā-
nāṃ padārthānāṃ anuṣṭhānavitānarūpaḥ kramo bhavati । nāprayuktānām । tena prayojakatve jñāte
<note>(1) P. 1284</note>
﻿<pb n="1080"/>
kramajñānamutpadyate anuṣṭhānavaitatyena ca prayogaparyantaprayojakatvaṃ nirvahatīti parasparāpekṣitayā'sti
saṃbandha iti yuk‍taṃ prayojakāprayojakasaṅkīrtanam । <b>yadi prayuktānāṃ kramaścintyate avidheya-
starhi kramaḥ</b> । yadi prayuktānāṃ satāmuttarakālaṃ kramaścintyate avidheyastarhi kramaḥ । tataśca
pratītimātreṇa kramasvīkāre pratītānāṃ tadāśaṅkā na yuk‍teti bhāvaḥ । kathaṃ punaḥ prayuktyuttara-
kālabhāvitvenāvidheyatvamityatrāha---<b>vihitaṃ hi prayujyate nāprayuktasya vidhānamiti</b> ।
asyārthaḥ---tat vidheyamityucyate yadvidhinā svasiddha‍yarthamupādīyate । tathā coktaṃ śyenagranthe
---<q>“yattu siddha‍yarthamupādīyate tadvidheyamiti tantre vyavahāraḥ”</q> iti । tena vidheyatvaṃ prayuktatvena
vyāptam । taddarśayati---yadvihitaṃ tatprayujyate । yatpunarna prayujyate tadvidheyamapi na bhavati iti
vyāpakabhūtaprayuktinivṛttau vyāpyabhūtasya vidheyatvasya nivṛttiriti । pariharati
---<b>kena voktaṃ kramo vidhīyata iti</b> । nanu yadyavidheyaḥ kimiti tarhi cintyate vidheyatve
hi kramasya siddhānte kiṃ kramo vidhīyate na veti cintā yuk‍tetyāśaṅkya cintāviṣayaṃ svarūpaṃ
cāha---<b>na vihitavitānamevātra cintyate । kiṃ yathā pratipannavihitavitānamanuṣṭheyaṃ
utāniyameneti</b> । vihitā ye padārthāsteṣāṃ prayogāvasthāyāṃ yo'yaṃ vitānaḥ sa evātra cintyate ।
yo'yaṃ śrutyādibhiḥ pratipanno vihitavitānaḥ kiṃ tamananikramyānuṣṭheyaṃ anuṣṭhānaṃ kartavya utāniya-
meneti । pratipannaścāsau vihitavitānaśceti karmadhārayaṃ kṛtvā paścādyathāśabdena sahāvyayī-
bhāvaḥ । <b>evaṃ ca vadatā</b> asminnadhikaraṇe sarva eva śrutyādyavagamyaḥ kramaḥ kimādaraṇīyaḥ
uta neti cintyata iti pradarśitam । pradarśanamātratayā tu śrutikrama udāhṛtaḥ । <b>kathaṃ punari-
tyatrāyamāśayaḥ</b>---pratītamātreṇa kramādare pratītānādarāśaṅkā'nupapannā । 1vidheyatayā svīkāre tu
<note>(1) G. vidheyayoḥ</note>
﻿<pb n="1081"/>
pratītasyāpyavidheyatā yuk‍teti । pariharati---<b>viniyogaśūnyatvāt vihitavitānāvagamasya</b> ।
yathāpratipatti anuṣṭhānamāśaṅkyate iti pūrveṇa saṃbandhaḥ । asyārthaḥ---vitānābhidhāyakaḥ
śabdaḥ kaścinnāsti । yaśca nābhidhīyate nāsau viniyujyate tārtīyaiḥ pramāṇaiḥ । nāpi
caikatvādivat viniyogenāpyupādānaśeṣī kriyate । tena tārtīyacāturthikaviniyogarahitatvāt
vitānapratyayasyādaraṇīyatā nāsti । avidheyatve'pi kramasyeyameva yuktiḥ abhidhānaśūnya
tayā1 viniyogābhāvenānaṅgatvāt । vidhinā ca svasiddha‍yarthatvenāprayuk‍teriti । <b>nāntarīyako
hi vidheyāvagatau vitānapratyayaḥ</b> bahuṣu padārtheṣu ekena kartrā prayujyamāneṣu nāntarīyako'yaṃ
vitāna(vat prayogaḥ prayoga) pratyayo nābhidhānika ityarthaḥ । upasaṃharati---<b>yaścārthādartho na sa
codanārtha iti manvānaḥ pūrvapakṣavādī aniyamaṃ manyate</b> । tena pratītamātreṇāpi kramasvīkāre
anādarāśaṅkā upapadyata eveti samarthitam । <b>nanu ca <q>‘adhvaryurgṛhapatiṃ dīkṣayitvā’</q> ityatra
kramavidhānamevopanyastaṃ bhāṣyakāreṇa</b> । dīkṣāṇāṃ prāptatvāt ityanena granthena <b>vidheyāntarā-
bhāvāt</b> kramavidhānārthaiva śrutiriti <b>vadatā</b> । tenāvidheyatvābhidhānaṃ bhāṣyaviruddhamiti
vadati । idānīṃ pariharati---<b>yadyevaṃ yadi</b> vidheyāntarābhāvena kramavidhānamayuktaṃ tarhi yasmāda-
<b>styevātra vidheyāntaraṃ anenāmī dīkṣitavyā iti kartṛviśeṣavidhānām</b> । adhvaryvādi-
dīkṣāsu pratiprasthātrādikartṛviśeṣavidhānamapyatra pratīyate । nanu <q>‘adhvaryurgṛhapatiṃ’</q> ityatra tarhi
<note>(1) G. tayāpi</note>
﻿<pb n="1082"/>
vidheyāntaraṃ nāsti adhvaryoścodakata eva prāptatvāt, atrāha---<b>adhvaryuvidhāvapi niyamaḥ</b> ye
yajamānāsta ṛtvija ityanena vākyena yajamānā evārtvijeṣu viniyuktāḥ । tenādhvaryustāva-
nnivartitaḥ । kintu kenacidyajamānena kecidyajamānā dīkṣayitavyāḥ । tatra ṛtvikkarma-
karatayā te yajamānā eva tena tenartvigviśeṣavācinā adhvaryvādiśabdenocyante । tatra
yenaiva kiñcidādhvaryavaṃ kṛtavatā adhvaryuvyapadeśo labdhaḥ tenaivāparamapyādhvaryavaṃ kartavyamiti nāsti
niyāmakaṃ pramāṇaṃ ata āha---<b>adhvaryuvidhāvapi niyama iti</b> । tena pratiprasthātrādi-
vidhirapi niyamārtha eveti mantavyam । <b>kiṃ heyamevedaṃ bhāṣyaṃ ?</b> yadi dīkṣāṇāṃ prāptatvena
kramavidhānārthaiva śrutirityāha---<b>tadbhāṣyaṃ kiṃ heyameva</b> । neti vadāmaḥ । <b>yadidaṃ ktveti
paurvāparyamabhidhāne gamyate kartṛvidhau tadanuṣṭhānaupayikatayaiva kartṛvidhāvupayujyate na
saṃbandhividhāviti tanniṣṭhā śrutirityuktam</b> । asyārthaḥ---na ktvāpratyayastāvat anuṣṭhānagataṃ
paurvāparyamāha । kintu samānakartṛkatāmeva । prayogagatāṃ tu pūrvakālatāṃ upādhitvena
svīkaroti । tena ktvāntaṃ pūrvaṃ prayoktavyaṃ; yacca pūrvaṃ prayujyate tadarthaḥ pūrvamavagamyate ।
yacca pūrvamavagamyate tatpūrvamanuṣṭhīyate aparaṃ ca paścāt । tena prayogavitativiśeṣo'vagamyate
teva ktvāśrutibalena vitānāvagateḥ śrauto'yaṃ kramaḥ । atha kasmāt pāṭhakrameṇāyaṃ kramaniyamo
na bhavatīti cenna । dīkṣāṇāṃ codakataḥ prāptatvāt vākyasya ca kartṛviśeṣavidhānārthatvāt
yadi dīkṣaiva yāvadvidhīyate tadotpattivākyekrameṇānuṣṭhānamapi bhavet । yenaiva krameṇotpatti-
vākyānyuccāryante tenaiva tadarthāvagatiḥ avagatikrameṇa cānuṣṭhāne kramo'pi bhavati, avagati-
nibandhanatvādanuṣṭhānakramasya । codakaprāptā tu dīkṣā na vākyenāvagamyate iti na tatra
pāṭhakrameṇa kramāvagatiḥ kiṃ tarhi ktvāśrutita eveti । akṣarayojanātu---yadidaṃ ktveti
śruterupādhibhūtaṃ paurvāparyamabhidhāne śabdaprayoge'vagamyate kartṛvidhau tat kartṛvidhāvanuṣṭhānaupayika-
﻿<pb n="1083"/>
tayaivopayujyate vitativiśeṣāvagamaṃ vinānuṣṭhānābhāvāt । anuṣṭhānaupayikakramāvagamahetutvādanu-
ṣṭhānaupayikaṃ paurvāparyam । kartṛvidhānapakṣe tu dīkṣāṇāmavidheyatvānna pāṭhataḥ kramaḥ api tu
śruteḥ । saṃbandhividhau tu kramasaṃbandhidīkṣāvidhau tu pāṭhata evānuṣṭhāne'pi kramāvagateḥ nānu-
ṣṭhānaupayikatayopayujyate । kintu śabdasādhutāmātreṇeti hetostanniṣṭhā kramaniṣṭhāśrutirityuk‍taṃ
bhāṣyakāreṇa । tena bhāṣyākṣarāṇyevaṃ yojyāni । dīkṣāṇāṃ prāptatvādiha vākye tāsāma-
vidheyatvāt pāṭhataḥ kramānavagateḥ ktvāśrutireva kramavidhānārthā kramāvagatyartheti yāvat ।
vidhānavācoyuktistu gauṇī vidheyavatkrame'pi tātparyaśruteḥ iti darśayitum । tena śrutilakṣaṇamānu-
pūvyamiti sūtraṃ adhvaryurbrahmāṇaṃ ityatra śrauta eva kramo na pāṭhakrama iti darśayituṃ sūtrakāreṇa
praṇītamiti darśitaṃ bhāṣyakāreṇa । tenāye vicāraḥ---kiṃ ‘adhvaryurityādivākye śrutikramo'yaṃ
uta pāṭhakrama iti । tatra pūrvapakṣavādī avadānavākyavat pāṭhakramo'yamityāha । rāddhāntavādī
tu codakata eva dīkṣāṇāṃ prāptatvāt utpattau nāsti dīkṣāṇāṃ pāṭhakrama iti nāyaṃ pāṭhakramaḥ ।
kintu śrutikrama evāyamiti । cintāprayojanaṃ tu yatra codakataḥ prāpteṣu anyapare vākye
śrutirnāsti tatra pāṭhata eva kramo nādaraṇīyaḥ iti । evaṃ ca varṇakadvayamatra । prathamavarṇake
sarvakramādarānādaravicāraḥ । dvitīye tu kimayaṃ śrautakramaḥ uta pāṭhakrama iti vicāraḥ । ayaṃ
ca tṛtīyaḥ punaruktiparihāraḥ । dvitīyetu punaruktyāśaṅkāparihāre kramādarānādaravicāreṇa
ekameva varṇakamiti mantavyam । prathamastu parihāraḥ paramatenoktaḥ । ata evāparitoṣeṇa
parihārāntaramuktam । tṛtīyaparihārastu viṣayavyāp‍tyartha iti । kasmāt punaḥ kramasya
vidheyatvameva paramārthato nāṅgīkriyate yena vidheya iva tanniṣṭhatāmātreṇa gauṇo vidheyavyapadeśo
varṇyata ityatrāha---<b>aprayuk‍tasyāvidheyatvameva heturuk‍taḥ</b> । asyārthaḥ---yadi hyaprayuktasyāpi
vidheyatvaṃ syāt tadā kramo'pi paramārthata eva vidheyaḥ syāt na tvidamastīti । yadi
śrutyavagatapaurvāparyabalāyātaḥ kramaḥ śrauto bhavati <b>evaṃ tarhi hṛdayasyāgre'vadyatyatha jihvāyā atha
vakṣasa ityetadapyudāharaṇamatra syāt</b> । atrāpyagrāthaśabdābhyāṃ paurvāparyabalena kramāvagateḥ ।
﻿<pb n="1084"/>
<b>neti brūmaḥ</b> । naitadudāharaṇamiti brūmaḥ <b>pāṭhādavagatasyāyamathaśabdo'nuvādaḥ</b> । idaṃ vākya-
mavadānavidhāyakaṃ tenotpattivākyena kramāvadhāraṇaṃ pāṭhata eva । <b>kartṛviśeṣavidhau punartānyataḥ
kramo'vagantuṃ śakyate'nyadataḥ ktvāpratyayāt । kartṛvidhirayaṃ na dīkṣāvidhiḥ । tena</b>
dīkṣāṇāṃ nāyamutpattiścodanālakṣaṇa iti nānyataḥ pāṭhādayaṃ kramo'vagantuṃ śakyate । ataḥ ktvā-
pratyayādvinā'nyaḥ śabdo'pi [vitā]nārthe vartata iti sūk‍taṃ prayojakāprayojakalakṣaṇasaṅkīrtanam ।
saṃprati pūrvapakṣamāha---<b>kiṃ punaḥ kāraṇaṃ nāntarīyako'yaṃ niyama ādriyate । na hyacodanā-
lakṣaṇasya codanālakṣaṇaniyoganirvṛttāvaṅgatopapadyate</b> । yatkhalu acodanālakṣaṇaṃ na tasya
codanālakṣaṇaniyoganirvṛttāvaṅgatopapadyate । taduk‍taṃ---‘na cāvihitamaṅgaṃ bhavati” iti ।
yaccāṅgaṃ na tanniyamenādaraṇīyam । siddhāntamāha-<b>satyaṃ nopapadyate</b> । satyamaṅgatā nopapadyate
yata evāṅgaṃ kramo na bhavati ata eva ca nānuṣṭhīyate । nāpyupādīyate padārthāstvanuṣṭhīyante
na kramaḥ, kintu anuṣṭhīyamāneṣu bahuṣu padārtheṣu ekakartṛkeṣvarthāt kramo vitatirūpa āpatati ।
yadyanaṅgaṃ kramaḥ kimiti tarhi tanniyamādaraṇaṃ tatrāha---<b>kintu arthaprāptaṃ kramāntaraṃ niruṇaddhi ।
tasyānavagamādityucyate śrutyādibhiḥ</b> । krame hyavagate kramāntarāvagatireva nodeti । yathā-
vagati cānuṣṭhānaṃ buddhipūrvakāriṇāmiti kramaniyamānādaraḥ । <b>ato'napekṣatvamivāvidhīya-
mānamapyupakārāyaiva bhavatīti na doṣaḥ</b> । asyārthaḥ---yathā'napekṣatvaṃ na vidhīyate
1tathānuṣṭhānopakāri bhavati tathā yadyapi kramo na vidhīyate tathāpyanuṣṭhānopayogi bhavati kramarahita-
<note>(1) G. athavā'nuṣṭhānopakārā bhavanti</note>
﻿<pb n="1085"/>
syānuṣṭhānāsaṃbhavāditi na doṣaḥ । <b>punaruktyādyāśaṅkā tūktā</b> । prathamaṃ punaruk‍tatāśaṅkā ।
punaścāptasmaraṇe prayojane darśite vṛttikāreṇa tatkāryamityāśaṅkā darśitā bhāṣye uktā ।</p>
<p><b>arthācca । evaṃ tāvadananyaparā(rthā)kṣaratayā niyamitaḥ kramaḥ idānīṃ kāryānu-
rodhena kramo'pi niyamyate tatparatvāt padārthānuṣṭhānasya</b> । pūrvaṃ tāvat ktvākṣarāṇāmananya-
paratayā kramaniyamamātraparatvāt kramaniyamo2varṇitaḥ । adhunā yadyapi kramaparāṇyakṣarāṇi na
santi tathāpi kāryānurodhena kramo niyamyate । yena kālayogena kāryaṃ saṃpadyate tena tāvat
paurvāparyamāśrayaṇīyam । tadvaśena yā vitatiḥ saivādaraṇīyā kāryaparatvātpadārthānuṣṭhānasya, kāryaṃ
nirvartsyatīti padārthā anuṣṭhīyante । tena tadanurodhenaiva 3kālaviśeṣaparigrahaḥ tannāntarīyakaśca
kramo'pyāśrayaṇīyaḥ । atra pūrvapakṣāśaṅketyantamuktvā anananyaparākṣatarayā śrutyā kramāvagamaḥ,
arthe tu na kiñcit avagatau pramāṇamasti prayojanamātratvāt prayojanasya । rāddhāntastu
prayojanamapi bhavati anuṣṭhānakālabhedāvagamadvāreṇa kramāvagatau kāraṇamiti---<b>tatra ca pradarśitānyu-
dāharaṇāni । kiṃ pāṭhakramasyāyaṃ bādhaḥ</b> । <q>‘agnihotraṃ juhoti’</q> <q>‘yavāgūṃ pacati’</q> iti
pāṭhādanyādṛśaḥ kramaḥ । arthāccānyādṛśaḥ । tatra pāṭhakramaṃ bādhitvā'rthakramaḥ svīkriyata
iti bruvan bhāṣyakāro bādhamiva darśayati । taccāyuktam । kramakopādhikaraṇena punaruktatvā-
dityāśayaḥ । <b>neti brūmaḥ idamapi kramaniyamahetukāraṇaṃ na kasyacidvirodhitayā pradarśyate</b> ।
<note>(1) P. 1290</note> <note>(2) G. niyamo'vatīrṇaḥ</note> <note>(3) kārya</note>
﻿<pb n="1086"/>
idamapyarthākhyaṃ kramaniyamasya yo hetuḥ kālaviśeṣaḥ tasya kāraṇaṃ pradarśyate । na kasya
cidvirodhitayā । <b>balābalacantāyāṃ tu virodhe balīyastvaṃ ca</b> pradarśyate kramakopīdhi-
karaṇe । <b>iha punaḥ</b> arthākhyapramāṇa<b>svarūpapratipattyarthamevedaṃ vacanamupanyastam</b> ।</p>
<p><b>aniyamo'nyatra । yatra kramaniyamapramāṇamuk‍taṃ</b> śrutyarthātmakaṃ <b>vakṣyamāṇaṃ ca
pāṭhādikaṃ nāsti tatrāniyama eva</b> । anuṣṭhānasvabhāvena kramamātrāvagateḥ । kimudāharaṇaṃ
tatrāha---<b>yathā śākhāntarīyāṅgavidhānaṃ śākhāntara upasaṃhriyamāṇaṃ,</b> tatra hi pāṭhato'pi
kramaniyamo nāstīti pratyudāharaṇamātramidam ।</p>
<p><b>krameṇa vā niyamyeta । yatra punastātparyamakṣarāṇāṃ nāsti, yathā ‘adhvaryuḥ, ityādau;
na ca kāryato virodhaḥ yathā</b> yavāgūpāke yathāpāṭhamanuṣṭhīyamāne । <b>tatra kā kathā</b>
kramaniyamasya । yathā <q>‘samidho yajati, tanūnapātaṃ yajati’</q> iti । uttaraṃ---<b>tatrāpi</b>
<note>(1) P. 1290</note> <note>(2) P. 1291</note>
﻿<pb n="1087"/>
<b>pāṭhānniyamaḥ</b> yatkramaḥ pāṭhaḥ prayogo'pi tatkramaka eva bhavati । <b>nanu ca pāṭhakramāvagati-
rnimūlā । na tasyāḥ kiñcinnimittamasti । 1padānāṃ 2vākyārthāvagatihetutvāt</b>
yadi pratyastamitapadāvibhāgadvākyādeva vākyārthaḥ pratīyate tadā vācakapadābhāve'pi vākyādeveya-
marthāvagatiḥ ityavadhāryeta । na caitadasti । <b>nirmūlā cāvagatirna pramāṇam । pūrvo dhāvatītyatra
(parānvayaikye)parānvayāvagatiriva</b>pūrvasaṃbandhamūlā cāparāvagatiḥ syāt, nānvitāvagatiḥ ।
<b>tasmādyatheṣṭamatra kramaparigrahaṃ nyāyyaṃ manyate । maivaṃ vocaḥ । vākyakrama iva vākyārtha-
kramo'pi śabdanibandhana eva</b> । yādṛśo vākyakramaḥ tādṛśo vākyārthakramaḥ so'pi śabda-
nibandhana eva । yathā <b>na śabdādṛte śabdakramo'vagamyate</b> na śrutyā vinā śrutikramo'vagamyata
ityarthaḥ । <b>arthādṛte nārthakramaḥ । yasmiṃśca satyeva yadavagamyate avyabhicārāt tasya
tannimittamiti vadāmaḥ</b> । nanu ca padānāṃ vākyārthapratipattinimittatvāt pādabhāve
kramāvagatiriyamudīyamānāpi pratibhā, na pramāṇaṃ bhavitumarhati । ucyate---yathā'tra śabdasya
nimittatā tathocyate । yattāvat prathamaṃ paṭhyate tattāvat prathamamavagamyate tathā
prayogakāle prathamaṃ smaryate yathāsmaraṇamanuṣṭhanamiti tasyānuṣṭhānamapi prathamamavagamyate ।
tadanantarāvagatasya (smṛtasya) tadanantaramevānuṣṭhānam । evaṃ ca prayogavitatiravagamyata
iti । yata eva pāṭhakrameṇānuṣṭhānakramo'vagamyate । <b>ata eva ca niyatakramamadhyayanaṃ</b>
<note>(1) R. padārthānāṃ</note> <note>(2) G. vākyāvagati</note>
﻿<pb n="1088"/>
<b>dṛṣṭārthameva bhavati । anyatra kāryaviśeṣāt</b> yatra kāryaviśeṣo'vagamyate yathā yāvagūpāke
tatra hi niyatakramamadhyayanaṃ dṛṣṭārthaṃ na bhavati । yathaiva pāṭhādapi kramāvagatirbhavati
<b>ata eva ca lokikāḥ pāṭhakrameṇa dhūpādiṣu krame'vagate vyutkramābhidhāne pratiṣedhaṃ
kurvate । adṛṣṭārtheṣvapi taddarśitam</b> । dṛṣṭārtheṣu hi prayojanavaśenāpi kramo'vagamyate । adṛ-
ṣṭārtheṣvapi tu yo'yaṃ laukikānāṃ kramādaraḥ saḥ pāṭhakrameṇānuṣṭhānakramo'vagamyata ityetannibandhanaḥ ।
etaddarśitaṃ bhāṣye । upasaṃharati-<b>tasmādatrāpi na kramāntarakalpanā yukteti yuk‍tam</b> । yata eva
avagati nimittamātrasaṃbhavenāvagatimātreṇa kramasvīkāraḥ <b>ata eva <q>‘adhvayurgṛhapatiṃ dīkṣayitvā’</q>
ityevamādiṣu tātparyamātrāt kramasiddhiḥ</b> । ktvākṣaratāptaryamātreṇa kramasiddhiḥ । mātra-
grahaṇena ktvāpratyayenāvidhānamanabhidhānaṃ cāsya kramasya darśitam । anabhidheye ca tātparyamaviruddhaṃ
lakṣaṇāyāmiva । kasmātpunavidheyatvābhāvepi tātparyamātreṇa kramasiddhiḥ tatrāha---<b>nimittamātraṃ hi</b>
atra parigṛhyate na punarvidhayaparābhidhānameva pratipattau hetuḥ । avagatimātreṇa svīkāro yasya
tasyāvagatihetumātraṃ parigṛhyate na punarvidheya eva yo'vagatihetuḥ avagatimātreṇa kramasvīkāra
ityuktamupasaṃharati---<b>tasmāt sanimittā pratipattiḥ1 pramāṇamityuk‍taṃ pramāṇaparīkṣāyām ।
ato yāvatī sanimittā pratītiḥ sā sarvaiva kramāvadhāraṇe anyatra vā vedārthānuṣṭhāno---
pakāriṇī pramāṇamiti mantavyam । darśanamuktam</b> ।</p>
<note>(1) G. pratītiḥ</note>
﻿<pb n="1089"/>
<p><b>pravṛttyā tulyakālānām । kimaparaṃ kramaniyame kāraṇamiti</b> । praśnenaivopakramaḥ ।
uttaraṃ---<b>pravṛttiriti brūmaḥ pravṛttyāpi hi kramabuddhirupajāyate</b> । pravṛttiranuṣṭhānaṃ tenāpyapara-
smin padārthe'nuṣṭheyarūpakramabuddhirupajāyate । yatkramakaṃ pūrvapadārthānuṣṭhānaṃ tatkramakamevottarapadārthānu-
ṣṭhānamapi pratīyata iti । <b>kathaṃ punarvaidikatvaṃ pravṛttikramasya</b> । nāyaṃ vedādavagamyat iti
bhāvaḥ । uttaraṃ---<b>tadarthāśrayāt</b> । tadarthaṃ vedārthamāśrayati yato vedādanuṣṭhānam prathama-
padārthasaṃbandhyavagamyate । tataśca dvitīyādipadārthakrama iti pāramparyeṇāsti vaidikatvam ।
<b>tasmātpravṛttirapi niyamahetubhūtā । yatpunaridaṃ bhāṣyakāreṇoktaṃ <q>‘evaṃ pradhānapratyāsatti-
rbhavati’</q> iti tathā sauryādibhiśca sāmyamāśaṅkya punaḥ vaiṣamyābhidhānaṃ kastasyopayogaḥ?</b>
ekagranthenāha---<b>nātīva kramāvadhāraṇa upayujyata iti</b> । yadā hi pūrvapravṛttikrameṇottara-
padārthakramo'vagamyate tadā pradhānapratyāsattyupanyāso na yuktaḥ । tathā yadaparamuk‍taṃ <q>“yathā
sauryādiṣu kṛts‍naṃ guṇakāṇḍaṃ pradhānapratyāsattaye pratipradhānamapavṛjyate tathā prājāpatyeṣvapi syāt”</q>
iti sāmyamupanyasya punarvaiṣamyamuk‍taṃ “ekapayogacodanācoditatvāt prājāpatyānāmaṅgapradhānayaugapadye
prāpte 2puruṣāśaktyā yuktaḥ kramānupraveśaḥ । sauryādīnāṃ tu ekaprayogacodanānupraveśābhāvāt
sahacodanā nāstīti ekaikasya kṛts‍naṃ guṇakāṇḍaṃ apavṛjyeta3 iti vaiṣamyamuktaṃ tadapi nopayogi ।
<b>astyatropayogaḥ, pravṛttirnāma kramanirapekṣa kvacidanuṣṭhānaṃ, nirapekṣaṃ cedamanuṣṭhānaṃ pravṛttaṃ na</b>
<note>(1) P. 1293</note> <note>(2) G. puruṣe aśaktyā</note> <note>(3) G. upayujyate</note>
﻿<pb n="1090"/>
<b>punarapekṣāyāṃ prayojanamastīti manvānasyedamuttaraṃ---pradhānapratyāsattiḥ sahacodanā'vagatā
vaiṣamyāt pīḍitā syāt । sāmye punaḥ yathābhyanujñātaiva bhavatīti</b> । asyārthaḥ-prathama-
pravṛttivaśena dvitīyādipadārthānuṣṭhānakramāvagamo niyamyata iti etāvati pradarśite iyamāśaṅkā-
'vatarati---pravṛttyavasthāyāṃ hi yathā prathamapadārthānuṣṭhānaṃ kramaniyamanirapekṣamavagamyate tathā
dvitīyādipadārthānuṣṭhānamapi । yathāvagati cānuṣṭhānaṃ sarveṣāmapi kramaniyamanirapekṣaṃ yuktam ।
punardvitīyādipadārthānuṣṭhā[ne]kramaniyamāpekṣāyāṃ tu prayojanaṃ nāsti aniyatakramatayā prathama-
pravṛttiryā tathaivānuṣṭhānukramasiddhiriti na śakyate prathamapadārthapravṛttikrameṇottarapadārthakramāvagamaḥ
kartumitīmāmāśaṅkāmapaninīṣuḥ bhāṣyakāra uttaraṃ likhitavān prayogacodanayā sahāṅgaiḥ pradhānānāṃ
yaugapadyenānuṣṭhānasya coditatvāt puruṣaśaktyā yāvadva‍yavadhānamanupraviśati tāvadeva vidhiranu-
manyate nānyat । tatra yadi prathamapadārthapravṛttikrameṇottareṣāmapi padārthānāmanuṣṭhānaṃ bhavati
tadā sarveṣāmapi sadṛśameva vyavadhānam । itarathā kasyacidatisannidhānaṃ kasyacidativyavadhānamiti
vaiṣamye sati prayogacodanāvagate sannidhānavyavadhāne ubhe api bādhite syātām । anavagata-
sannidhānāśrayaṇepi hi yathāvagatasannidhānabādho bhavatyeveti prayogacodanānupālanāya punaḥ
kramaniyamāpekṣāstīti । prāvṛttikeca krame svīkriyamāṇe tadanupālanamiti <b>tatsiddha‍yarthaṃ</b>
prayogacodanāvagatapradhānapratyāsattisiddha‍yarthaṃ prāvṛttikakrama<b>niyamo'bhyupagantavyaḥ</b> । nanvevaṃ
sati prayogacodanāvagatapradhānapratyāsattinibandhano'yaṃ kramaniyama iti na prāvṛttiko vyapadeṣṭuṃ
yuktaḥ, tatrāha---<b>sa ca niyamaḥ prathamapravṛttipūrvaka iti tayaiva vyākhyāte । sauryādidarśana-
midānīṃ kimarthaṃ ?</b> ekaprayogānupraveśābhāve na yuktaṃ kṛts‍naṃ guṇakāṇḍāpavarjanaṃ sauryādiṣu ।
﻿<pb n="1091"/>
prājāpatyeṣu tu ekaprayogacodanācoditatvāt yuktamekaikapadārthāpavarjanamiti spaṣṭatva dvaiṣa/?/sya
sauryādidarśanaṃ pūrvapakṣok‍taṃ kimarthamiti । asyāpyasti prayojanaṃ idamapyāśaṅkānirākaraṇāyaivopa-
nyastamiti kā punarāśaṅkā ? tāmāha---<b>yadi kramāvagatimātratayaiva krama ādriyate
sauryādiṣu kaḥ pradveṣaḥ</b> । asyārthaḥ---sauryādiṣvapi bahuṣu pradhāneṣu ekaikasya padārthasya
sakalapradhānasaṃbandhitayā yugapadanuṣṭhānāśak‍teravaśyaṃbhāvini krame dvitīyādiṣvapi padārtheṣu
tathaiva kramo'vagamyate । avagatimātreṇa kramasyādara iti tasyāpi prāvṛttikaḥ kramaḥ prāpnotīti ।
atha pradhānasya sāṅgasya vihitatvāt tatra sauryādiṣu kṛtsnameva guṇakāṇḍamapavṛjyeta naikaikaḥ
padārtha itīhāpi tathā syāt । athātra ekaikasyāpavarjanaṃ tatrāpi tathā syāditi sauryādisāmyā-
śaṅkā । saṃpratyāśaṅkānirākaraṇāyāha---<b>na khalukaścit pradveṣaḥ । anuṣṭhānānaupayikatayā
tatra pratītamapi tyajyate</b> । sauryādīnāṃ bhinnaprayogacodanācoditānāṃ sahānuṣṭhānābhāvāt
yadyapi 1prāvṛttikaḥ kramo'vagamyate tathāpi anuṣṭhānopāyabhūto'sau na bhavatīti tyajyate । prājā-
patyeṣu tu pradhānapratyāsattyanuguṇo'nuṣṭhānaupayika iti svīkriyate । avagatasyāpi parityāge
dṛṣṭāntamāha---<b>varṇasvarūpamiva padeṣu</b> । yathā varṇasvarūpaṃ ekaikavarṇasvarūpaṃ pratītamapi
2vācakāvasthāyāmekaikasya varṇasvarūpasyānupāyabhūtatvāt tyajyate । <b>ekatvamiva graheṣu</b> । yathā
grahaṃ saṃmārṣṭītyanupāyabhūtamekatvam । sādhanaparicchedadvāreṇa hi sakhyā upāyatāṃ yāti ।
na ca paricchinne sādhane grahākhyasādhyasādhane punastadapekṣā'stīti । <b>ubhayatvamiva haviṣṣu</b> ।
yathā <q>‘yasyobhayaṃ havirārtimārcchati’</q> iti ubhayatvamanupāyabhūtaṃ tyajyate <b>naitāvatā'</b>nupāyabhūtasya
tyāgo dṛṣṭa ityetāvatā <b>aupayikasyāpi</b> upāyabhūtasyāpi <b>tyāga upapadyate</b> । upasaṃharati
<note>(1) pravṛttitaḥ</note> <note>(2) vācakāvācaka</note>
﻿<pb n="1092"/>
---<b>ato'pekṣitaṃ pratipannamādriyate’ । pratipannamapyanapekṣitamupekṣaṇīyameva । nanu caivaṃ
sati pratipattiranarthikā</b> prayojanaśūnyā prāpnoti iti । codyamātraṃ pariharati-<b>kena vok‍taṃ
pratipatterarthavattvaṃ</b> prayājanavattvam । <b>arthavatpratipattireva arthavattve hetuḥ na prati-
pattimātraṃ,</b> tacchūnyā prayojanaśūnyā pratipattiḥ । <b>pratipattimātraparyantaiveti sūktam</b> ।
atrādhikaraṇe saṃkṣepārtho'yam---aniyatakrameṇa prathamapadārthe'nuṣṭhite dvitīyapadārthe punaḥ pradhāna-
pratyāsattyanugrahāya kramāpekṣā bhavati । tatra yenaiva krameṇa prathamapadārtho'nuṣṭhitaḥ sa eva kramaḥ
parigṛhyate । tasminneva gṛhyamāṇe yathāvagatapradhānapratyāsattyanugrahāditi ।</p>
<p><b>sthānāccotpattisaṃyogāt । atra bhāṣyakāreṇa triṇavādiṣvadarśanāt samāmnāyakramasya-
vidyamānasyāviṣayatāṃ manvānairidamudāhṛtam ityaviṣayatāṃ matvaitadudāhṛtam-saha paśūnālabhata
iti</b> । atretraṃ yojanā-atra kila bhāṣyakāreṇa prathamamudāhṛtaṃ triṇavenaujaskāmaṃ yājayediti ।
stomavivṛddhau ānīyamānā ṛcaḥ kimaniyatena krameṇa prayoktavyā uta yathāsamāmnāyakramamiti
saṃśayaṃ kṛtvā triṇavādiśabdeṣu vidhāyakeṣu pāṭhakramābhāvādaniyama iti pūrvapakṣaṃ kṛtvā sthāna
krameṇaiva prayoktavyā iti rāddhāntayitvedamuktam---<q>‘atra mantrasamāmnāyapāṭhakrameṇāyaṃ kramaniyama
iti’</q> na pāṭhakramādbheda ityanena ca doṣeṇa sthānakramasyāyamaviṣaya iti matvā <q>‘saha paśūnālabhata’</q>
<note>(1) P. 1295</note>
﻿<pb n="1093"/>
ityudāharaṇāntaraṃ dattam । atra bhāṣyakāreṇedamudāhṛtaṃ sahapaśūnālabhata iti saṃbandhaḥ । kiṃ
kṛtvetyatrāha---<b>triṇavenojaskāmamiti sthānakramasyāviṣayaṃ matvā</b> । kimityaviṣayatāṃ manyata
ityatrāha---<b>triṇavādiṣvadarśanāt</b> samāmnāyakramasya bhrāntaiḥ pairarvidyamānasya pāṭhakramasya
mantragatasyāviṣayatāṃ manyānairidamudāhatamiti triṇavādicodanāsu pāṭhakramasyādarśanāt
nāyaṃ pāṭhakramasya viṣaya iti manvānairidamudāhṛtam । paramārthatastu pāṭhakramasyāyaṃ
viṣaya iti vidhipāṭhakramo vā bhavatu mantrapāṭhakramo vā; sarvathā pāṭhakrama evāyamiti
hetoḥ nāyaṃ sthānakramasya viṣaya iti matvā bhāṣyakāreṇānyadudāhṛtamiti । atra
codāharaṇe <b>adhikaraṇāntarasiddhamarthamupādāya saha paśūnālabhata ityanena savanīyasthāne
sahatvaṃ</b> coditamiti <b>sthite kaḥ kramaniyama iti cintyate---kimatrāpi pravṛttireva nimittaṃ</b>
somavikārāṇāṃ somapūrvakatvāt some yā pravṛttiḥ1 pūrvamagnīṣomīyaḥ tadanantaraṃ savanīyaḥ
tadanantaramanūbandhya iti saiva kimatrāpi kramaniyamanimittaṃ <b>uta nimittāntaramapi sthānākhya-
mastīti</b> vicāraḥ । <b>tatra pūrvapakṣavādī avaśyaṃbhāvini krame yadi pravṛttirneṣyate</b>
prayogāntaravartitvāt <b>pūrvāvagatapāṭhādeva niyama iti manyate । siddhāntavādī tu
sahavacanena sthānasyābādhitatvāt savanīyasyaiva pūrvamanuṣṭhānaṃ nyāyyamityuk‍tavān</b> ।
asyārthaḥ---saha paśūnālabhata ityanena vacanena savanīyasthāne sarveṣāmālambhasya coditatvāt
savanīyasthānamabādhitam । āśvinagrahaṇottarakālatā tatra । yadyagnīṣomīyastasmin kāle'nu-
ṣṭhīyate tadā śrutakālabādhaḥ syāt । tasmāt savanīya eva pūrvamālabdhavyaḥ ।</p>
<note>(1) G. somayāgapravṛttiḥ</note>
﻿<pb n="1094"/>
<p><b>yadyevamagnīṣomīyānubandhayoḥ kā vārtā ? kathaṃ pūrvāparakālatā</b> । vakṣyamāṇena
dṛṣṭāśayena pṛcchati । rāddhāntī tu pūrvapakṣiṇa āśayamajānanniva brūte---<b>kimanayā'nupanya---
stayā cintayā ? yadvā sthānavatkālabādhopyayukta iti agnīṣomīya eva pūrvaṃ</b> prakṛtāva-
nūbandhyāpekṣayā pūrvakālatā'gnīṣomīyasyāvagatā । atastadanugrahāyāgnīṣomīya eva pūrvaṃ
prayoktavyaḥ । <b>yadyevaṃ savanīyādapi tarhi pūrvaṃ bhavitumarhati</b> । savanīyādapi hi prakṛtau pūrva-
kālatā agnīṣomīyasyāvagateti । <b>na । vihitatvāt savanīyakālasya</b> । āśvinaṃ
grahaṃ gṛhītveti savanīyakālo vihitaḥ <b>pracayāvagamyatvādagnīṣomīyakālasya</b> bahuṣu paśuṣu
vihiteṣu bhinnakāleṣu pūrvāparakālatā'vagamyate । tataḥ kimityāha---<b>vidhānārthatvāt
pracayasya vihitaṃ balīyaḥ</b> । vidhānasya hi pracaya ārthaḥ na punaḥ pracaya eva vidhīyate ।
ato vihitaṃ balīyaḥ । yadi pāṭhakramabādhena sthānakrameṇānuṣṭhānaṃ kalpyate <b>evaṃ tarhi
balābalacintyeyaṃ</b> na pramāṇāntaropanyāsaḥ <b>naivaṃ, sthite pramāṇatve balavadabalatvamiti
yuktam</b> ।</p>
<p><b>mukhyakrameṇa cāṅgānām</b> । ihādhikaraṇe mukhyakrameṇāṅgānāṃ kramaḥ pratipādyate ।
tatra yāstāvadvikṛtayaḥ krameṇa paṭhyante tāsāṃ pradhānacodanāparigṛhītatvāt ātideśikānā-
<note>(1) P. 1297</note>
﻿<pb n="1095"/>
maṅgānāṃ pradhānacodanāpāṭhakrameṇaivāṅgānāṃ krama iti na tāstāvadihodāharaṇam । yānyapi
tāsvevaupadeśikānyaṅgāni teṣāmapi vā pāṭhakrameṇaiva kramaḥ । etenaiva nyāyena na prakṛtayo'pya-
trodāharaṇāni । kintu yā eva vikṛtayo yugapaccoditāḥ tāsāṃ pradhānapāṭhakramābhāvāt na
pāṭhakrameṇāṅgānāṃ kramaniyamassiddha‍yatīti tā evodāharaṇam । tadāha---<b>yatra yaugapadyena codanā
sārasvatau bhavata iti tatra kiṃ pramāṇāntaramasti kramaniyamasyāṅgānāṃ uta yatheṣṭā
pravṛttiriti । tantreṇoccāraṇācchāstrasya na kramaḥ pratīyata ityabhiprāyaḥ</b> pūrvapakṣiṇaḥ ।
pradhānacodanā pāṭhakramābhāvāt tad‍gṛhītānāmaṅgānāmapi na kramaḥ pratīyata iti । <b>evaṃ prāpte-
'bhidhīyate mukhye kramadarśanādaṅge'pi kramaḥ</b> pratīyata iti <b>yuktam</b> yājyayoḥ kramavattvāt
pradhānayoḥ kramaḥ pratīyate yatkramake ca pradhāne tadaṅgānyapi tatkramakānyeva yuktāni । kimevaṃ
bhaviṣyati ? <b>evaṃ ca yābadanujñātaṃ vyavadhānaṃ bhaviṣyati । aniyame hi anujñātātikramaḥ</b>
syāt । tasmānniyamo yuktaḥ । yājyānibandhanamukhyakramābhidhānamatra sauhṛdamātram । aniyama-
pakṣe'pi mukhyakramānuṣṭhānena bhāvyam ।</p>
<p><b>prakṛtau tu svaśabdatvāt । idānīṃ pāṭhamukhyayorvirodhe cintyate । tatra mukhyā-</b>
<note>(1) P. 1297</note>
﻿<pb n="r1096"/>
<b>rthatvādaṅgānāṃ mukhyakrama eva balīyāniti pūrvaḥ pakṣaḥ</b> । pradhānaṃ hi mukhyaṃ pradhānānuguṇā
cāṅgākalpanā । tena pradhānānusāreṇa yaḥ krama āpatati sa eva balīyāniti । <b>evaṃ ca prayoga-
codanānugrahaḥ pratyāsatteḥ</b> prayogacodanā hi yugapadanuṣṭhānaṃ bodhayati । tatra puruṣāśakti-
mātreṇa yāvadva‍yavadhānamupanipatati tāvadevānumanyate । nānyat । anujñātavyavadhānamātra-
svīkāre'sāvanugṛhītā bhavati । mukhyakramāṅgīkāre ca yāvadanujñātavyavadhānam । itarathā
parakīyāṅgavyavadhānamāpadyeta । <b>atrābhidhīyate---na pratītasya bādho yuktaḥ । pāṭhācca
nirapekṣāt kramo'vagato'ṅgānāṃ nānyāpekṣayā bādhituṃ yuktaḥ</b> । antaraṅgabhūto hi
pāṭhakramaḥ nirapekṣāvagamāta । bahiraṅgabhūtaśca mukhyakramāpekṣayā upajāyamānatvāt । <b>nanu
pratyāsatteḥ prādhānyācca</b> mukhyakramasya <b>balavattā uk‍teti</b> pūrvapakṣasmāraṇam । <b>satyamuktā ।
ayuktā tu sā</b> kathamiti । <b>yathāpratītaṃ hi prayogavacano gṛhṇāti । na prayoga-
vacanādavagatiraṅgānām</b> । tatra cāṅgāni svapāṭhāt klṛptakramāṇyeva prayogavacanena gṛhyante ।
kathametadityāha---<b>aṅgaṃ sat prayogavacanena gṛhyata ityuktam</b> । <q>‘prāpitānabhisamīkṣya
prayogavacana upasaṃharati’</q> ityanena granthena । <b>tasmādyathāvagamaṃ pratyāsattiḥ । na pratyāsatterevā-
vagamo'ṅgānām । ataḥ pāṭho balīyāniti yuktam । uk‍taṃ ca svaśabdatvāditi</b> ।
kimuk‍taṃ bhavati ? svaśabdatvenāntaraṅgatā pāṭhasyoktā ।</p>
﻿<pb n="r1097"/>
<p><b>mantratastu virodhe syāt । mantrabrāhmaṇapāṭhakramavirodhe kiṃ balīya iti</b> sandehe
yadi mantro balīyān tadā mantrakrameṇānuṣṭhānam । atha brāhmaṇaṃ balīyaḥ tadā brāhmaṇakrameṇānu-
ṣṭhānam । tatrāniyama eva ubhayorapi pāṭhasvarūpatvāditi prāpte ucyate---<b>mantrakramo
balīyān kutaḥ ? pāṭhasyānanyaparatvāt prayojyatvānmantrāṇām</b> । asyārthaḥ-prayok‍tumeva
mantrāḥ paṭhyante । tena teṣāṃ yaḥ pāṭhaḥ sa prayogāyaivāvagamyate । ato yatkramakā eva
mantrāḥ āmnāyante tatkramakā eva te prayoktavyāḥ mantraiśca smṛtaṃ karma kartavyam iti karmāṇyapi
tatkramakāṇyeva prayok‍tavyānīti । <b>nanu brāhmaṇepyananyapara eva</b> anuṣṭhānakramapara eva
<b>pāṭhakramaḥ । yatpunaḥ karmotpattiḥ prayojanamityuk‍taṃ, vākyasya tatprayojanaṃ na pāṭhakramasya ।
ucyate---utpattyarthaḥ sa pāṭhakramaḥ na prayogārtha ityuk‍taṃ bhavati</b> aprayojyatvāt brāhmaṇa-
vākyānām । <b>mantre punaḥ prayogārthaḥ kramo'pīti balavattvam</b> । etaduvataṃ bhavati-mantreṣu
yaḥ pāṭhakramaḥ sa prayojyamantragataḥ sākṣātpratīyate । brāhmaṇapāṭhakramastu na sākṣātprayojyagataḥ
kintu vidhikramadarśanāt vidheye'pi kramaḥ kalpayitavyaḥ sa klṛptamantrakramavirodhe nātmānaṃ
labhata iti ।</p>
<note>(1) P. 1298</note> <note>(2) vākyasya</note>
﻿<pb n="r1098"/>
<p><b>tadvacanādvikṛtau । kiṃ mukhyakramādvikṛtau kramaḥ uta pāṭhakramāt prakṛtau yathā
nirjñāto'ṅgakramo vikṛtāvapi tathaiva prayok‍tavya iti vicāraḥ । kiṃ yuktaṃ ? prayogārthatvāt</b>
kramasya 2avitatasya prayogānupapatteḥ <b>vikṛtau ca prayogāvagamāt yathāvikṛti prayoga
iti</b> pūrvaḥ pakṣaḥ । yadyapi prakṛtau prayogāntare kramāntaramavagataṃ tathāpīha vikṛtijñāpye
prayogāntare yathāvikṛti mukhyakrameṇaivānuṣṭhānaṃ yuktamiti । anenaiva ca viśeṣeṇa prakṛtau
svaśabdatvādityato'dhikaraṇāntarārambhaḥ । <b>rāddhāntastu na nirjñātakramaṃ prayogaṃ prayogavacano</b>
vaikṛto <b>bādhitumarhati</b> । yadyapi prayogāntaraṃ tathāpi prayojyānāmabhedāt kramāpekṣāyāṃ ya eva
teṣāṃ prayogāntare kramo nirjñātaḥ sa eva tāvadbuddhistho bhavatīti na kramāntarakalpanāvakāśo'sti
<b>nirjñātasya hi kramasya prayogo'ṅgānāmiva</b> । yathā'ṅgāni prakṛtau nirjñātānyeva vikṛtau
prayujyante tathā kramo'pi । <b>anirjñāte hi vastuni</b> svarūpāvadhāraṇāya sarvatra hetvantara-
<b>kalpanā bhavati na nirjñāte</b> । tadāha vārtikakāraḥ(ślo) yāvadajñātasandigdhaṃ jñeyaṃ tāvatpra-
mitsyate । pramite tu pramātṝṇāṃ pramautsukyaṃ vihanyate ।। <b>iti । tasmādyathā prakṛtau tathā
vikṛtāvapyaṅgānāṃ prayoga iti</b> ।</p>
<note>(1) P. 1299</note> <note>(2) G. vākyasya</note>
﻿<pb n="r1099"/>
<p><b>vikṛtiḥ । sadyaskāladvayahakālacintā । keyaṃ kramacintāyāṃ ?</b> ityanena
saṅgatirnāstītyākṣipati । <b>kramasiddhayartheti brūmaḥ sadyaskālatāyāmanyathā kramo bhavati ।
dvayahakālatāyāṃ cānyathā । tasmādyukto vicāraḥ । tatra prakṛtivaditi dvayahakālatāṃ
manyate</b> pūrvapakṣavādī । <b>aharantarepi savanaśruteraviśeṣāt</b> । tatra hi auṣa/?/deśikenā-
tideśikaṃ bādhyate yatra dvayorasaṃbhavaḥ । iha tu dvayamapi saṃbhavatīti prākṛtī dva‍yahakālatā
svīkriyate । vaikṛtī ca prāhṇādikālatā aharantaravartinyapi prāhṇādau prāhṇādiśabdasyā-
viśeṣāditi । <b>rāddhāntī tu kālāntaraśravaṇānna prākṛtaṃ kālamapekṣata iti sadyaskālatāṃ
manyate</b> । asyārthaḥ---sarvatra vaikṛta upadeśaḥ kāryaviṣayaḥ upadeśakalpyaṃ ca kāryam । tatra
prakṛtau dvayahopadeśena kālakāryaṃ yatprāptaṃ tatraiva vikṛtāvapi kālāntaramupadiśyate na punaraha-
ravayavakārye । prakṛtāvaharavayavakāryasyāklṛptatvāt । tataśca vaikṛtenaiva kālena prākṛtakārya-
siddherna punaḥ prākṛtakālāpekṣā'stīti sadyaskālataiva yak‍teti । nanu tathāpi kathamekāhasaṃbandho
labhyata ityāha---<b>savanāni caikāhassaṃbandhānyeva śrutyā'vagamyamānāni na kāraṇādṛte
aharantarāpekṣāṇi yuktāni kalpayitum</b> । asyārthaḥ---aharavayavabhūtāni prāhṇādīni ।
tāni avayavībhūtamaharākṣipya paryavasyanti । tatra caikāhākṣepeṇaivopapattau nāharantarākṣepaḥ
﻿<pb n="r1100"/>
kramata iti nyāyabalena prāhṇādīni śrutāni samānāharvartīnyeva pratīyanta iti । <b>darśana-
muktam</b> ।</p>
<p><b>aṅgānāṃ mukhyakālatvāt । aśrūyamāṇāmutkarṣavākye'pakarṣavākye ca kimi-
tyutkarṣāpakarṣau</b> । anena pūrvapakṣamāha । sarvaṃ śabdāvagamyaṃ codanāsviti kimityaśrūyamāṇā-
nāmutkarṣāpakarṣau bhavata ityarthaḥ । <b>satyaṃ śrutasya padārthasyotkarṣo'pakarṣo vā śrūyate na
punaruparitanamādhastyaṃ vā akṛtveti । na cedidamavagamyate kramāvagatamanuṣṭhānaṃ kena vāryate ?</b>
asyārthaḥ । yad‌yuparitanamanuṣṭhānaṃ parityajya kevala evotkarṣaṇīya iti śrutaṃ syāt tadā
kevalasyotkaṣaḥ syāt । yadā punarutkarṣamātraṃ śrūyate tadā prāgavagatakramabalena uparitanānya-
pyutkarṣaṇīyāni । tāni hi utkṛṣyamāṇānyabhimataṃ padārthaṃ kṛtvā kartavyānīti prakṛtāvavagatam ।
ataḥ kramānugrahāya teṣamuparitanānāmapyutkarṣeṇa bhavitavyam । tathā'pakarṣe'pi ādhastyamakṛtvai-
vāpakṛṣṭaḥ padārthaḥ kartavya ityevaṃ yadyaśroṣyata tadā kevala evāpakṛṣyatām । na caivam ।
ato'vagatakramānugrahāyādhastyamapi kartavyam । tatkṛtvā tatrāsau prakṛtau kṛta iti ।
<b>ataḥ kimatrotkarṣavākye aśratatvaṃ kariṣyati notkarṣamapakarṣaṃ</b> ca vārayituṃ kṣama ityarthaḥ ।
<b>anyata</b> eva kramādevotkarṣasiddheḥ । yadi śravaṇādevotkarṣa ityucyate tadā'śrutatvaṃ bhave-
dvighātakaṃ <b>tasmād‌yuktamuk‍taṃ---tadādi vā'bhisaṃbandhāt tadantamapakarṣaḥ syāditi</b> ।</p>
﻿<pb n="r1101"/>
<p><b>pravṛttyā kṛtakālānām । kimalaṅkaraṇādayo dharmāḥ praiṣottarakālaṃ kartavyāḥ uta
pāṭhādevāvagatāḥ saumikā iti</b> । asyārthaḥ---nirvāpātparāñco ye padārthāḥ pauroḍāśikāḥ
alaṅkaraṇācca prāñcaḥ alaṅkaraṇatya ādayaḥ alaṅkaraṇātprāgbhāvinaḥ te kiṃ <q>‘savanīvānnirvapasva’</q>
iti nirvāpapraiṣottarakālaṃ kartavyāḥ nirvāpapraiṣānantarakālaṃ hi nirvāpastāvatkartavyaḥ । tasmiṃstu
kṛte prakṛtau tadanantarabhāvino ye dṛṣṭāḥ prokṣaṇaprabhṛtayo'laṅkaraṇātprāgbhāvinaḥ te'pi kiṃ kartavyāḥ
alaṅkaraṇaṃ tu <b>vacanenaiva</b> bahiṣpavamānottarakāle śrutamiti tatraiva kartavyam, uta pāṭhādevāvagatā-
ssaumikāḥ padārthāḥ pracaraṇīhomādayaḥ kartavyāḥ । saumikāśca padārthāḥ pāṭhataḥ klṛptakramāḥ
tatra vacanabalānmadhye padārthāntaramanupraviśati । tatra yāvadvacanaṃ vācanikamiti <b>nirbāpamātrameva
madhye kartavyam</b> । tataḥ paraṃ ca pracaraṇīhomādaya iti ubhayathāpi pāṭhakrama eva । <b>ato-
'niyama iti prāpte । ucyate</b> । alaṅkaraṇasya prāgbhāvinaḥ kartavyā iti । kutaḥ ? <b>anirjñāta-
kartavyatā hi pāṭhānniyamyate</b> । yadanuṣṭhānamanirjñātaṃ tatpāṭhena niyamyate । <b>na punarnirjñāta-
kartavyatāṃ niruṇaddhi pāṭhaḥ</b> । nirjñātaṃ hi prakṛtau nirvāpānantaraṃ prokṣaṇādikamiti tadeva
kartavyam । <b>ataḥ praiṣāt praiṣārthakartavyatā vijñāyate</b> । tasmiṃstu kṛte tadanantarabhāvino'pi
kartavyāḥ । <b>ataḥ paraṃ tu pāṭhānniyamaḥ ।</b></p>
<note>(1) P. 1302</note>
﻿<pb n="r1102"/>
<p><b>asaṃyogāttu tadeva । dīkṣāsu yūpaṃ chinattītyapakarṣaḥ śrūyate । tatra tadantāśaṅkā-
nivṛttyarthamidamadhikaraṇam</b> । abhisaṃbandhābhāvāt <b>yāvadvacanamapakarṣa 4iti</b> pāṭhato
niyame'vagate ekasminnapakṛṣyamāṇe aparasyāpyapakarṣeṇa bhavitavyamiti yevamāśaṅkā tannivṛttyartha-
madhikaraṇamidam । prakṛtau kramasya klṛptatvāt prākṛtasyotkarṣāpakarṣayoḥ tadāditadantanyāyau
bhavataḥ । iha tu nādyāpi kramakalpaneti nāyaṃ tasya viṣayaḥ ।</p>
<p><b>prāsaṅgikaṃ ca । prāsaṅgike'pyayaṃ tulyo heturiti prāsaṅgikaṃ ca notkarṣedityuktam</b> ।
asyārthaḥ---yo'yamaklṛptakramatvena kramābhisaṃbandhābhāvaḥ tadāditadantanyāyāpavāde hetuḥ sa
prāsaṅgike'pi tulyaḥ । pauroḍāśikayoḥ āparāgnikahomayoḥ sānnāyyakairanūyājaiḥ saha
kramakalpanāyā asambhavāt । kena tarhi viśeṣeṇādhikaraṇāntarārambhaḥ । <b>ucyate</b>---pūrvapakṣa-
vādī prakṛtāvanūyājānāmāparāgnikahomayośca kramakalpanādabhisaṃbandhaṃ manyate । rāddhāntastu
yadyapyanūyājasvarūpaṃ tadeva tathāpi saṃbandhināṃ rūpabhedena nāsti kramakalpaneti ।</p>
<note>(1) P. 1305</note> <note>(2) 1306</note> <note>(3) 1307</note> <note>(4) G. ca tamapekṣate</note>
﻿<pb n="r1103"/>
<p><b>tathā'pūrvam । paurṇamāsyāṃ pāṭhāt kramasambandho nirjñāta iti tadantasyāpakarṣaṃ
manyate pūrvapakṣavādī</b> । pāṭhakramasya paurṇamāsyāmādṛtatvāt klṛptakramāyā vedeḥ amāvāsyāyāṃ
pratikṛṣyamāṇatvāt asyā arvācīnānāmapi pratikarṣaṃ manyate । <b>rāddhāntavādī tu na paurṇa-
māsīprakṛtikaṃ1 āmāvāsyaṃ karmeti manvānaḥ apakarṣottarakālameva kramo niyamyate śeṣāṇā-
miti yāvadvacanamapakarṣa ityuktavān</b> । prakṛtivikārabhāve hi sati śāstrārthāvadhāraṇapūrvakaṃ
śāstrārthāvadhāraṇam na svātan‍tryeṇa । tena paurṇamāsyāṃ kramakalpanāmapekṣyāmāvāsyāyāṃ na
śāstrārtho varṇayitavyaḥ । tena yāvadeva vedimātramapakṛṣṭaṃ tāvadevāmāvāsyāyāṃ pratikṛṣyate ।
taduttarakālaṃ ca tatra kramaniyama iti । <b>kāryavirodhaśceha</b> haviṣāṃ bhasmībhāvalakṣaṇo-
<b>'bhyuccayaḥ</b> ।</p>
<p><b>sāntapanīyā tūtkarṣet । parārthamuddhṛte'gnau prasaṅgādṛte nāgnihotraṃ hotavyamiti
manvānaḥ pūrvapakṣavādī utkarṣamuktavān</b> । atrādhikaraṇe'g‍nyuddharaṇakālayordvayoraṅgayoḥ kasya
tyāgo yukta iti cintyate । sāntapanīyārthamuddhṛte'gnau daivānmānuṣādvā pratibandhabalāt
sāntapanīyāyāmutkṛṣṭāyāṃ sāyamagnihotraṃ prati puruṣasya tāvadadhikāro vidyate jīvanasyādhikāri-
viśeṣaṇasya vidyamānatvāt । nanu ca tiryagadhikaraṇe sarvāṅgosaṃhārasamarthasyaivādhikāra
<note>(1) P. 1307</note> <note>(2) R. pravṛttikramaṃ</note>
﻿<pb n="r1104"/>
ityuktam । na ca sāntapanīyārthoddhṛtāgniḥ akṛtasāntapanīyaḥ punaragnihotrārthamag‍nyuddharaṇa-
mupasaṃhartuṃ śak‍noti । apavṛtte hi karmaṇi alaukikena svarūpeṇa gārhapatyamīhavanīyaḥ praviśati
nānyathā । apraviṣṭaśca kathamudadhriyeta । tasmādag‍nyuddharaṇopasaṃhārāsāmarthyānnādhikārasaṃbhavaḥ
<b>ucyate</b>---satyamāha bhavān samarthasyaivādhikāra iti । kintu sāmarthyamevātra cintanīyaṃ kiṃ
taditi । tatrāhitāgnitvādanyannāg‍nyuddharaṇopasaṃhārasāmarthyam । asti cātra puruṣasyāhitā-
gnitvamiti ag‍nyuddharaṇopasaṃhārasāmarthyamiti adhikārānapāyaḥ । yathā caivaṃ tathā sarvaśaktya-
dhikaraṇa eva nipuṇataramupapādayiṣyāmaḥ । tatrāpi satyadhikāre'ṅgalopenāpyanuṣṭhānamastīti
sthite cintyate---kimag‍nyuddharaṇamapahāya kālānugrahāya tasminneva kāle'gnihotraṃ hūyatāṃ, uta
dvitīye'hani sāntapanīyakaṃ kṛtvā punaragnimuddhṛtya kālamātraṃ parityajyāgnihotraṃ hūyatāmiti
cintāyāṃ prayogāṅgatvāt kālasyāṅgāṅgabhūtatvam । ato'ṅgabhūtoddharaṇamevātrānugrāhyam । na
ca parārthamuddhṛte'gnau tasminneva kāle'gnihotraṃ yuk‍taṃ kartuṃ, aprāsaṅgikatvādagnihotrasya yadi
hi kālo'trānugrāhyaḥ syāt tadā tantramadhyāvidhānāt niśīṣṭivadagnihotraṃ syāt । tataśca
parārthamuddhṛte'gnau bhaveta । na caitadasti । tasmādutkarṣa eva tasya nyāyya iti pūrvaḥ pakṣaḥ
<b>rāddhāntī tu nimittatvātkālasyānutkarṣaṃ manyate</b> । etaduktaṃ bhavati---nimittarūpaḥ kālaḥ
tadabhāve'dhikāra eva nāsti । ato na kālāntare'gnihotraṃ hotavyam । ag‍nyuddharaṇābhāve tu
adhikāsyānapāyāddhotavyamityanutkarṣo yuktaḥ । <b>kathaṃ punaḥ kālonimittam ?</b> yāvatā'ṅga
kāla uktaḥ । <b>uttaraṃ---tasmin sati prayogāt na punaradhikāriviśeṣaṇatvāt</b>, kālasya
puruṣānupasaṃhāryatvāt । yadā svayameva kālo nipatati tadā prayogaḥ kartavyaḥ ityetāvatā
nimittatā kālasyocyate na punarbhedādīnāmivādhikāriviśeṣaṇatvena । yadā svayamupanipātī
kālaḥ tadā kālāntare puruṣasya kāle karma kartuṃ sāmarthyaṃ nāstītyanadhikāraḥ । kālāntare
﻿<pb n="r1105"/>
āhitāgnitayā tu ag‍nyuddharaṇasāmarthyamastītyanapeto'dhikāraḥ । <b>ato nimitte sati
naimittikena bhavitavyamityarthāt prāsaṅgikatvasiddhiḥ । ato'nutkarṣaḥ</b> ।</p>
<p><b>ṣoḍaśī ca । ṣoḍaśinyaṅgakālavirodhāt kādācitkatvāccotkarṣasya anutkarṣaṃ
manyate pūrvavādī</b> । <q>‘taṃ parāñcamukthyebhyo gṛhṇāti’</q> iti vacanena ṣoḍaśinaḥ ukthyottara-
kālatā vidhīyate । 1<b>utkṛṣṭe</b>pi cokthyeṣu kālasyānapāya eva, śaṅkhābhāve'pi śaṅkhavelāyā
iva । yadi paramanutkarṣe ṣoḍaśinaḥ ukthyaiḥ saha yaḥ pratītaḥ kramaḥ sa parityajyate sa
ca tyak‍tumucita eva । utkarṣe ṣoḍaśyaṅgabhūtastotrasya samayāghyuṣitakālabādhaprasakteḥ । na ca
samayādhyuṣitakālacodanā atyantāsaṃbhāvyārthā । kādācitkatvādukthyotkarṣasya । yadā hi
nokthyotkarṣaḥ tadā sarvamavikalamupapannamiti aṅgāṅgabādhācca anaṅgakramabādho nyāyya iti ।
<b>rāddhāntavādī tu avaśyaṃbhāvitvācchāstrātikramasya varamaṅgaśāstrasyātikrama ityutkarṣa-
muk‍tavān</b> । yadyapyanaṅgaṃ kramaḥ tathāpi tāvat nāśāstrārthatā kramasya । tataśca dvayoḥ
śāstrārthatve varamaṅgaśāstrasyātikrama ityutkarṣaḥ ṣoḍaśino yuktaḥ ।</p>
<trailer>iti śālikanāthamiśrakṛtāyāṃ ṛjuvimalāyāṃ
pañcikāyāṃ pañcamasyādhyāyasya
prathamaḥ pādaḥ</trailer>
<note>(1) G. utkṛṣṭa arthāt prāsaṅgikeṣu</note>
﻿<pb n="r1106"/>
</section>
<section>
<head>ṛjuvimalā</head>
</section>
<section>
<head>atha dvitīyaḥ pādaḥ</head>
<p><b>sannipātte । nanu ca pravṛttyā kramo niyataḥ kimidamekaikasya kṛts‍namiti</b> ।
anenādhikaraṇāntarārambhamākṣipati । padārthānusamayamāśritya pravṛttyā kramāniyamo darśita iti
na punaḥ padārthānusamayasādhanaṃ yuktamiti । ucyate---<b>sthite etasminnadhikaraṇe taditi</b> ।
etadadhikaraṇasiddhameva padārthānusamayaṃ anāgatāvekṣaṇena tatra yuktibalenāśritya pravṛttikramaścintyata
ityarthaḥ । <b>iha punaḥ pūrvapakṣī manyate sakalapadārthānuṣṭānenāpi sahatvamupapadyata eva ।
kimiti kālavyavadhānaṃ kalpyate evamevānujñātamupapannaṃ bhavati</b> । asyārthaḥ---yadi
kāṇḍānusamayo'pyāśrīyate tathāpyārādupakārakāṇāmaṅgānāṃ tantratvāt paśūnāṃ sarveṣāṃ sahaprayoga
upapadyata eva । ataḥ kimiti <b>vyavadhānaṃ kalpyate</b> । ekaiko hi paśuḥ svakīyairaṅgaiḥ saha
prayoktavyaḥ । tatra puruṣāśaktyā yāvatkālaṃ vyavadhānamāpatati tāvadeva prayogavidhinā'nu-
jñāyate । tatra yadyekaikaḥ padārthaḥ paśvantare'pi kriyate tadā'nanujñātamapi kālavyavadhānamāpadyate
<note>(1) P. 1310</note>
﻿<pb n="r1107"/>
tasmādekaikasmin kṛts‍naṃ guṇakāṇḍamapavarjayitavyamiti । <b>rāddhāntavādī tu sahatvacodanāt
ekaikasya padārthasya sahānuṣṭhānamavagamyamānaṃ na śakyate tyak‍tum । atastadanurodhena
vyavadhānānujñānaṃ na tatparityāgeneti padārthānusamayamuktavān</b> । asyārthaḥ---sarva-
paśūnāṃ sāṅgānāṃ sahānuṣṭhānasya coditatvāt ekaikamevāṅgaṃ sahakartavyamiti bhavati । tatra
sannipatyopakārakāṇyaṅgāni kāryabhedadarśanāt bhedena kartavyāni । tatraikasminnapi padārthe
sarvapaśuvartini kṛte tatpadārthānuṣṭhānaparyavasānamiti । anena prakāreṇa yāvatkālavyavadhānamāpatati
tāvadadhikāravidhiranumanyata eva nānyaditi । tena padārthānusamaya eva yuktaḥ । <b>adhi-
karaṇāntaraṃ veti kāryavirodhāt sahatvāvagamatyāgaṃ pāṭhavat</b> pradarśayitum । yaḥ
khalu yathāśās‍traṃ kāryaṃ pramāṇāyattatvāt prameyasiddheriti manvānaḥ sahatvaśravaṇabalena padārthānu-
samayaṃ manyate tatpratibodhanāyādhikaraṇāntaraṃ vetyuktam । nirjñātaṃ hi kāryaṃ yatra punarvirudhyate
tatra kāryārthatvādanuṣṭhānasya kāryānurodhena kāṇḍānusamaya eva nyāyyaḥ । yathā pāṭhakramaḥ kārya-
virodhī tyajyate tathā sahatvamapīti ।</p>
<p><b>muṣṭhikapālāvadāna । asminnadhikaraṇe'nāvṛttenāpi muṣṭyādinā kṛtaṃ śāstrārthaṃ
manvānaḥ pūrvapakṣavādī padārthānusamayamuktavān</b> । yadyekaiko muṣṭiranusamīyate tadā <q>‘caturo
<note> P. 1311</note>
﻿<pb n="r1108"/>
muṣṭīnnirvapati’</q> iti kṛta eva śāstrārtho bhavati । sahatvacodanayā sarvaṃ sahakarta-
vyamiti prāptam । yacca sahakartavyatayā sarvaṃ prāptaṃ tasya sarvasyānusamaya
iti muṣṭyādyanusamaya eva yuktaḥ । <b>rāddhāntavādī tu codanātaḥ padārthādhyavasānaṃ
vaidikeṣu ca na lokavat pramāṇāntarāvaseyam । ekaṃ cedaṃ śās‍traṃ <q>‘caturo muṣṭhīnnirvapati’</q>
iti <q>‘dvirhaviṣo'vadyati’</q> iti ca । tasmācchāstrārthānusamayo nyāyya iti manyate</b> ।
asyārthaḥ---yatkhalu śās‍tre'ṅgatayā nirūpitaṃ tatkartavyam । yacca kartavyaṃ tat sahakartavyam ।
yacca sahakartavyaṃ tadevānusametavyam । aṅgāvagamaśca vaidikeṣu śāstrataḥ na pramāṇāntarataḥ ।
śās‍treṇa ca caturmuṣṭinirvāpasya vidhānāt āvṛttasyaivāṅgatā pratipāditetyetāvata evānusamayo
nyāyya iti manyate । padārthādhyavasānaṃ aṅgādhyavasānamityarthaḥ ।</p>
<p><b>saṃyuk‍teṣu tu । yadi śāstrādanusamayo dvirhaviṣo'vadyatīti ekatvācchāstrasya
etāvataivānusamaya iti pūrvapakṣaḥ</b> । śās‍treṇāvadānaṃ vidhīyata iti manyate pūrvapakṣavādī ।
anyathā sarvahutataiva syāt । athāvayavenāpyavayavino vyāpāra ityucyate tathāpi niyamārthaṃ
dva‍yavadānameva vidhīyata iti tasyāṅgatvāt tasyaivānusamayena bhavitavyamiti । rāddhāntastu
nedaṃ padārthavidhānaṃ, kintu padārthasaṅkhyāvidhānametat । atrāyaṃ bhāvaḥ---nityavaccheṣapratipatti-
<note>(1) P. 1312</note>
﻿<pb n="r1109"/>
vidhānāt sarvahutaṃ tāvannāsti । tenāvadāyaiva home prāpte nāvadānaṃ vidheyaṃ, kintu tadarthā-
kṣiptāvadānāśritā tu saṅkhyā tadaṅgatvena codyata iti । ataḥ pramāṇāntaraprāptāvadānopakrama-
pradānāntenaikapadārthānusamaya eva nyāyya iti । <b>tasmātpradānāntamevānusametavyamiti
siddham</b> ।</p>
<p><b>vacanāt‍tu । arthād‍yūṣadhāraṇamiti pūrvapakṣavādī padārthānusamayaṃ manyate</b> ।
asyārthaḥ---prakṛtau yadyūpadhāraṇaṃ kṛtaṃ yajamānena tadarthādyajamānasyānyatra vyāpṛtatvāt dvitīya-
puruṣadhāritasya yūpasya añjanādīnāṃ sukaratvāt । yajamānadhāraṇavacanaṃ tu saukaryaprāptānuvāda-
mātram । yaśca prakṛtāvarthādarthaḥ saṃvṛttaḥ na sa vikṛtau codakena prāpyate । na ca
vikṛtāvapyayamevārtho'rthādeva bhaviṣyatīti śakyate vak‍tum śāstrārthānāṃ sahacodanāvagatapadārthānu-
samayavirodhāt । ataḥ padārthānusamaya eva nyāyya iti pūrvaḥ pakṣaḥ । <b>śāstrābhedāt
śāstrārthānāṃ sahatvacodanāt</b> । śāstrabhedāddhi te paśuyāgaśāstrārthā bhinnāḥ । teṣāṃ caika-
prayogacodanācoditānāṃ sahānuṣṭhānasya prāptatvāditi । <b>rāddhāntavādī tu vihitopapattyarthatvāt
kramasya kāṇḍānusamayamuktavān</b> । asyārthaḥ---yathā vihitānāṃ padārthānāmupapattirbhavati
tathābhūtakrama ādaraṇīyaḥ । tatra yadi padārthānusamaya āśrīyate tadā añjanādiparivyāṇāntaṃ
yajamānena yūpasyānavasarjanaṃ vihitaṃ sadbādhyeta । ekena yajamānena bahuyūpavartinastasyā-
śakyatvāt iti । <b>nanu dṛṣṭārthatvādanyenāpi tatkriyata ityuktam</b> । asyārthaḥ---yajamānena
<note>(1) P. 1313</note>
﻿<pb n="r1110"/>
yūpasyā2navasarjanaṃ dṛṣṭārtham । taccānyenāpi puruṣeṇa śakyata eva kartumiti padārthānusamayo
na hīyata iti । <b>satyaṃ yadyarthāt dṛṣṭārthatā syāt</b> । asyārthaḥ---dvividhaṃ hi dṛṣṭārthaṃ
kiñcidarthādeva prāptam, kiñcicchās‍treṇa niyamārthatayā vihitam । tatra yadarthādeva prāptaṃ
dṛṣṭārthaṃ tadyenaiva śakyate kartuṃ tenaiva kriyate । yatpunaḥ śās‍treṇaiva coditaṃ tadyathācoditameva
kartavyaṃ, yajamānaśca śās‍tracodita eva । aniyatasya puruṣasya prasak‍terniyamārthaṃ yajamāna-
vidhānamupapadyata eva । <b>tadāha---vidhau tu sati dṛṣṭe'pyarthe na śāstrārtho 3vyatikramituṃ
śakyate । darśitametat</b> ।</p>
<p><b>paśugaṇe । atrāpi śāstrabādhaṃ manvānaḥ kāṇḍānusamayaṃ manyate pūrvapakṣavādī</b> ।
yathā pūrvatra śāstrabādhāt kāṇḍānusamayaḥ tathā'trāpi “daivatānyavadāya na tāvatyeva hotavyaṃ
sauviṣṭakṛtānyavadyati, sauviṣṭakṛtānyavadāya na tāvatyeva hotavyaṃ aiḍānyavadyati iti vacanenāvadāna-
trayanairantaryacodanāt padārthānusamaye ca tasya bādhanāt avadānatrayānusamaya eva yukta iti ।
<b>rāddhāntavādī tu padārthānusamayepyabādhaṃ manvānaḥ sahatvānugrahāya padārthānusamaya eva nyāyya
ityuktavān</b> । asyārthaḥ---daivatāvadānānusamaye'pi kṛte punassauviṣṭakṛtānusamayaṃ kurvāṇo
naiva nairantaryaṃ bādhate । prakṛtau tvekatvāt paśoḥ ekasmin tathākṛtam । iha punaḥ saha-
coditapaśubahutvādekamevāvadānaṃ sarveṣu kartavyamiti nāsti śāstrabādhaḥ । tena sahaprayogānu-
<note>(1) P. 1314</note> <note>(2) R. napasarjanaṃ</note> <note>(3) G. śāstrārthopyati</note>
﻿<pb n="r1111"/>
grahāya padārthānusamaya eva yuktaḥ । <b>mantroccāraṇatantratā ca sahatve liṅgam</b> । manotā-
mantro hi avadānaprakāśakaḥ sa daivatānusamayapakṣe tantraṃ bhavati । itarathā sauviṣṭakṛtāvadāna-
vyavahitatvāt manotāprakāśanasya paśvantare bhedena manotāmantraḥ prayoktavyaḥ syāt ।</p>
<p><b>nānābījeṣu । kaḥ punarayaṃ viśeṣo'vadānādihomaparyantānusamaya ityanenādhikaraṇena</b> ।
asyārthaḥ---yathā <q>“saṃyuk‍te tu prakramāt”</q> ityatrādhikaraṇe avadānādihomaparyanta eka eva padārtha
iti tāvato'nusamaya uktaḥ tathehāpi kṛṣṇājināstaraṇādiphalīkaraṇānta eka eva padārtha iti
tāvataivānusamayo nyāyya iti । etenaiva gatārthametadadhikaraṇamityākṣepaḥ । samādhatte
<b>na khalukaścidviśeṣaḥ । kimarthaṃ tarhīdamadhikaraṇaṃ ? viśeṣamāha---vidhānāt padārthā-
vacchedo bhavatīti pūrvapakṣavādino'bhimānaḥ</b> । asyārthaḥ---kṛṣṇājināstaraṇādīnāṃ pṛthak
pṛthak vihitatvāt pṛthak padārthatvaṃ pṛthagaṅgatvaṃ pṛthagevānuṣṭhānaprayuktiriti tāvanmātreṇānusamayaḥ ।
avadānaṃ tu 2na pṛthagvihitamiti mābhūta tāvanmātreṇaivānusamayaḥ । <b>rāddhāntavādī tu vadati
vidheyānyatvena vidhānopapatterna padārthāvacchedāya prabhavo'stīti pūrvokta eva nyāyyaḥ</b> ।
asyārthaḥ---vrīhīnavahantīti vākyena taṇḍulībhāvaheturvyāpāranicayaścoditaḥ । sarva eva
hi dhātavaḥ phalaviśeṣāvacchinne vyāpārakṣaṇanicaye pravartante । tadyathā paciḥ devadattaḥ
<note>(1) P. 1315</note> <note>(2) G. omits na</note>
﻿<pb n="r1112"/>
pacatītyatra cullisammārjana-edhoharaṇa-sthālyadhiśrayaṇa-udakāvasecana-agnyabhijvalana-indhanakṣepaṇa
taṇḍulāvapana-darvīghaṭṭana-viklṛttiparīkṣā-avasrāvaṇāvatāraṇātmake vyāpāravarge । ato'vadhā-
tātmaka ekaḥ kṛṣṇājināstaraṇādiphalīkaraṇāntaḥ padārtha iti tāvataivānusamayo yuktaḥ ।
avāntaravidhayastu na padārthāvacchedāya prabhavanti, vidheyamātrabhedenāpyupapatteḥ । <b>anena ca
viśeṣeṇa tadapyatrodāharaṇam</b> । juhoticodanayaivāvadānasyāpi gṛhītatvāt na pṛthak
padārthatāstīti avadānādihomāntenānusamayaḥ । pūrvādhikaraṇe bhavatu vidhānabhedādeva
padārthabhedaḥ tathāpi vidhānabheda evātra nāstīti darśitamityanavadyam ।</p>
<p><b>vikāre tvanūyājānām । kaḥ punarayaṃ kramacintāyāṃ pātrabhedopanyāsaḥ</b> । lakṣaṇe
saṅgatirnāstītyataḥ2 । <b>kramasiddha‍yurtha iti brūmaḥ bhedābhede kramānyatvadarśanāt</b> । upabhṛdbhede
hyekāmupabhṛtamupādāya prayājārthaṃ grahaṇaṃ kāryam । dvitīyāmupādāyānūyājārtham । abhede tve-
kāmevopādāya grahaṇadvayamiti kramānyatva bhavati । ataḥ kramasiddha‍yarthaiveyaṃ cinteti ।
<b>atra pūrvapakṣo dravyavikāraśaṅkayā</b> । miśrīkṛtya grahaṇe prayājādyarthasya dravyasya pṛṣattāmātra-
vikāro 3na punaranyatvameveti । <b>pātravikārāśaṅkayā ca</b> । maryādāyāṃ kriyamāṇāyāṃ
upabhṛttvaṃ na naśyati । api tu vikāramātraṃ tasyaiveti । <b>kālānyatvena copapatteḥ</b> ।
<note>(1) P. 1316</note> <note>(2) nāstītyatra</note> <note>(3) G. omits this na</note>
﻿<pb n="r1113"/>
ekasyāmevopabhṛti kālāntare pṛṣadājyamapi grahīṣyata iti । <b>rāddhāntastu dravyavikārāpatteḥ</b>
dravyaśabdena ca haviḥ pātraṃ cocyate tayorvikāra āpadyate । sa cāyuktaḥ । havirvikārābhyupagame
utpavanādyarthabādhaprasaṅgāt । pātravikāre caupabhṛtatvanāśāpattiḥ । <b>kālānyatve ca grahaṇayoḥ sahā-
vagamabādhaprasaṅgāt</b> । ataḥ tadanuguṇaḥ grahaṇasahatvānuguṇaḥ pātrabhedo nyāyya iti siddham ।</p>
<p><b>prakṛteḥ</b> । nanu kimatra cintyate ? kiṃ vaikṛtaṃ pūrvaṃ uta prākṛtamiti । yāvatā
yāvadeva2 pradhānānantaramavagamyate tadeva tadanantaraṃ kartavyamityatrāha---<b>vaikṛtānāṃ pāṭhakramaḥ
prākṛtairvyavadhīyate neticintā</b> । pradhānānantaryameva sandigdhamityarthaḥ । <b>atra pūrvapakṣamāha
---vyavadhīyata iti pūrvaḥ pakṣaḥ padārthānuṣṭhānena vyavadhānāvagamāt</b> । yadi pradhānānantaraṃ
prākṛtāḥ kriyante tadā pradhānena saha yo vaikṛtānāṃ pāṭhakramo'vagataḥ sa vyavadhīyate ।
anuṣṭhānena vyavadhānāvagamāt । <b>rāddhāntastu vaikṛtaprayogavacanāt prākṛtapadārthāvagamāt
vyavadhānam</b> । vaikṛtacodanārthāvacchedāyaiva hi prākṛtāṅgayuk‍taṃ pradhānaṃ paṭhitamiti pāṭhakramata
eva vaikṛtānāṃ prākṛtebhyaḥ paścādanuṣṭhānam । <b>atassūk‍taṃ-ante tu bādarāyaṇa iti</b> ।</p>
<note>(1) P. 1316</note> <note>(2) G. tāvadeva</note>
﻿<pb n="r1114"/>
<p><b>kṛtadeśāt‍tu</b> । atrettha pūrvapakṣaracanā । sarvatra vaikṛtāni tāvatprākṛtānāṃ paścāt
kartavyānīti sthitaṃ ante tu bādarāyaṇa iti nyāyāt । tatra yāvanmātramapakṛṣyate tāvata
evāpakarṣo yuktaḥ na tadantāpakarṣanyāyena pūrveṣāmapi; vaikṛtatvenāklṛptakramaniyamatvāt yūpa-
pratikarṣavaditi । atra rāddhāntamāha---<b>rājasūyepi videvanādavo vaikṛtena pāṭhena virudhya-
mānāḥ nānte'nuṣṭhānamarhanti</b> । yatra śrutāstatraiva bhavitumarhanti । asyārthaḥ---parasparaṃ tāvat
videvanādīnāmabhiṣekasya ca vikṛtau pāṭhataḥ kramaḥ pratīyate । tatrābhiṣeke pratikṛṣṭe sati
cintyate---kiṃ videvanādayo'nte'nuṣṭheyāḥ utābhiṣekātpūrvamiti । <b>atra vaikṛtapāṭhabalena</b>
ya eva pāṭhakramaḥ pratīyate sa eva kalpyate । ante tvanuṣṭhānaṃ vaikṛtenaiva pāṭhena viruddha‍yate ।
<b>nyāyamātramitaraditi</b> । kimida nyāyamātramiti ? ayamabhiprāyaḥ---antepi yadanuṣṭhānaṃ
tadapi vaikṛtapāṭhabalenaiva pradhānacodanāgṛhītatvāt prākṛtānāṃ vaikṛtānāṃ paścādeva pāṭha iti
pūrvoktanītyā । tadeva tulye vaikṛtapāṭhe kimidamucyate nyāyamātramitaraditi pūrvapakṣite
rāddhāntamāha---<b>etaduk‍taṃ bhavati---nānte'nuṣṭhānaṃ kenacitkrameṇāvagamyate । kiṃ tarhi ?
pūrvāvagamavirodhādante'nuṣṭhānamiti nyāyamātramityucyate</b> । asyārthaḥ---vaikṛtānāṃ
yadante'nuṣṭhānaṃ tanna kenacit śrutyādipratipāditena krameṇāvagamyate । kiṃ tarhi ? pradhāna-
codanāparigṛhītatvena prākṛtānāṃ yo vaikṛtebhyaḥ pūrvamavagamaḥ tasya virodhādante'nuṣṭhānamava-
<note>(1) P. 1318</note>
﻿<pb n="r1115"/>
gamyate yathāvagamamanuṣṭhānamiti yaḥ pūrvamavagamyate sa pūrvamanuṣṭheyaḥ । anyathā'nuṣṭhānāvagamayo-
rvirodhaḥ syāt । na ca tad‍yuktam । avagamāyattatvādanuṣṭhānasyeti । yaścāsau prākṛtānāṃ
pūrvamavagamaḥ sa ānumānikaḥ tenāntenānuṣṭhānaṃ nyāyamātranibandhanam । yaśca vaikṛtānāṃ
pāṭhamātranibandhanaḥ parasparakramaḥ saḥ pratyakṣasamadhigamyaḥ । tatra pratyakṣasya śīghrapravṛttitvāta
tadvaśena yaḥ kramaḥ pūrvamaklṛptatvāt balīyāniti tadanugrahāyābhiṣekāt pūrvapaṭhitānāṃ videva
nādīnāmapi apakarṣaḥ । yūpapratikarṣe tu agnīṣomīyapraṇayanādīnāṃ yūpenaiva svaprāgbhāvibhirapi
padārthaiḥ pratyakṣa eva pāṭhakrama iti na pratikarṣaḥ ।</p>
<p><b>prākṛtācca purastādyat । atrāpi prākṛtakramāvagamāt prayogacodanāta evānte-
'nuṣṭhānaṃ manyate pūrvapakṣavādī</b> । asyārthaḥ---prākṛtānāṃ padārthānāṃ prakṛtāveva yaḥ kramaḥ
klṛptaḥ tatra madhye vinā vacanena vaikṛtasyānupraveśo na nyāyyaḥ iti prākṛtakramavaśena prayoga-
codanātaḥ pūrvaṃ prākṛtān padārthānavagamayantyāḥ sāvitrahomādīnāmapyante'nuṣṭhānaṃ nyāyyamiti-
na ca dīkṣaṇīyādiśravaṇaṃ madhye'nupraveśamavagamayitumalam । kramasyānabhidhānāta ।
<b>punaḥ śrutistu ananyārthā kramamevāvagamayati</b> । yadyapi kramo nābhidhīyate tathāpi
pāṭhabalena kramo'vagamyate । tatra ca punaḥ śruterananyaparāyāstātparyamiti tadbalena
madhye'nupraveśaḥ ।</p>
<note>(1) P. 1318</note> <note>(2) P. 1319</note>
﻿<pb n="r1116"/>
<p><b>sannipātaścet । atrāpi dīkṣaṇīyāsaṅkīrtanaṃ pūrvavat kramārthaṃ manyate pūrva-
pakṣavādī</b> । yathā dīkṣaṇīyāyāḥ punaḥ pāṭhāt sāvitrahomādibhissaha kramakalpanā tathā
rukmapratimocanādibhirapīti dīkṣaṇīyānantarameva teṣāṃ prayogo yuktaḥ । tatra dīkṣaṇīyāyāḥ
saṅkīrtanaṃ pūrvapadārthakramaparatayaivoktamiti । rāddhāntavādī <b>parastādyathok‍taṃ nyāyyaṃ manyate ।
kiṃ punaḥ kāraṇaṃ pūrvasminnevopayujyate na punaḥ parasminnapīti । atrocyate---parato'na-
nyatvāvagamāt pūrvasmiṃścānyatvāvagate yuktamuktam</b> । asyārthaḥ---yaḥ padārtho vaikṛte[to]
dīkṣaṇīyāyāḥ pūrvaṃ paṭhyate tasmin bādarāyaṇanyāyādantyatvamavagamyate /?/ tadanusāreṇa pāṭhasyā-
saṃbhavāt । atastatparatvaṃ 1tāvacchruteḥ । yastu parataḥ paṭhyate tasya parabhāvo bādarāyaṇa-
nyāyenāpyaviruddhaḥ । nirantarapāṭho'pi avaśyaṃ paṭhitavyatayāpyupapadyate । tena nairantaryamapi
na śakyate vak‍tumiti na tatparatvaṃ śruteḥ ।</p>
<trailer>iti śrīśālikanāthakṛtāyāṃ ṛjuvimalāyāṃ
pañcikāyāṃ pañcamādhyāyasya
dvitīyaḥ pādaḥ</trailer>
﻿<pb n="r1117"/>
</section>
<section>
<head>ṛjuvimalā</head>
</section>
<section>
<head>tṛtīyaḥ pādaḥ</head>
<p><b>vivṛddhiḥ</b> । nanveṣā śeṣacintetyasaṅgatimāśaṅkyāha---<b>kramārtha eva pratyekasamudāya-
saṃbandhaścintyate । pratyekaṃ saṃbandhe hi vyavadhānamahatvam । samudāyasaṃbandhe tvalpatvam</b> ।
vitatiḥ kramaḥ, sā pratyekasaṃbandhe mahatī; samudāyasaṃbandhe tvalpeti । tasmādyuk‍to vicāraḥ ।
<b>kiṃ punaryuk‍taṃ ? pratyekamabhisaṃbandha iti । pratipradhānaṃ guṇā āvartanta iti nyāyāt ।
nanu ca pṛthaktvaniveśinī saṅkhyetyuk‍tam</b> । asyārthaḥ---pṛthaktvaṃ yatra samavetaṃ tatra
dvitvādikā saṅkhyā niviśata iti dvitīya evoktam । tataścaikaikatra ṣaḍādisaṅkhyā kathaṃ
niviśata iti paraṃ samudāya eva saṅkhyāvidhānamastviti । <b>satyamuktam vidhānavaśāt‍tu
yathopapadyate tathā kalpanīyam</b> । asyārthaḥ---yadā tāvata[sāhityaṃ]uddeśyagataviśeṣaṇaṃ syāt
vivakṣitatvāt vivakṣāyāṃ ca vākyabhedāpatteḥ । sāhityasyāvivakṣāyāṃ pratyekameva saṃṅkhyā
vidhīyata iti niścitam । tadanurodhenābhyāsanibandhanaṃ pṛthaktvamāśritya saṅkhyopapadyata iti
kalpanīyam---yathā <q>‘triḥ prathamāmanvāha triruttamāṃ’</q> ityatra sāmidhenīnāṃ pañcadaśatvam । yata
<note>(1) P. 1320</note>
﻿<pb n="r1118"/>
eva pratyekasaṃbandho <b>nyāyyaḥ ata eva <q>‘pañcadaśānyājyāni’</q> ityevamādiṣu pratyekasambandhaḥ</b>
pañcadaśādīnāṃ, anyathā tatrāpi samudāyasambandha eva syāt । <b>atrocyate---na vidhānaṃ
padārthamanyathā kartumutsahate । padārthānurodhī hi vidhiḥ na vidhyanurodhinaḥ padārthāḥ
agninā siñcedityevamādiṣu darśitam</b> । asyārthaḥ---saṅkhyāpadārthastāvata dvitvādikaḥ
pṛthaktve sati niviśate । pṛthaktvaṃ ca yādṛśaṃ samudāye na tādṛśamabhyāse । tena vidheyabhūta-
saṅkhyāsvabhāvālocanayā samudāyasaṃbandha eva saṅkhyā vidhīyata iti padārthānusāreṇa vākyārthaḥ
pratīyate । vidhyanusāreṇa tūk‍tena nyāyena pratyekasambandhaḥ । tatra padārthasvabhāvo vihanyate ।
so'pyanyathākartuṃ na śakyata iti padārthānurodhāt samudāya eva saṅkhyāvidhirāśrayaṇīyaḥ ।
<b>tasmāt yāvatpṛthaktvaṃ tāvadabhyāsakalpanā na sambhavatīti samudāye sambandhaḥ । pṛṣadājye
tvetadviparītam</b> । tatra hi kārakatvena dravyavidhānaṃ kriyāyāśca kārakam । na ca kriyā-
samudāyaḥ kriyā । tena samudāye saṃbandhe tūpapattiriti pratyekasaṃbandha eva nyāyyaḥ ।
<b>yadapyuktaṃ pañcadaśānyājyānīti āvṛttau ḍapratyayaṃ vakṣyāmaḥ</b> tena tatra na saṅkhyā vidhīyate ।
kiṃ tarhi ? viśiṣṭasaṅkhyākā āvṛttiḥ । sā ca pratyekasaṃbandhepyaviguṇaiveti na
vidhānapadārthayoḥ kaścidvirodha iti yathāvidhānameva sambandhaḥ ।</p>
<note>(1) P. 1321</note>
﻿<pb n="r1119"/>
<p><b>svasthānāt‍tu । saṅkhyāsampattyarthamabhyāse prāpte idaṃ cintyate---kiṃ daṇḍakalita-
vadabhyāsaḥ uta svasthāna iti</b> । anenāvāntarasaṅgatiṃ ekapādavyavasthārthamāha । nirākṛte
hi pratyekasambandhe ayaṃ vicāra āpatati । anyathā svasthānavṛddhireva syāta । <b>samudāyābhi-
sambandhāt daṇḍakalitaṃ manyate pūrvapakṣavādī</b> । uktametat yāvatpṛthaktvamasti tāvat
nābhyasitavyamiti । paratastu saṅkhyāsiddha‍yarthamabhyāse kartavye daṇḍakalitavadevābhyāso
nyāyyaḥ । <b>pūrvapratītakramānurodhāt svasthāne yukta iti rāddhāntaḥ</b> । asyārthaḥ---prekṣā-
pūrvakārī yaḥ puruṣaḥ sa parvālocayati vinābhyāsena tāvat kṣemo nāsti । tenābhyāso'vaśyā-
śrayaṇīyaḥ । sa idānīṃ yadi daṇḍakalitavata syāta pūrvapratītakrama eva bādhaḥ syāt । na
cosau yuktaḥ । tasmāt svasthānavivṛddhirevāstviti । <b>samudāyasaṃbagdhasya tūbhayathā'-
virodhaḥ</b> ।</p>
<p><b>samidhyamānavatīm । nanu vacane sati pūrvapakṣa eva na saṃbhavati</b>---<q>‘antarāle
dhāyyā’</q> iti vacane sati nāsti pūrvapakṣaḥ, vacanān‍nyāyasya durbalatvāt । <b>uttaraṃ---arthavāda-
pūrvakaṃ tadvacanamiti pūrvapakṣavādī nyāyānusāreṇāpi gacchatyeveti manyate</b> asyārthaḥ
<note>(1) P. 1322</note>
﻿<pb n="r1120"/>
---antarālatvena dhāyyānāṃ yo'yamarthavādaḥ tatpūrvakamidaṃ vacanam । na sākṣācchrūyamāṇamasti
tataśca kalpyavacana[na]nyāyaṃ bādhitumalamiti nyāyānusāreṇāyamarthavādo neya iti pūrvapakṣavādī
manyate । <b>rāddhāntastu nāyathārthagrahaṇe pramāṇamastyarthavādasyeti</b> । tena yathārthavādamī-
dṛśamevedaṃ vacanam । nanu nyāyo'tra pramāṇamarthavādasyāyathārthagrahaṇe tatrāha---<b>na śabdārthaṃ
nyāyo niruṇaddhi nyāyamātraṃ tadityuktam । ato yathārthavādamevedaṃ vidhānaṃ nyāyyam</b> ।
nārthavādasvarūpātikrameṇa । <b>dhāyyāśabdanirūpaṇaṃ tu prāsaṅgikam । darśitaṃ ca tat</b> ।</p>
<p><b>stomavivṛddhau । nyāyamātraṃ vacanaṃ bādhituṃ na kṣamata ityuktam । vacanaṃ cedaṃ
vṛṣaṇvantastṛcā bhavanti । tṛca uttamaḥ paryāsa” iti</b> । 2anena ṛrjvarthaṃmanubhāṣate
ākṣep‍tum । adhunā ākṣipati---<b>nanu dvādaśāhe etadvacanam । atadvikāreṣu keyamā-
śaṅkā</b> । asyārthaḥ---yadidamuttamasya tṛcasya paryāsatvaṃ vidhīyate tata dvādaśāha eva ।
tatprakaraṇa evāsya tṛcasya paṭhitatvāt । ataśca kratvantareṣu kathamiyamāśaṅkā---uttamāta
tṛcāta paryāsībhūtāt prāgāgantunā3 hi bhavitavyaṃ iti । pratiprakaraṇaṃ dharmāṇāṃ vyavasthitatvāt
<note>(1) P. 1323</note> <note>(2) G. ṛjutvārtha</note> <note>(3) G. āgantubhiḥ</note>
﻿<pb n="r1121"/>
kratvantareṣvapi dvādaśāhavikāreṣu yā[tā]vaccodakaprāptā yujyetāpyāśaṅkā । atadvikāreṣu sā
atyantamayuktā । samādhatte---<b>uttamaśabdaśravaṇāt । kimidamuttamaśabdaśravaṇāditi uttamaḥ
paryāso bhavatīti padārthāṅgatāṃ manyate pūrvapakṣavādī</b> । uttamaśabdaśravaṇe sati uttamasya
tṛcasya paryāsatvaṃ vidhīyate na dvādaśāhikasyaiva । tenottamatṛcarūpapadārthāṅgatāṃ manyate
pūrvapakṣavādī (a)vihitaṃ ca kratvantareṣvapyuttamatvaṃ iti asya tatrāpi paryāsatā vidhīyate ।
<b>nanu ca padārthāṅgatve ānarthakyamuktam</b> । yadi padārthamātre dharmo vidhīyate tadā dharmavidhe-
rānarthakyaṃ syāt apūrvasaṃbandhābhāvāt । ato dvādaśāhasaṃbandha eva uttamatṛce paryāsatā---
vidhiriti । pariharati---<b>na tadānarthakyaṃ paryāse sambhavati sarvasya paryāsasyārthavattvāt</b> ।
vidheyaparyāsasvarūpamevedamīdṛśaṃ yena padārthamātrasambandhitayāpi vidhāne sati ānarthakyaṃ nāsti ।
<b>kratusambandhinī hi paryāsasaṃjñā</b> । kratoreva hyantasya paryāsaśabdaḥ saṃjñā, nidhanādiśabdavata
nirupapadāt paryāsaśabdāt kratvantapratipatteḥ । yat‍tu bhāṣyakāreṇa kṣetraparyāsa ityupanyastaṃ
tat sopapadasya gauṇaprayogadarśanena kratvantavacanatvapratipattaya eveti mantavyam । yatra hi
akratusaṃbandhi vidheyamavaghātādi tatra mābhūt padārthamātradharmatā, ānarthakyaprasaṅgāt । yatra
vidheyameva kratusaṃbandhi na tatrānarthakyaśaṅketi । evaṃ tāvata atadvikāreṣvasti pūrvapakṣaśaṅketi
darśitam । saṃprati dvādaśāhavikāra evodāharaṇamiti matvā <b>tadvikāreṣvapi nirākaraṇīya
evāyamartha ityupanyāsaḥ</b> । dvādaśāhavikāreṣu codakaprāp‍tyāpi śaṅkopapadyata ityarthaḥ ।
<note>(1) mā. śravaṇaprāmāṇyāt</note>
﻿<pb n="r1122"/>
<b>atrābhidhīyatte---nāyaṃ padārthadharmaḥ । kastarhi ? kratudharmaḥ । kathaṃ ? prakaraṇāt dvādaśāha-
niyogaikyamavagamyate na kratvantaraniyogaikyam</b> । avagamyate । etaduk‍taṃ bhavati---yadyapi
padārthamātravarmatayā vidhāne'pi vidhyānartak‍taṃ nāsti tathāpi dvādaśāhaprakaraṇāmnānāt
dvādaśāhaniyogenaiva sahānvitābhidhānāta tatsaṃbandha eva padārthamātre vidhānaṃ
na kratvantarasambandhe । <b>nanu ca padārthānusārī niyogaḥ</b> । anyathā dvādaśopasattvamapi
jyotiṣṭomasyaiva syāditi padārthānusāreṇa kratumātrasaṃbandha eva nyāyya iti codayati ।
uttaraṃ---<b>padārthānusārepyatrāvirodhāt</b> । tatra hyahīnapadaṃ virudhyate । iha na
kasyacidvirodha iti prakaraṇāta dvādaśāhasaṃbandha eva । <b>tasmānna 1kratvantarasaṃbandhakalpanāyāṃ
pramāṇamasti</b> । tadatra vidhyānarthakyenāpūrvasaṃbandhiṣu vidhānamityevarūpaṃ rāddhāntābhāsaṃ nirākartu-
midamuk‍taṃ niyogaikyenaiva naiyogike rūpe vidhānaṃ nānarthakyaparihārāyeti । <b>yadi paraṃ dvādaśāha-
vikāra evaitatsyāt</b> tatra codakataḥ prāpteḥ <b>na ca vā tatrāpi । atha vā</b> dvādaśāhavikā-
reṣvapi nāyaṃ dharmaḥ kiṃ tarhi <b>vṛṣaṇvatāṃ dharmaḥ</b> vṛṣaṇvatāṃ tṛcānāṃ madhye ya uttamaḥ tṛcaḥ
tasyāyaṃ paryāsatvaṃ dharmaḥ । na ta te kratvantareṣu santi । tasmātteṣvapyāgantavo'nta eva ।
uttamasya hi paryāsatvavidhānāt prāk‌paryāsādāgantanaḥ syuḥ । tannāstītyuktam---<b>nanu ca
padārthadharmo na bhavatītyuktam</b> । kathaṃ vṛṣaṇvatāṃ dharma ityucyate ? <b>satyamuk‍taṃ</b> padārthadharmo na
<note>(1) G. kratvantaradhātvartha</note>
﻿<pb n="r1123"/>
bhavatīti, na punaḥ <b>kratvarthāparityāgenāpi</b> । kratvarthaparityāgena padārthadharmo na bhavatītyuktam
na punaḥ tadaparityāgenāpi । tena dvādaśāhikavṛṣaṇvat‍tṛcadharmo'yaṃ nānyadīyānyatṛcadharmaḥ ।
<b>tasmāduk‍taṃ2 tadvikāreṣvapi na bhavati</b> ।</p>
<p><b>ante tūttarayoḥ । nanu kathamatra pūrvapakṣaḥ ?</b> yāvatā vacanāt gāyatryādiṣvevāgantūnāṃ
niveśa iti yuktam । <b>vacanamadṛṣṭvetyayuktamidam । adhītavedasya hi dharmaji-
jñāsā । ayaṃ tarhi pūrvaḥ pakṣaḥ । idamapi dvādaśāha eva vacanam</b> । na kevalaṃ pūrvādhi-
karaṇe vṛṣaṇvantastṛcā bhavanti tṛca uttamaḥ paryāsa iti dvādaśāhe vacanam । api tu <q>“trīṇi
ha vai yajñasyodarāṇi gāyatrī bṛhatyanup‍ṭup ca atra hyevāvapanti ata evodvapanti”</q> itīdamapi
dvādaśāha eva । tathāpi kimityāha---<b>atra viśeṣāgrahaṇāt tadvikāreṣu bhavatu atadvikā-
reṣu mā bhūt iti pūrvaḥ pakṣaḥ</b> । pūrvatra vṛṣaṇvatāmayaṃ dharma iti viśeṣagrahaṇāta
dvādaśāhavikāreṣu ca teṣāmabhāvāt paryāsatā na bhavati । iha tu viśeṣagrahaṇāta
dvādaśāhavikāreṣu gāyatryādiṣvevāvāpaḥ udvāpaśca vidheyau । ye kratavo na dvādaśāhavikārabhūtā
<note>(1) P. 1326</note> <note>(2) dviruk‍taṃ</note>
﻿<pb n="r1124"/>
teṣu mābhūdityatadvikāra evātrodāharaṇam । <b>atrocyate---āvāpanibandhanametadvacanaṃ yāva-
dāvāpaṃ bhavitumarhati</b> । atra vacane gāyatryādayo yajñodaratvena stūyante tadupapādanāyeda-
mucyate-<q>‘atra hyevāvapanti ata evodvapantī’</q>ti । na cānyataḥ siddhau āvāpodvāpau gāyatryā
dimātraviṣayau staḥ iti । <q>‘vacanāni tvapūrvatvāt’</q> iti vacanakalpanā । tacca vacanaṃ kalpya-
mānamāvāpamātranibandhanaṃ yāvadāvāpaṃ bhavitumarhatīti tāvanmātreṇaiva hetusamarthane yajñodara-
stutyupapattiḥ । na hyatra dvādaśāhikāvevātrāpodvāṣau hetutvenocyete api tu sāmānyata eva ।
ato vacanamapi kalpyamānaṃ sāmānyata eva yāvadāvāpaviṣayaṃ, na punaḥ dvādaśāhikāvāpaviṣayam ।
<b>kathaṃ tarhi prakṛtaniyogaikyaṃ ? na,</b> prakṛtaniyogaikyaṃ, kāryāśritatvādasya vidheḥ, kāryamāvāpa-
viṣayamāśritya gāyatryādīnāmayaṃ vidhiḥ । yo'sāvāvāpaḥ sa gāyatryādiṣu kartavyaḥ iti ।
tenānyataḥ siddhāvāpamāśritya guṇavidhirayam । tena prakṛtaniyogaikyaṃ nāsti । na ca
dvādaśāhikāvāpamātraviṣayamidaṃ vacanaṃ api tu āvāpamātraviṣayam । ataḥ kratvantaravartināmapi
gāyatryādīnāmāvāpodvāpagocaratvamiti na 2prakṛtaniyogaikyam । <b>vṛṣaṇvatsu upadeśāśraya iti</b>
viśeṣaḥ । upadiṣṭānāṃ vṛṣaṇvatāṃ tṛcānāmevottamasya paryāsatā, nānyasya; tena dvādaśāha-
niyogaikyaṃ tāsāmiti siddham ।</p>
<p><b>graheṣṭakam</b> । nanvasaṅgateyaṃ cintetyāśaṅkyāha---<b>atrāpyaṅgāṅgicintā kramārthaiva</b> ।
/?/vanacitiśeṣatve praticitīṣṭakopadhānaṃ pratisavanaṃ ca grahaṇamiti kramānyatvaṃ bhavatīti ।
<b>kathamatra pūrvaḥ pakṣaḥ</b> yāvatā yāgāgnisaṃbandhitvenopadeśāta graheṣṭakasya taccheṣataiva yuktā ।
<note>(1) P. 1325</note> <note>(2) G. prakṛti</note>
﻿<pb n="r1125"/>
uttaraṃ---<b>kāryānupraveśānniyogārthasya citisavananiṣpattyā cānupraveśasya</b> । asyārthaḥ
---yāvatkiñcidaṅgaṃ tatsarvaṃ niyogārthaṃ tasya sarvasya kāryānupraveśāt svayaṃ vā tat kartavyam
kiñcidvā tena kartavyam । na hyakāryānupraveśinā siddharūpeṇa niyogo niṣpadyate saṃpādyaviṣaya-
tvānniyogasya । tasmānniyogārthasya kāryānupraveśāt pūrvaḥ pakṣaḥ । nanvetāvatāpi pūrvapakṣo na
siddha‍yati yāgāgnyanupraveśitayā niyogārthasiddheḥ atrāha-<b>citisavananiṣpattyā cānupraveśasya</b>
kāryārthatvāditi pūrveṇa saṃbandhaḥ । yo'pyasau yāgāgnyanupraveśaḥ so'pi citisavananiṣpattyaiva
nānyathā । tasmāt yāgāgnyanupraveśasyāpi citisavananiṣpattyā kāryānupraveśāt citisavana-
niṣpattireveṣṭakopadhānasya grahaṇasya ca kāryam । yacca yasya kāryaṃ kartavyaṃ tattasya kāryamiti savana-
citi śeṣatvameva graheṣṭakasya । upasaṃharati---<b>tasmāccitisavanaśeṣo'yamiti pūrvaḥ pakṣaḥ ।
atrocyate---upadeśasiddhayarthaṃ hi kāryaṃ na kāryasiddha‍yartha upadeśaḥ । yāgāgnisaṃbandhaścāya-
mupadeśaḥ</b> । asyārthaḥ---satyaṃ kāryānupraveśitā niyogārthasya । sā tu upadeśasiddha‍yarthā
kathaṃ nāmopadiṣṭasya niyogārthatā syāditi na punaḥ kāryamapekṣyopadeśaḥ । <b>yāgāgnisaṃbandhaścāya-
mupadeśaḥ</b> । tasmāttatsiddhireva kāryaṃ na citisavananiṣpattiḥ । yacca kāryaṃ taccheṣataiva
yukteti yāgāgniśeṣataiva graheṣṭakasya । <b>nanu ca nyāyapautarukyamidaṃ aruṇayā krīṇātīti</b> ।
asyārthaḥ---aruṇādhikaraṇepyetaduk‍taṃ upadeśabalena āruṇyasya krayaniṣpattireva kāryaṃ, yadyapi
ca sākṣāt sādhanatā nāsti iti, ihāpi tadevocyate yadyapi sākṣādyāgāgnikāryatā nāsti
﻿<pb n="r1126"/>
tathāpyupadeśabalena tadeva kāryamiti । <b>tatrāsaṃbhavādapi bhavantīti pūrvapakṣavādī manyate ।
tannirākaraṇārthamidama</b> । asmārthaḥ---atratyapūrvapakṣavādī evaṃ manyate tatrāruṇādhikaraṇe
anyena prakāreṇa kāryānupraveśābhāvāt yuktā upadeśabalenāruṇimnaḥ <b>krayakāryatā</b>2 । iha tu
citisavananiṣpattyāpi citikāryānupraveśitopapadyata iti imameva tatratyaṃ rāddhāntāmāsa
nirākartumidamadhikaraṇam । tatrāpi nāsambhavāt krayakāryatā kintu upadeśādeva । sambhavepi
kāryāntarasya upadeśabalenaiva kāryāśravaṇāt upadeśa eva kāryāśrayaṇe hetuḥ na kāryāntarasaṃbhava
<b>iti । prayojanamuktama</b> ।</p>
<p><b>ante syuravyavāyāt</b> । nanu <q>“yāṃ vai kāṃcit brāhmaṇavatīmiṣṭakāmabhijānīyāta tāṃ madhya-
māyāṃ citāvupadadhyāta”</q> <b>iti vacane sati pūrvapakṣa evātra nopapadyate । uttaraṃ---na nopa-
padyate । sarvā brāhmaṇavatya ityanuvādaṃ manyate</b> । sarvā eveṣṭakā brāhmaṇavatyaḥ sarvāsāmeva
brāhmaṇok‍tenādhikāravidhinā gṛhītatvāt । viniyuktatvāccādhikāravidhirevāṅgānāṃ viniyojakaḥ
sahakāra[ri]mātrāṇi śrutyādīni । tataśca yadyayaṃ vidhirāśrīyate tadā sarvāsāmeva madhyamāyāṃ
citāvupadhānāta cityantarābhāvaprasaṅgena madhyamatvānupapatteḥ vacanamidaṃ nirviṣayamāpadyate ।ato'nu-
vādo'yaṃ madhyamāyāṃ citāvuṣadheyatvena yāḥ prāptāḥ tāsāmupadhānamanūdyate । na ca pramāṇāntamasti,
aupānuvākyānāmiṣṭakānāṃ madhyamāyāṃ citāvupadhānamityanupapannaḥ pūrvaḥ pakṣaḥ । <b>evaṃ sati anyā
anyā iti darśanamupapannaṃ bhavati</b>-<q>‘āvapanaṃ vā uttamā citiḥ yadanyā anyā iṣṭakā upadadhāti’</q>
<note>(1) P. 1326</note> <note>(2) R. kriyākārthatā</note>
﻿<pb n="r1127"/>
iti । <b>evaṃ prāpte abhidhīyate । brāhmaṇavatyaḥ śrutiviniyuktāḥ parigṛhyante । kimiti ।
mantraviniyojyatvāccheṣāṇām । samākhyā punaḥ laukikyevetyuktama</b> । asyārthaḥ
---yadi grāhakābhiprāyeṇa brāhmaṇavatītyucyate tadā avaiśeṣikatvāta vacanamidamanarthakaṃ syāta
atha viniyogakāraṇābhiprāyeṇa tadā vaiśeṣikatvādvacanasyārthavattā । na cārthavattve saṃbhavatyānartha-
kyamucitam । kathaṃ punarvaiśeṣikatvamiti ? atredamuttaraṃ---mantraviniyojyatvāccheṣāṇāṃ
samākhyāviniyojyatvācca samākhyāyāśca laukikatvena brāhmaṇatvābhāvāt । tasmānmadhyamāyāṃ
citāvupadheyā iti । <b>nanu mantreṇa</b> ityādi nigadavyākhyātam---<b>viśeṣābhiprāyeṇedamuktaṃ
vacanārthavattvāyetyadoṣaḥ</b> । viniyogaviśeṣapramāṇāni śrutyādīni tadabhiprāyeṇa brāhmaṇavatī
grāhyetyarthaḥ । <b>darśane tu mantrābhiprāyeṇānyatvaṃ varṇanīyam</b> । anyamantrakatvenānyatvaṃ
vyākhyeyaṃ prāptipūrvakatvāddarśanasya ।</p>
<p><b>prāglokaṃ pṛṇāyāḥ</b> । atredṛśo viṣayaḥ agniprakaraṇe citiprakaraṇe citiviśeṣamanārabhyaiva
sāmānyena <q>‘lokaṃ pṛṇa chidraṃ pṛṇa’</q> iti paṭhitamiti । pūrvapakṣamākṣipati---<b>nanu cānte vādarāyaṇa
iti nopapadyate lokaṃpṛṇāpi brāhmaṇavatyeva</b> । asyārthaḥ---<q>‘yāṃ vai kāñcita’</q>
<note>(1) P. 1326</note>
﻿<pb n="r1128"/>
ityanenaupānuvākyakāṇḍapaṭhitānāṃ lokaṃ pṛṇāyāśca madhyamāyāṃ citau upadhānam1 ।
lokaṃpṛṇā hi sāmānyena vihitā madhyamāyāmeva citāvupaghātavyeti vidhānamava-
kalpyate । tataścaikenaiva vacanena prāp‍nuvantīnāmiṣṭakānāṃ idaṃ na yujyate vak‍tuṃ---ante tu
vādarāyaṇa iti । samādhatte---<b>nanu ca mantravidhānārthaṃ tadvacanaṃ</b>, tena lokaṃ pṛṇā na
brāhmaṇavatī । punarākṣeptā''ha---<b>nanu ca sarvā eva mantradvāreṇa codyante</b> । yā api
brāhmaṇavattvena sammatāḥ tā api mantradvāreṇa codyante, tena lokaṃ pṛṇāpi mantradvāreṇa coditā
brāhmaṇavatyeva । samādhātā āha---<b>satyaṃ tathāpi iṣṭakābhidhānapradhāno'yaṃ nirdeśaḥ
<q>‘citriṇīrupadadhāti’</q> ityevamādiṣu</b> । teneṣṭakā etā brāhmaṇavatyaḥ । <b>iha punaḥ <q>‘lokaṃ
pṛṇa chidraṃ pṛṇa’</q> iti mantrapradhāno'yaṃ nirdeśaḥ iti laiṅgikyeveyam</b> । mantro hi prakaraṇe
paṭhitaḥ kañcidarthaṃ prakāśayannaṅgam । 2śak‍noti cāyaṃ cāyaṃ mantraḥ iṣṭakāmabhidhātumiti mantra-
viniyogabalena iṣṭakāyā api viniyogaḥ । iha laiṅgikyeveyam । prakaraṇādhītamantraviniye-
/?/yatayā ceyaṃ prathamapraviṣṭā । aupānuvākyakāṇḍasamāmnātāstu brāhmaṇavatītvenānupraviśanti
ityāgantavaḥ । ato'nte tu bādarāyaṇa iti yuktam । nanu lokaṃ pṛṇāyā laiṅgikyā api
saṃpūraṇārthatayāva1gamādante niveśoyuktaḥ brāhmaṇavatīnāṃ tu prāglokaṃ pṛṇāyā iti yuktam ।
ucyate---na tasyāḥ pūraṇārthatve pramāṇamasti । yo'pyarthavādaḥ so'pi mantrameva saṃpūraṇārthatayā
stauti neṣṭakāmiti । <b>rāddhāntastu mantrārthavādānyathānupapatteḥ laiṅgikā api prāgeva
brāhmaṇavatya iti yuktam</b> । asyārthaḥ---mantrasyāpi yo'yaṃ saṃpūraṇārthavādaḥ sa iṣṭakāyā-
<note>(1) G. vidhānaṃ</note> <note>(2) G. adds na</note>
﻿<pb n="r1129"/>
statprakāśyāyāḥ saṃpūraṇārthatvenopapadyate nānyathā । tasmādiṣṭakāpi sampṛraṇārthaiva । ato'nta
eva lokaṃpṛṇā yukteti । tasmāt prāgeva brāhmaṇavatya iti yuktam ।</p>
<p><b>saṃskṛte karma । āhitāgneradikāraśravaṇāt ādhānena cāgnīnāmutpatteḥ
bhavatyanantaramadhikāra iti pūrvaḥ pakṣaḥ</b> । āhitāgniradhikārīti mīmāṃsakaprasiddha‍yā-
śrayaṇāt । na ceyaṃ nirmūlā prasiddhiḥ ādhānenāgnīnāmutpatteḥ <q>‘agnīnādadhīta’</q> iti
nirapekṣādhānaśravaṇāt ādhānamātra eva kṛte'gnimattvāta kratuṣvadhikāro yuktaḥ । nanvadhikāra
evaivaṃ cintitam sa cāsaṅgata ityatrāha---<b>ādhānānantarakramasiddhiścānena prakāreṇoktā yathā
<q>‘āhitāgnirna klinnaṃ dārvabhyādadhyāt’</q></b> ityevamādīnāṃ vratānāmādhānānantaraṃ kramasiddhiḥ ।
<b>evaṃ prāpte'bhidhīyate । ubhayamagnyarthamityuktaṃ</b> tṛtīye । tena na kevalenādhānenāgnīnā-
matpattiḥ । <b>yaścāhitāgneradhikāro mīmāṃsakairucyate asāvāhavanīyādimukhenāhitāgniḥ</b>
āhavanīyādimān bhavati tenāsāveva tretāvanti karmāṇi śak‍noti kartumityadhikāraḥ ।
-<b>na ceṣṭibhirvinā''havanīyādayo bhavanti iti na karmasvadhikāro'</b>kṛtapavamāneṣṭeḥ puruṣasya ।
<b>darśanaṃ punaḥ agnyarthasyaiva homasya</b> । agniṃ vai sṛṣṭaṃ’ iti yadida homadarśanaṃ na tanmukhyāgni-
hotraviṣayaṃ darśanam । uk‍tena nyāyena tasyābhāvāt । kintu anyasyaivāgnisaṃskārārtha-
syaitaddarśanam । tatraiva praśaṃsanārthamagnihotrapadaṃ prayuk‍tam । ‘vratānāṃ tu prakṛtyartha eva bhūta-
﻿<pb n="r1130"/>
tayā nimittaṃ nāgnayo niṣpannāḥ niṣpannaśca prakṛtyartho vināpi panamāneṣṭibhiriti yuk‍taṃ
naimittikam ।</p>
<p><b>sañcite tu । ihāpyāhitāgnirna klinnaṃ dārvabhyādadhyāta ityevamādivata cayanānantaraṃ
vrataprāptiṃ manyate pūrvapakṣavādī</b> । yathāhitāgnivratānāmādhānānantarameva prāptiḥ agni-
cidvratānāmapi cayanānantarameva prāptiriti pūrvapakṣavādī manyate । kutaḥ ? prakṛtyarthasya
nimittatvāt bhūtatayaiva । bhūte cāyaṃ kvip agniciditi । <b>atrocyate-nedamāhitāgninā tulyam ।
tatra hi agnyarthamādhānaṃ</b> na punaḥ agnikāryakratvarthaṃ kratuṣu viniyogābhāvāt । <b>iha punaḥ
prakaraṇāmnānāt agnikāryārthaṃ cayanaṃ prokṣaṇamiva vrīhikāryārtham । kāryaṃ ceha kṛtsna-
kratuprayogasādhyamiti kratusamāptāvevāgniciditi । ataḥ kratvante'gnicinniyamaḥ</b> ।
nanu cādhānamapi agnyarthameva ādhānapavamāneṣṭisādhyāścāgnaya itīṣṭa‍yanta evāhitāgniḥ syāta ।
ato vratairapīṣṭa‍yanta eva bhavitavyamiti । atrocyate---ādhāne kṛte agnigatamutpannamevādhāna-
kāryamadṛṣṭasaṃskāraḥ । yadi paraṃ pavamāneṣṭīnāmakṛtatvāt tatkṛtasaṃskārābhāvādāhavanīyaśabdo
na prayujyate ubhayakṛtāgnisaṃskāranibandhanatvādāhavanīyaśabdasya ubhayānuṣṭhāne sati prayogāt ।
tena ādhānānantaraṃ bhavatyāhitāgniḥ na punaḥ āhavanīyādimān iti । <b>na cāgnicayana-
nimittā ete niyamāḥ kratoravagamyante bhedanādihomādivat । yadi hi kratvaṅgamete</b>
<note>(1) P. 1328</note>
﻿<pb n="r1131"/>
niyamāḥ syuḥ tadā aṅgairvinā kāryāsiddheḥ na kratvanantarabhāvitvaṃ syāt । kintu prakṛtyartha eva
nimittameṣāṃ syāt । na ca tadasti, <b>kṛtaprayogasyaivāgnicidabhidhānāt । tasmāt
kratvante niyamā iti siddham</b> ।</p>
<p><b>pareṇāvedanāt</b> । nanvasaṅgateyaṃ cintetyata āha-<b>atrāpi 2dīkṣitapadārthakrama-
siddha‍yarthamidaṃ cintyate kiyadbhirdīkṣito bhavatīti । yāvatā dīkṣābhisaṃbandhaḥ tāva-
dbhirdīkṣito bhavatīti pūrvapakṣavādī manyate sarveṣāmutpattyarthatvāt yathā''dhānena pavamāneṣṭi-
bhiścāgnayaḥ</b> । asyārthaḥ-daṇḍena dīkṣayatītyevamādīnāmapi dīkṣāsaṃbandho vidyate alaukikaśca
dīkṣāpadārthaḥ sādhanīyaḥ3 । tena saha yaḥ saṃbandhaḥ sa utpādakatayaiveti saṃbandhabalenotpādakatve
kalpyamāne kalpanālāghavānnimittānāmevotpādakatvaṃ kalpanīyamiti । <b>anyathā hi vikalpaḥ
syāt pratyekaṃ dīkṣārthanirvṛtteḥ</b> । yadi dīkṣaṇīyayaiva dīkṣito bhavati tadā daṇḍādīnāmapi
dīkṣāsaṃbandhāviśeṣāt kevalānāmevotpādakatve vikalpaḥ syāt । sa cāyuktaḥ ।
<b>ata evābhidhānamapyuttarakālameva</b> । atrocyate---<b>dīkṣiṣyamāṇa ityadhikāripadamidam</b> ।
<note>(1) P. 1329</note> <note>(2) G. yadi padārthanimittapadārthakrama</note> <note>(3) G.
upādeyaḥ</note>
﻿<pb n="r1132"/>
<q>“āgnāvaiṣṇavamekādaśakapālaṃ nirvapeddīkṣiṣyamāṇaḥ”</q> ityadhikāriviśeṣaṇam । <b>na cādhi-
kārā1niṣpatterviṣayasiddhiriti ṣaṣṭhe vakṣyāmaḥ2</b> tasmāt dīkṣaṇīyā tāvaddīkṣotpādiveti
siddham । daṇḍādīnāṃ ca dīkṣāsaṃbandhamātraṃ pratīyate । tacca saṃskārakatvenāpi sambhavatīti ।
iṣṭestu sākṣādutpādakatvameva । <b>tasmādiṣṭereva dīkṣitatvasiddhiḥ samuccayaścaivamevopapanno
bhavati utpattisaṃskārabhedāt</b> । dṛṣṭirutpādikā daṇḍādayastūtpannasaṃskārakā iti bhinnakārya-
tayā samuccayo yuktaḥ । anyathā hi vikalpaḥ syāt <b>sarveṣāmutpattyarthatvāt anapekṣaśravaṇācca ।
kathaṃ tarhi ādhānapavamāneṣṭīnāṃ samuccayaḥ</b> ādhānasya pavamāneṣṭīnāṃ cotpattyarthatvāt ana-
pekṣaśravaṇācca । uttaraṃ---<b>prayojanāntarābhāvāt na tatra tayorgrāhakaṃ kiñcidasti । iha
punaḥ jyotiṣṭomavidheḥ vikalpastulyārthānām</b> । asyārthaḥ---yadyādhānapavamāneṣṭīnāmagni-
saṃskārabhūtānāmeko vidhiḥ grāhakaḥ syāt tadā tasya sakṛtprayuk‍teḥ ekamevānuṣṭhānamiti
tulyakāryatvāt ekamevopādāpayet । tataśca vikalpaḥ syāt । na caitadasti । kāmaśrutasya-
stvāhavanīyādibhissādhyā āhavanīyameva prayuñjate ubhayasaṃskāranibandhanaṃ cāhavanīyatvamiti
tatprayuktānāṃ yuktassamuccayaḥ । daṇḍādīnāṃ tu jyotiṣṭomavidhirgrāhako'stīti ekakāryāṇāṃ
vikalpaḥ syāt । <b>tasmādasmatpakṣa eva samuccayasiddhiḥ syāt । na cābhidhānābhāvādarthā-
bhāvaśśakyate vak‍tumiti darśitam</b> ।</p>
<note>(1) G. adhikārasiddhe</note> <note>(2) G. adds viṣayaḥ siddhaviṣayapratipattiradhi-
kāriviśeṣaṇānniṣpatteriti ṣaṣṭhe vakṣyāmaḥ ।</note>
﻿<pb n="r1133"/>
<p><b>aṅgavatkratūnām । nanu cāvaśyaṃbhāvini krame pāṭhānniyama uktaḥ</b> । asyārthaḥ
---yatrānekeṣāṃ padārthānāṃ ekena kartrā'nuṣṭhānaṃ kartavyaṃ tatrāvaśyaṃbhāvini krame pāṭhāt krama-
niyama uktaḥ । ekādhikāravidhiprayuktānāṃ ca ekena kartrā'nuṣṭhānaṃ prayujyate na nānādhikāra-
prayuk‍tānāṃ; atastatra kathaṃ pāṭhāt kramaniyama āśaṅkyate । kiñca kratvantaravaditi pūrvapakṣe
pravṛttyadhikaraṇe yadupanyastaṃ tatrāpi <b>vyatireko varṇitaḥ</b> vaiṣamyamuktam । <b>bhinnaprayoga-
vacanatvānnaiṣāṃ krama upapadyata iti</b> । atastenaiva vaiṣamyodbhāvanena kratvantarāṇāṃ pāramparyakrama-
niyamo nāstīti darśita eva rāddhāntaḥ । ataḥ <b>kathamatra pūrvaḥ pakṣaḥ</b> ? ucyate---<b>anekānuṣṭhāna-
nibandhano'yaṃ kramaḥ । anekāni kāmyāni karmāṇi kurvataḥ yukta eva kāminaḥ kramaniyama
iti pūrvapakṣavādī manyate</b> । ekādhikāraprayuktā vā bhavantu anekādhikāraprayuktā vā padārthāḥ
sarvathā yatrānekeṣāṃ padārthānāmekenānuṣṭhānaṃ tatra kramaḥ । anekāni kāmyāni karmāṇyekena
kāminā kartavyānīti krame sati pāṭhādavagataḥ kramaniyama ādariṣyate । <b>kathaṃ tarhi sarvasvāre
pāṭhakamaḥ</b> ? uttaraṃ---<b>arthādbādho bhaviṣyati</b> । diṣṭāṃ gatiṃ gatavati yajamāne parato'nuṣṭhānā-
bhāvāt arthākhyena pramāṇena bādho bhaviṣyatīti <b>na doṣaḥ । atrābhidhīyate---vidhivitā-
cinteyaṃ na puruṣecchāvitānacintā</b> । vidhīyanta iti vidheyāḥ padārthā ucyante । teṣāṃ
vitāḥ atrādhyāye cintyate । na puruṣecchāvitānacintā । kutaḥ ? <b>acodanālakṣaṇatvāttasya</b>
<note>(1) P. 1331</note>
﻿<pb n="r1134"/>
icchāvitānasya । yadi puruṣecchāyāḥ kramaniyamo bhavet tadā kāmyānāṃ karmaṇāṃ kramaniyamo
bhavet, adhikāriviśeṣaṇakrameṇādhikārasyāpi kramavattvāt । na punaḥ <b>icchāyā aniyame</b>
yathecchotpādaṃ aniyamenādhikārotpatteḥ । na cātra puruṣecchāvitānaścintyate । tasyācodanā-
lakṣaṇatayā codanālakṣaṇavedārthavicāre'saṅgatatvāt । icchāśritatvācca tasya icchāvadacodanā-
lakṣaṇatvam । evaṃ tāvat acintanīyatoktyā puruṣecchāvitānasya tannibandhanaḥ kāmyānāṃ
kramaniyamo nāstītyuktam । saṃprati sākṣāt karmaṇāmeva kramo na śābda iti darśayati
---<b>ekasya cādhikāravidheḥ aṅgavidhivitānasaṃbandho nādhikārāntaramapekṣate</b> । ekā-
dhikāravidhiprayuktānāmaṅgapradhānānāṃ yugapat 1prasaktānuṣṭhānānāṃ puruṣāśaktyā vitānasambandho bhavati
na punaradhikārāntaramapekṣate । tena bhinnādhikāraprayuktānāṃ kramāvatāro nāstītyarthaḥ । kutaḥ ?
<b>asaṃbandhāt</b> parasparamadhikārāṇāṃ saṃbandhābhāvāt । idamatrākūtam---ekādhikārānu-
praviṣṭānāṃ ekadeśasthānāmiva paṅ‌ktirūpā vitatiḥ nānyathetyarthaḥ । <b>asaṃbandhasya</b>
ca vidheyāsaṃbandhasya ca vitānasya śābdataiva <b>na śakyate vak‍tum</b> । tasmāt aśābdo'yaṃ
parasparakramaḥ kāmyānām । na ca śābdasyānuṣṭhātāro'śābdamādriyante । yadi tāvadekasmin
kāle bahavaḥ kāmā nipateyuḥ tadā yugapadadhikāre sati bahuṣu karmasu kramāpekṣā syāt । na
caitadasti । kāmānāyā yugapadutpādābhāvāt । tadāha---<b>na ca sarvakāmasyādhikāraḥ</b> । kutaḥ ?
<b>yogasiddha‍yadhikaraṇe pratyuktatvāt</b> । ataḥ kāmato'pi kāmayaugapadyādapi na vidheyeṣu karmasu
kramasaṃbandhaḥ । pāṭhamātre vā ādriyamāṇe sarvasvāre pāṭhakramaḥ kena vāryate । artheneti cet
tatrāha---<b>arthasya saṃbandhaviṣayatvāt</b> । arthākhyaṃ pramāṇaṃ vidheyasaṃbandhacodanālakṣaṇakrama-
2viṣayatvāt nācodanālakṣaṇe pramāṇaṃ bhavatīti kuto bādhakam । <b>tasmāt kāmyeṣvaniyamaḥ</b> ।</p>
<note>(1) G. prayukta</note> <note>(2) G. viṣayatvaṃ</note>
﻿<pb n="r1135"/>
<p><b>ya etenetyagniṣṭomaḥ</b> । nanu asaṅgateyaṃ cintetyāśaṅkyāha---<b>uparitanasyādhikaraṇasya
viṣayapradarśanārthamidamadhikaraṇam</b> । uparitanaṃ hyadhikaraṇaṃ kramacintārthaṃ tasya viṣaya-
prasiddha‍yarthamityaupoddhātikatayā saṅgatirityarthaḥ । jñāte hi etenetyasyārthe tadapekṣo'nyenetyanya-
śabdārtho nirūpayituṃ śakyaḥ । <q>“eṣa vāva prathamo yajño yajñānāṃ yajjyotiṣṭomaḥ ya etenā niṣṭvā
athānyena yajate”</q> ityuk‍te jyotiṣṭoma eva pratīyate sarvasaṃsthaśca jyotiṣṭomaḥ । ataḥ sarvāsāmeva
saṃsthānāṃ 2vāda iti pūrvaḥ pakṣaḥ । nityatvādagniṣṭomasaṃsthasya prakaraṇamiti rāddhāntaḥ । atra
hi agniṣṭomo jyotiṣṭomaprakaraṇe samāmnānāt asya vākyasya jyotiṣṭomasyaivānena yajñāntarā-
pekṣayā pūrvakālatocyate agniṣṭomasaṃsthā ca nityā । tena tatsaṃsthasyaiva prakaraṇam vikṛti-
bhūtāni saṃsthāntarāṇītyuk‍taṃ tṛtīye । anyathā nityānityasaṃyogavirodhaprasaṅgāt । tena
tatsaṃsthasyaivāyaṃ vāda iti ।</p>
<p><b>athānyeneti । etenetyagniṣṭomasaṃsthasyāvamarśāt anyeneti saṃsthānta-
rāvamarśaṃ pūrvapakṣavādī manyate</b> । samānajātīyāpekṣo'yamanyaśabdaḥ । yathā ekapuruṣa āgataḥ
anyo netyuk‍te puruṣāntarameva pratīyate tathehāpi saṃsthāpekṣayā'nyatve saṃsthāntarameva pratīyata
iti---<b>rāddhāntī tu eṣa vāva prathamo yajño yajñānāṃ iti yajñaśruteḥ yajñāntaramevānyaśabdena</b>
<note>(1) P. 1333</note> <note>(2) G. anuvādaḥ</note>
﻿<pb n="r1136"/>
<b>pratīyata ityuktavān</b> yajñasaṅkīrtanena yajñantaramevānyaśabdenocyate । yadyevametacchabde-
nāpi tarhi jyotiṣṭoma evocyatāṃ sarvasaṃsthaścāsāviti sarvasaṃsthasyaiva pūrvatvamapi syāta ityatrāha
---<b>agniṣṭomasaṃsthasya nityatvāt ya etenetyucyate</b> nityānityasaṃyogavirodhena nityasaṃsthasya
prakaraṇamiti pūrvatvavidhau nityatvādagniṣṭomasaṃstha evocyate । <b>tathā cāpattivihārāvupapannau
bhavataḥ</b> । bhede satyāpattivihārau nānyathā । jyotiṣṭomāpekṣayā tāvucyete na nityasaṃsthā-
pekṣayā vihāravākye <q>‘yajñāta’</q> iti śravaṇāt sarve ca jyotiṣṭomā yajña iti । ato'rthavādava-
śenāpattivihāraviṣayo yajñāntarameva anyaśabdenocyate । āpattyākṣepaparihārau bhāṣya
evoktau ।</p>
<p><b>ekastome vā</b> । ekastomānāṃ vākyaśeṣādanyeneti grahaṇam । vākyaśeṣe eka-
stomāḥ kratavaḥ kīrtyanta iti ta evānyaśabdenāpi grāhyāḥ <b>nacānyenetyanyatvamātrāvagateḥ</b>
nacaikastomā grāhyāḥ anyaśabdādanyamātrapratīteḥ । <b>nanu ca vākyaśeṣādviśeṣāvagatiri-
tyuktam</b> । anyathā hi arthavādapadānāṃ atiparokṣā vṛttiḥ syādityarthaḥ । uttaraṃ
<note>(1) P. 1334</note>
﻿<pb n="r1137"/>
<b>---sandigdheṣu vākyaśeṣānnirṇaya uktaḥ । iha tu asandigdhaiva jyotiṣṭomādanyeṣvavagati-
riti arthavādamātrametat</b> । na hyanyamātre arthavādapadānāṃ atiparokṣā vṛttiḥ anyamātra-
grahaṇe'pi ekastomasaṅkīrtanamupapadyate । saṃsthāntaraparigrahaṇe jyotiṣṭomāpekṣayā āpattivihārā-
va/?/papannāveveti yuktamāpattivihāraviṣayakratvantaragrahaṇam ।</p>
<trailer>iti ṛjuvimalāpañcikāyāṃ pañcamasyādhyāyasya
tṛtīyaḥ pādaḥ</trailer>
﻿<pb n="r1138"/>
</section>
<section>
<head>ṛjuvimalāpañcikāyāṃ</head>
</section>
<section>
<head>caturthaḥ pādaḥ</head>
<p><b>kramakopaḥ । <q>‘atra balābalacintā’</q></b> ityanena arthācca ityadhikaraṇe balābalacintā
na kṛteti darśayati । <b>pūrvapakṣavādino'bhiprāyaḥ avidheyatvāt kramasya avagateśca
tulyatvādvikalpaḥ iti । rāddhāntastu vidheyavirodhādavagaterevātulyatvamiti śrutyarthayorbala-
vattvamuktam</b> । āśvino daśamo gṛhyate taṃ tṛtīyaṃ juhoti [iti]grahaṇe daśamatā āśvinasya
daśamaprātipadikābhihitā vākyena viniyuktā aṅgabhṛtā niyogasiddha‍yarthamupādeyeti vidheyā ।
tasyāṃ cāśrīyamāṇāyāṃ 1paurvāparyabalena viśeṣe sati yādṛśī vitatiravagamyate sā śrutipramāṇikā
akṣaramūlatvāt । tatra yadi pāṭhakrama ādriyate vihitaṃ daśamatvamaṅgabhūtameva nopapadyate ।
ato vidheyavirodhāt pāṭhakramo durbalaḥ । tathā arthakrame 3yavāgvā vidheyāyāḥ pāṭhakrameṇa
homasya parastātpāke homaṃ prati sādhanatvānupapatteḥ vidheyavirodhāt pāṭhakramasya durbalatvam ।
<b>atra śrutyarthayorvirodhe kathaṃ ? uttaraṃ---naivodāharaṇamasti</b> atha tvasti <b>artha eva tarhi</b>
<note>(1) P. 1335</note> <note>(2) G. paurvāparyaviśeṣe</note> <note>(3) G. yavāgūtpattipāṭhakrameṇa</note>
﻿<pb n="r1139"/>
<b>balīyān kārye hyatrārthaśabdenocyate । kāryārthaśca kramaḥ । ataḥ śrutimapabādhate kāryaviṣa-
tvāttasyāḥ</b> । etaduk‍taṃ bhavati---śrutigamyaṃ kāryaṃ tena śrutyarthayorvirodha eva nāsti । atha
kāryaṃ kutaścit śrutinirapekṣamevāvagataṃ tadā tadvirodhinī śrutirnādaraṇīyā, kāryasya prameyatvāt
śruteśca pramāṇatvāt prameyārthatvāt pramāṇasyeti ।</p>
<p><b>avadānābhidhāraṇa</b> । atrāpi pravṛttikramamukhyakramayoḥ <b>balābalacintā । pravṛtteḥ
pūrvapravṛttatvāt pravattirbalīyasīti pūrvapakṣavādī manyate</b> । dadhidharmāṇāṃ yā pravṛttiḥ
anuṣṭhānaṃ sā pūrvedyuḥ pravṛttā । tannibandhanaścaiva pravṛttikramaḥ iti pravṛttirbalīyasīti manyate ।
<b>kāryārthatvātkramasya avadānasya ca pradānopakramatvāt mukhyakramo balīyaniti rāddhāntaḥ</b> ।
yathā kāryaṃ nirvarṇyate tathā kramo grāhyaḥ kāryārthattvāttasya homaścāvadānādīnāṃ kāryaṃ, tena tadvaśena
ya kramaḥ sa ādaraṇīyaḥ । pradānopakramatvāccāvadānādīnāṃ yathāpradānameva kramo grāhya iti ।
<b>darśanamuktam</b> ।</p>
<note>(1) P. 1337</note>
﻿<pb n="r1140"/>
<p><b>vacanādiṣṭipūrvatvam</b> । atrāpyakṣaraparaṃ <b>kramamaṅgīkṛtya cintā</b> । akṣarebhyaḥ paraṃ1
akṣaraparaṃ akṣaravaśenāvagamyata iti yāvat । na punaḥ kramaparāṇyevākṣarāṇi kintu kāla-
parāṇi kālārthatvātsaṃyogasya । tena kālasaṃbandharūpe paurvāparye sati vitativiśeṣaḥ kramātmako-
'vasīyata ityakṣaraparatā । <b>tatra pūrvapakṣavādī <q>‘somena yakṣyamāṇa’</q> iti nākṣaraparatā kramasya
sambhavatīti manvānaḥ iṣṭipūrvatāmevāha । kathaṃ punarna saṃbhavati ? ādhānavidhānaparatvā-
dvākyasya</b> । somena yakṣyamāṇo'gnīnādadhīta iti ādhānameva somena yakṣyamāṇasya vidhīyate
2na punarādhānānantaryaṃ somayāgasya vidhīyate । tadā hyevamucyeta ādhānāntaraṃ somena
yajeteti । na caivamuktam---<b>darśapūrṇamāsābhyāmiṣṭvā iti tu kālavidhānāt kramasiddhiḥ</b> ।
atrābhidhīyate---<b>yeyamadyatanī vibhaktiḥ sā nādhānānantaryādṛte sambhavatīti tatrāpyarthāt
kramasiddhiḥ</b> । somena yakṣyamāṇo'gnīnādadhīta iti śrūyate । tatreyaṃ bhaviṣyadadyatane vibhaktiḥ
adyatane'syāsaṃbhavāt ādhānānantaryaṃ lakṣayati । yadyānantaryamapi na lakṣayet anupapannārthaiva
hi syāt । tena somādhānayostāvadānantaryaṃ <b>pratīyate । kva punariyaṃ na saṃbhavati ?</b> kasyāṃ
punaravasthāyāṃ kimadhikāre prayoge yeyamadyatanī vibhaktiḥ ānantaryādṛte na saṃbhavati ?
<b>adhikāre</b> । yadi jyotiṣṭomādhikāre <b>ānantaryamapi</b> na syāt tadeyaṃ na saṃbhavatītyarthaḥ ।
tasmādanantaramadhikāraḥ adhikārāyattaṃ cānuṣṭhānamiti somānuṣṭhānamanantaraṃ pratīyata iti
<note>(1) G. parama</note> <note>(2) G. na punarādhānaṃ kartavyaṃ</note>
﻿<pb n="r1141"/>
<b>ādhānavidhānepyarthāt kramākṣepaḥ</b> । yadyapyādhānaṃ vidhīyate tathāpyanantarānuṣṭhānāvasitasom-
yāga ādadhīta iti śāstrārthāvagamāt । atassiddhaṃ ādhānānantaraṃ soma iti । <b>abhyuccayo
darśitaḥ</b> ।</p>
<p><b>utkarṣādbrāhmaṇasya । asminnadhikaraṇe pūrvādhikaraṇārthasya viṣayaviśeṣe'vasthā-
panam । yadanyat tat prāsaṅgikameva</b> । anenāsaṅgatidoṣaṃ pariharati । arthastu yadetat
pūrvādhikaraṇe sādhitamiṣṭipūrvatvaṃ somapūrvatvaṃ ca u/?/(na)kalpau iti tasya viśeṣe brāhmaṇaviṣaye1
'vasthāpanaṃ kriyate । ataḥ kiṃ trayāṇāmapi varṇānāmubhau kalpau uta brāhmaṇasya somapūrvatvameva
mūlavicāro'yaṃ yadanyat kimūrdhvaṃ somātkarmāntaramiti । tathā hi kiṃ kevalā paurṇamāsyutkṛṣyate
brāhmaṇasyomau kalpau iti । tatprāsaṅgikaṃ vināpyanena vicāreṇa pūrvapakṣasiddhāntayossiddhatvāt ।
atra bhāṣyakāreṇa kṛts‍nau darśapūrṇamāsāvutkṛṣyete brāhmaṇasya somapūrvatvameveti sādhayitvā'nantaraṃ
idaṃ vicāritaṃ-kimādhānakālabādhaḥ uta somakālabādha iti । tadākṣipati---<b>yaḥ punarayamantarā-
garbhiṇyupanyāsaḥ sa kimarthaḥ</b> । asyārthaḥ---pūrvasādhitameva kalpadvayaṃ gṛhītvedamadhikaraṇa-
mārabdhavyaṃ(bdhaṃ) anyathā'dhikaraṇānārambhāt । ataḥ somakālabādhanasādhanena kalpadvaya-
sādhanāt antarāgarbhiṇyupanyāso'narthakaḥ । uttaraṃ---<b>evamartho'sau । yadyanantaraṃ somādhānaṃ
tadā brāhmaṇasya kalpadvayaṃ saṃbhavati anyasya ca svakāle punariṣṭipūrvatvameva niyamyate</b>
<note>(1) P. 1337</note> <note>(2) G. viśeṣe</note>
﻿<pb n="r1142"/>
somaścādhānaṃ ca somādhānam । yadyanantaraṃ parasparamavyavahitaṃ syāta yadyādhānānantaraṃ somaḥ
syāt tadā kalpadvayasyātmalābhāt brāhmaṇasyānyasya vā kalpadvayaṃ saṃbhavati ।
svakāle punaḥ somasyeṣṭipūrvatvameveti tadidamanupapannaṃ yasmādevamucyamāne'dhikaraṇārambhaṃ prati
hetutvāt aupoddhātikī cintā syāt na punarantarāgarbhiṇī । atra vadāmaḥ । antarāga-
rbhiṇītve ayaṃ hetuḥ । pūrvaṃ hi agnīṣomīyasya pratyabhijñānena karmāntaratve niraste sati
tadvadādhānasyāpi karmāntaratvaṃ nāstīti siddhe sati vidheyāntarābhāvāt somakālabādhe sati
somāvānayorānantaryasiddhiḥ । anyathā svakālāvasthita eva some purastādanantarakālabhāvyā-
dhānānantarameva vidhīyate । tataśca kalpadvayābhāvassyāditi 1kalpadvayasiddha‍yarthamantaraiveyaṃ cintā
kriyata iti । saṃprati mūlādhikaraṇapūrvapakṣamāha---<b>kathaṃ punaridamavagamyate brāhmaṇasyaiva kalpa-
dvayamiti</b> । na hi kalpadvaye'pi brāhmaṇaśravaṇamasti । ato'viśeṣāta sarveṣāmeva kalpadvaya-
miti । <b>rāddhāntastu iṣṭipūrvatve haviṣa utkarṣāt</b> । yasmādiṣṭipūrvatve'gnīṣomīyapuroḍāśā-
tmakasya haviṣa utkarṣaḥ sa ca muk‍tasaṃśayo brāhmaṇasyaiva । tata iṣṭipūrvatvakalpe brāhmaṇasyaikapradhāna-
nyūnadarśapūrṇamāsaprayogāpatteriyamapekṣā upajāyate---kena prakāreṇa brāhmaṇaḥ prathamameva saṃpūrṇau
darśapūrṇamāsau kuryāta iti । tasyāṃ cāpekṣāyāṃ aparassomapūrvatvakalpaḥ upadiśyate ityapekṣita-
vidhiparyālocanayā brāhmaṇasyaiva somapūrvatvaṃ vijñāyata iti siddhaṃ brāhmaṇasyaiva kalpadvayam ।
tadidamupasaṃharannāha---<b>tasmāt somādhānaṃ tasyaiva anyathā hi brāhmaṇasyaivotkarṣe'napekṣi-
tārthavidhānaṃ syāt</b> । brāhmaṇasyaivaikahavirutkarṣe yadi sarveṣāmeva somapūrvatvaṃ vidhīyate
tadā'napekṣitārthavidhānaṃ syāt । <b>śeṣamuktam</b> ।</p>
<note>(1) P. 1325</note> <note>(2) G. kalpadvayasyārthasiddhimantaraiveyaṃ</note>﻿<p><b>puroḍāśastvanirdeśe । ekahaviṣa utkarṣa iti sthite tadviśeṣāvadhāraṇāyedama-
dhikaraṇam</b> । anenāvāntarasaṅgatiruktā । <b>uk‍taṃ ca</b> bhāṣyakāreṇedamadhikaraṇam ।</p>
<p><b>vikṛteḥ । pūrvaṃ nyāyato'saṃbhavamuktvā tasminnevāhani samāptyupakramau darśitavān
sasbhavārtham</b> । atredamabhimatam---ihādhikaraṇe nyāyata eva kiṃ vikṛtīnāṃ sadyaskālatā[uta]
rdva‍yahakālateti cintyate । sadyaskālatāvacanamasaditi kṛvā cintā । atra pūrvapakṣavādī
prakṛtivikṛtyoḥ dva‍yahakālatāyāṃ paurṇamāsīkālasyālpatvenāsaṃbhavaṃ manvānaḥ pratyakṣaśrutatvāt prakṛte-
rdva‍yahakālasyānugrhāya pratipadyeva vikṛtīnāmupakramasamāptī ityāha । rāddhāntī tu codakaprāpta-
dvayahakālatānugrahāya caturdaśyāṃ vikṛtīnāmupakramaḥ pañcadaśyāṃ ca samāptirityuktavān । prati---
panmātra(pra)yoge tu iha pañcadaśīsaṃbandho dva‍yahakālatā cātyantabādhitau syātām । yathok‍tena
prakāreṇa kevalapratipatsaṃbandho bādhita iti । akṣarārthastvitthaṃ---pūrvanyāyato'lpatayā
paurṇamāsīkālasyomayasaṃbandhābhāvāt pratyakṣaśrutatayā ca prakṛterdva‍yahakālatvena vikṛterdva‍yahakāla-
tāyā asaṃbhavaṃ pūrvapakṣadṛṣṭyā bhāṣyakāra uktvā asminneva pañcadaśe'hani dva‍yahakālatvāya
caturdaśyupakrāntāyā vikṛteḥ samāptiṃ pratipadi samāpayiṣyamāṇāyāśca prakṛteḥ upakramaṃ
darśitavān dvayordva‍yahakālatāsaṃbhavārthamiti na vacanapratipakṣatā saṃbhavatīti vacanāta sadyaskālatā
<note>(1) P. 1338</note> <note>(2) G. pratipanmātrayogitve</note>
﻿<pb n="r1144"/>
vikṛtīnāmityuktavān । evaṃ nyāyato vicārya saṃprati tathā'nuṣṭhānaṃ mābhūditi vacanamuddhāṭitaṃ
na vacanapratipakṣatā nyāyamātrasya saṃbhavatīti । dva‍yahakālatākārye sadyaskālatāvidhānāta
sadyaskālataiva vikṛtīnāmityuktavān bhāṣyakāraḥ ।</p>
<p><b>sānnāyya । tathā somavikārāḥ ।</b> atra sūtrakārastathāśabdaṃ prayuñjānaḥ adhikaraṇa-
dvaye'pi tulyo nyāya ityāha । sa kathaṃ tulyo nyāya ityatrāha---<b>ihādhikaraṇadva‍yepi
nādhikārādṛte kālalakṣaṇā saṃbhavatīti kṛtādhikārasyaiva kramasyādhikāra iti tadvi-
kārāṇāmapyevameveti yuktam</b> । asyārthaḥ---yadi sānnāyyāgnīṣomīyayoḥ somasyādhikāro
viśeṣe nāvasthāpyate tadā somasya darśapūrṇamāsayośca svakīyottarakālatālakṣakatvaṃ na syāt ।
tasmāt sānnāyyāgnīṣomīyayoḥ yo'dhikārī sa kṛtasomaḥ eva । tathā kṛtadarśapūrṇamāsa eva
somādhikārīti yantrite cādhikāriṇi kālo niyantuṃ śakyate nānyathetyadhikaraṇadvayepi
tulyanyāyateti । yadi tulyo nyāyaḥ kimiti tarhi adhikaraṇadvayamiti tadāha---<b>kimartha-
madhikaraṇadvayamiti</b> । uttaraṃ-<b>pūrvatra kartṛtānirdeśāt 1nāsomayājīti somayāgasya kartā
sānnāyye kartṛtayā'bhidhīyate</b> । yadi ca somayājino'dhikāraḥ syāt tadā tathāvidhaḥ
kartā bhavet, nānyathā । kṛtasome cādhikāriṇi balāt somottarakālatā bhavatīti yuk‍taṃ
<note>(1) G. somayājīti</note>
﻿<pb n="r1145"/>
tatrottarakālatvam । <b>dvitīyādhikaraṇe tu darśapūrṇamāsābhyāmiṣṭveti</b> naivamiti
<b>punarāśaṅkitavān । kartṛnirdeśābhāvāt । kathaṃ tarhi rāddhānte nyāyatulyatā</b> ? uttaraṃ
---<b>nādhikārādṛte kālalakṣaṇā sambhavatīti tulyatok‍tā</b> । asyārthaḥ---atrāpi tu ktvā-
pratyayayogādibhiḥ nirvṛttadarśapūrṇamāsasamānakartṛkatā somasyāpyavagamyamānā kṛtadarśupūrṇamāsa eva
some kartetyavagamayāṃte । na cātathābhūte2'dhikāriṇi tathābhūtasya kartṛtopapadyate iti
labdhe'dhikāriṇi tadbalenaiva darśapūrṇamāsottarakālatā somasyāvagamyata iti tulyatoktā ।</p>
<trailer>iti mahāmahopādhyāyaśālikanāthaviracitāyāṃ ṛjuvimalāyāṃ
pañcikāyāṃ pañcamādhyāyasya
caturthaḥ pādaḥ</trailer>
