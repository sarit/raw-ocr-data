<pb n="b001"/>
<head>bṛhatī</head>
<head>prabhākaramśriviracitā ।।</head>
<head> prathamādhyāyasya dvitīyaḥ pādaḥ ।।</head>
<p>uktaṃ kāryamarthaṃ pratipādayato vedasya prāmāṇyam । yasya punaḥ kāryeṃ'-
rthe'nvayo nāvagamyate'kāryatayā, tasya yaḥ pratipādakaḥ tasya kathaṃ prāmāṇyaṃ
so'rodīdityevamādeḥ ? । mā bhūttasya prāmāṇyaṃ; na tadapramāṇatayā pramāṇa-﻿<pb n="b002"/>
mapramāṇaṃ bhavati । pramāṇasya hi anapekṣatvamuktam; na cānyasyāprāmāṇyāt
pramāṇe tadapaiti । atha manyase sakalasya vedasya prāmāṇyaṃ na prāpnotīti,﻿<pb n="b003"/>
kenedaṃ pratijñātaṃ ? yato'rthāvagatiḥ tasya tallakṣaṇataiveti pratijñā । sā
cānapekṣatayā sādhitā । yatastvarthāvagatireva nāsti tadapramāṇameva । yato
vā pramāṇāntarapramitaviṣayaivāvagatiḥ tasyāpi tata eva prāmāṇyamityuktaṃ,﻿<pb n="b004"/>
viparyaye cāprāmāṇyamiti । tasmādasaṃbaddhaiveyaṃ cintā—akriyārthānāṃ katha-
miti ।</p>
<p>tadviparyayāt svādhyāyavidherānarthakyamiti cet, na svādhyāyaśabda-
vācyasyādhyayanaṃ vidhīyate nārthavato'narthakasya vā humityevamādīnāmiva ।
tasmātko'yamupālaṃbhaḥ ? । svādhyāyavidheḥ prayojanaśūnyatā prāpnotīti cet ?﻿<pb n="b005"/>
tanna, niyogārthanirvṛtteḥ kimanyat prayojanaṃ sarvavidhīnāṃ, sa cākṣaragrahaṇenaiva
nirvṛttaḥ । arthajñānaṃ cārthājjātaṃ, na niyogataḥ pratipannam । na hi artha-
jñānakāmasya niyogaḥ, nahi paśvādīnāmiva vedārthasyānyataḥ prasiddhirasti
yena tatkāmasyādhyayanaṃ vidhīyate । nanu ca vedavadvedārthasyāpi svādhyāyādanya-
taḥ prasiddhirasti । na hyaprasiddhasya kāraṇatā śakyate vaktum । prasiddhaścet﻿<pb n="b006"/>
sutarāmevaṅkāmasya vidhānaṃ nopapadyate jñeyatayaiva hi tat kāmyate । jñātasya ca
jñeyatayā kāmyatvaṃ nopapadyate । niyamārtho vidhiriti cet । na । anyataḥ
parijñānābhāvāta । grahaṇāntataiva svādhyāyaśabdenocyata iti cet । kena
coktaṃ svādhyāyaśabdena grahaṇāntatocyata iti । agṛhītāttarhyarthajñānamasti;﻿<pb n="b007"/>
nāgṛhītādarthajñānamasti agrahaṇe varṇamātragrahaṇāt । vākyāvagamāditi cet,
gṛhītaṃ tarhi vākyam । na hyagṛhītaṃ vākyatvenāvagamyate । tasmānna niyamasyāyaṃ
gocaraḥ । nāpyarthajñānakāmasyāyaṃ vidhiḥ ataḥ prāmaṇaṃ pramāṇameva, apramāṇa़ṃ
apramāṇamastu । satyamevaṃ yathoktaṃ pitṛmatā—tadeva tu prāmāṇyamakāryārthasaṃba-
ndhamavagamyate । tataḥ kim ? idaṃ tataḥ akāryārthatā vedasya prāpnoti ।</p>﻿<pb n="b008"/>
<p>nanu ca kāryārthatāpyasti । na । akāryapūrvakatvāt । akāryo hyartho
hetutāṃ pratipadyate kāryārthasya । pradarśita caitat—rudraḥ kila ruroda ।
ato'nyenāpi roditavyamiti । tasmāttatprabhavaṃ prāmāṇyaṃ tacca pramāṇāntarāpekṣa-
miti anapekṣatvamevākṣipyate ।</p>
<p>nanu caitat prāmāṇyasiddhyarthamupanyastaṃ bhāṣyakāreṇa । kimityanyatraivopa-﻿<pb n="b009"/>
nīyate । satyam । siddhasya sādhyaikavākyatā pradarśyate । tadekavākyatve
ca kāryārthatā nāstītyetadeva pradarśyate ।</p>
<p>kathaṃ tarhyayaṃ granthaḥ adhyāhāreṇa veti ? kiṃ vāsya granthasya ? ida-
masya, kartavyatvānekavākyatvādaprāmāṇyaṃ na punarakartavyataikavākyatvāditi ।﻿<pb n="b010"/>
uktam-anekavākyatve acintanīyo'yamartha iti । atrāpi cānarthajño bhavān ।
atredamevākṣipyate । nahi siddharthānugamāt kartavyatā'vasātuṃ śakyate—
yathā asminneva tāvat—kiṃ śakyante rodanādayaḥ kartum ।</p>
<p>nanvaśakyatayā na śakyante na punaḥ siddhānugamāt । siddhatayaiva
hyaśakyatoktā । siddhasya pramāṇāntarāpekṣatvāt tasya cātrāsambhāvādiṣṭa-﻿<pb n="b011"/>
gādeḥ prameyasya sambandhino'sambhavāta; rudrasambandhīṣṭaviyogādigrāhakapramāṇāntarābhāvāditi
yāvat । <q>tathā ca pramāṇāntarābhāvaṃ darśayati</q> । <quote>“na hyātmano vapāmutkhidya tatastasyā vapāyāḥ
prahṛtāyā utthitena tūpareṇa śakyate yāgaḥ kartuṃ”</quote> iti ।</p>
<p>yadyatrāpi siddhānugamādevāśakyatā, kimiti <q>tarhyavāntaravākyopanyāsaḥ mahāvākya
evaitat</q> sidvānugamenāśakyatvaṃ kimiti punarna darśitam । uttaram&mdash;<q>avāntavākyakalpanā-
yāmapi etasmātsiddhānugamānna <note n="1"><dn>A mucyāmahe</dn></note>mucyata</q> ityabhiprāyaḥ । sarvaprakāramaprāmāṇyaṃ darśayituṃ
avāntaravākyopanyāsaḥ । yadi mahāvākyaṃ yathāśrutamāśrīyate tathāpi siddhānugamaḥ; athā-
śrutamapyavāntaravākyamāśritaṃ tathāpi sa eva siddhānugama iti sarvathaivāprāmāṇyāt । <q>tadidaṃ</q>
siddhānugamenāprāmāṇyaṃ <q>ucyate&mdash;āmnāyasya kriyārthatvādānarthakyamatadarthānāmiti</q> ।</p>
<p>atra codayati&mdash;<q>kimidamatadarthānāmiti viśeṣābhidhānam</q> । ekagranthenāha&mdash;
<q>nanu ca sarva evedānīmatadartho vedaḥ</q> । sarva evākāryārtha ityaktam । <quote>‘<q>vasantāya kapiñjalā-
nālabhata iti nāsti siddhānugama iti cet</q> । vasantāya kapiñjalānālabhata iti siddhārthānu-﻿<pb n="b012"/>
<p>gamābhāvāt <note n="1">C <dn>kāryārthameva ।</dn></note>kāryārthametat; tenaitadvyudāsāya <quote>‘ava/?/darthānā’</quote>miti viśeṣābhidhānam ।
ākṣeptā āha&mdash;<note n="2">A <dn>āyāta ।</dn></note><q>tadevedamāpatitamacintanīyo'yamartha iti</q> । yadi kiñcitkāryārthaṃ kiñci-
ccākāryārthaṃ tadā nedamadhikaraṇamārabdhavyam । yasyaiva kāryārthatvaṃ tadviṣayatvenāpi codanā-
lakṣaṇapratijñopapatteḥ ।</p>
<p>nanu yadi siddhārthānugamābhāvādānarthakyaṃ kapiñjalānālameta ityādivākyānāmacinta-
nīyamidaṃ, tadā bhavatvacintanīyaṃ; naitāvatā <note n="3">C <dn>siddhānugamaḥ ।</dn></note>siddhārthānugamaḥ kapiñjalādivākyānāṃ śakyate
<note n="4">A <dn>avagantuṃ ।</dn></note>vaktumityāśaṅkyāha&mdash;<q>na kapiñjalādivākyānāmapi kāryārthatvam; teṣāmapi siddhārthenaika-
vākyatvāt</q> । <quote>‘vasantāya kapiñjalānālamata’</quote> ityaṅgavidhaya ete । aṅgavidhayaśca pradhāna-
vidhinaikavākyatāpannāḥ । pradhānavidhiśca siddhārthenaikavākyatāpanna iti sarveṣāmapi
sākṣādekavākyatāpannaṃ vidhyantaragataṃ vā siddhārthamastyevaikavākyatāpannaṃ <note n="5">C <dn>padamiti ।</dn></note>padajātamiti
sarva evākāryārtho vedaḥ । <q>ato'tadarthānāmiti na nivartyaṃ kiñcidavasīyate</q> ।
samādhātā āha&mdash;<q>idamavasīyate-siddhasādhyārthatayā vākyānāṃ siddhārthamukhena ayamākṣepaḥ</q> ।
yenaiva rūpeṇāsāvākṣepaḥ tadeva dyotayituṃ atadarthānāmityuktam, na punaḥ kasyacidvyā-
vṛttyartham । <q>ata idamuktam ānarthakyamatadarthānāmiti । yathā ca siddhārthāpekṣitayā''kṣepaḥ
tathoditam;</q> vivṛtaṃ ca bhāṣyakāreṇa <quote>‘tānyekadeśākṣepeṇākṣipyanta’</quote> iti । eka&mdash;﻿<pb n="b013"/>
vākyatve hi sati ekadeśatā bhavatyarthavādānām<note n="1">C <dn>vādapadānāṃ ।</dn></note> । anyathā <note n="1">C <dn>svātantryeṇaikadeśatvānupapatteḥ ।</dn></note>svatantrasyaikadeśānupapatteḥ ।
tena ekadeśaśabdaṃ prayuñjānena bhāṣyakāreṇa ekavāktāśrayaṇenāyamākṣepa iti vivṛtam ।
yadyekavākyatvāśrayaṇenāyaṃ pūrvaḥ pakṣaḥ, <q>kathaṃ tarhi rāddhānte ekavākyatāṃ prati praśnottare</q> ।
pṛcchati&mdash;ko'bhiprāyastava kathaṃ tarhi rāddhānta ekavākyatāṃ prati praśnottare iti vadataḥ ।
<q>uttaram&mdash;ayamabhiprāyo mama; ekavākyatānibandhano'yaṃ prāmāṇyākṣepo na bhavati;</q>
kintu <q>bhinnānāṃ vākyānā</q>marthavādātmakānāṃ <q>kā pratipattiḥ</q> ? kīdṛśī varṇanā ? iti
cintāyāṃ pūrvapakṣe akriyārthatvenā<q>narthakyamabhidhāya atra rāddhānte stutyarthatve</q>naikavākyatvā-
<q>darthavattoditeti</q> । yadi hyekavākyatāśrayaṇenākṣepo bhaveta naikavākyatāśrayaṇena samādhānaṃ syāt;
tasmāt bhinnavākyatvena pūrvaḥ pakṣaḥ ekavākyatvena rāddhānta ityavagamyate । pariharati&mdash;﻿<pb n="b014"/>
<q>aho ajñānakātaryamāyuṣmataḥ pradarśitamasmābhiḥ&mdash;tānyekadeśākṣepeṇākṣipyanta iti</q> ।
ekavākyatvāśrayaṇenāyamākṣepa ityetatpradarśanaparaṃ bhāṣyam । tena ekavākyatvāśrayaṇenaivāyaṃ
kṛtsnasya vedasya prāmāṇyākṣepaḥ । <q>rāddhānte tu ye praśnottare tatraiva</q> rāddhānta eva <q>codanīye</q>
kathamete praśnottare iti । bhavatā tu ajñānakātareṇa pūrvapakṣāvasthāyāmeva yaccoditaṃ tat tava
kātaryaṃ kevalam । kiñca <q>parihartavye ca</q> samādhātavye ca ete praśnottare rāddhāntakāla evā-
smābhiḥ । tena codyāvakāśa evātra nāsti ।</p>﻿<pb n="b015"/>
<p><q>yatpunaridānīṃ udāharaṇabhedenānarthakyamuktam śāstradṛṣṭavirodhācca</q> ityevamādibhiḥ
sūtraiḥ tat pūrvapakṣe <q>hetuprapañcārthaṃ</q> pūrvapakṣahetūn prapañcayitum । <q>hetuprapañcasya prayojanaṃ</q>
śabdādhikaraṇa <q>uktam</q>&mdash;sarve pūrvapakṣahetavaḥ upanyasya nirākāryāḥ । anupanyaste hi kasya
cinmandadhiyaḥ punarutkopo bhavediti । <q>asmiṃstvayamaparo viśeṣaḥ parihārāntarapariharaṇīya-
tvam</q> &mdash; yathā yāvantaḥ śabdāḥ nityatvahetavaḥ ekenaiva pratijñopanyāsena parihriyante tathaite
ānarthakyahetavo na bhavanti nānāparihārapariharaṇīyatvātḥ tasmāt pṛthamupanyastāḥ pṛthak
pṛthak parihāradānāyeti ।</p>
<p><q>tasmādanityamucyata</q> iti sūtram; tadanupapannamiva pratibhāti । yadi tāvadvākyasyā-
nityatvamucyate tatsiddhāntino'pi sammatameva । anityaṃ hi kāraṇavattvamucyate; yaddhi kāraṇavat
tadanityam । vākyañcānu<note n="2">C <dn>ānupūrpīviśeṣa ।</dn></note>pūrvyaviśeṣaparigṛhītavarṇātmakapadasaṅghātātmakaṃ ānupūrvyasya kāraṇattvena
kāraṇavat । na ca tādṛśe'nityatvamucyate, tadaśakyaṃ varṇānāṃ nityatvāt । padārthānāñca yadyapi
keṣāñcidanityatā tathāpi keṣāñcidgotvādīnāṃ nityatvādityāśaṅkyāha&mdash;<q>tasmādanityamucyata iti ।
siddhārthāpekṣitayā pramāṇāntarasavyapekṣārthatvaṃ anityatvaṃ, śabdārthayornityatvālloke vedepi</q> ।</p>
﻿<pb n="16"/>
ataeva bhāṣyakāreṇāpyayamartho vivṛtaḥ । <quote>yadyapi nityāni na nityakāryaṃ
kurvanti</quote> iti । kiṃ punarnityasya kāryaṃ ? pramāṇāntarānapekṣaṃ svārthaprati-
pādanam । ataḥ pramāṇāntarānapekṣataiva nityatocyate । tenāsyā
evāyamākṣepaḥ—tasmādanityamucyata iti ।</p>﻿<pb n="17"/>
<p><q>vidhinā ।। vidhyuddeśenaikavākyatvāt iti ।</q> kasyedaṃ vyākhyānam ?﻿<pb n="18"/>
vidhinetyasya ? nanu ca nopapadyate vidhirvidhyuddeśaḥ । satyaṃ,
lakṣaṇayocyate । kimiti lakṣaṇā ? ekavākyatvāditi vacanāt ।
ekavākyatvaṃ vidhinā nopapadyate । vidhinaiva hi sarvasyaikavākyatā ।
satyaṃ kartavyatānvayaḥ yasya । na ca stuteḥ kartavyatā'vasīyate ।
kiṃ tarhi ? stutyena saṃbandhaḥ । kiṃ vidhyartho na stutyaḥ ? na
brūmo na stutya iti । kṣepiṣṭhatvādayastu guṇāḥ vidheye stutimutpādayanti;
ta evātadarthānāmityākṣiptāḥ; ākṣepasamādhānārthaṃ caitat sūtram; tasmāt﻿<pb n="19"/>
yuktā lakṣaṇā । ata eva ca <quote>kathamekavākyatvaṃ</quote> iti praśnaḥ ।
kimidaṃ ? idamidam vidhyuddeśenaikavākyatvam । vidhyuddeśasya ca
tadanekavākyatvācca na kartavyatāvagamaḥ akartavyatāvagame ca nāsti
prāmāṇyam । ato'yaṃ praśnaḥ kathamekavākyatvamiti ।</p>
<p>itara āha—<q>uktaṃ vidhyuddeśeneti । nanu caivaṃ siddhārthatā prāpnoti,
na kāryārthatā । kimidaṃ siddhārthatā na kāryārthateti ?
uktam—na kāryārthatayā pratīyata iti । kutastarhi kāryārthatāvagatiḥ﻿<pb n="20"/>
vidhyuddeśāditi brūmaḥ । maivaṃ vocaḥ, nāyamabhisaṃbandho vivakṣitaḥ
ālabheta bhūtikāma iti । ālabheta yatastato bhūtiḥ—iti ।
kimanenoktam ? na vidhyuddeśāt kāryāvagatiḥ । kiṃ tarhi ?
sastutipadāditi vadāmaḥ । taduktaṃ<q>—bhinnāvimāvarthāviti ।</q>
ko'bhiprāyaḥ ? ayamabhiprāyaḥ—syādvidhyuddeśādeva kāryāvagatiḥ yadye-
karūpāvagatiḥ syāt sastutipadāt kevalapadācca । iha tvanyarūpai-
vāvasīyate । ālabheta bhūtikāma ityeko'vagatyupāyaḥ । ālabheta
yataḥ tato bhūtirityayamanyaḥ । ayamapi codvidyāt kathamānartha-
kyamatadarthānām ।</p>﻿<pb n="21"/>
<p><q>kimarthā stutiriti cet ?</q> iti tulye kāryāvagame kimupāyāntarā-
śrayaṇena । kathaṃ copāyāntaratvaṃ ? kasyātropālambhaḥ, kena vedamāśritaṃ﻿<pb n="22"/>
kena cotpāditam kintu śabdādevāvagamyate । anekapadābhidhāne hi
na padāntaranirapekṣādarthāvagatirdṛṣṭā । tathā darśitam-<quote>paṭo bhavati raktaḥ paṭo
bhavati</quote> iti । na raktapadanirapekṣāt padadvayādavagatiḥ dṛśyate । saiṣā
autpattikī śaktiriti ।।</p>﻿<pb n="23"/>
<p>nanu ca vināpi tena sidhyediti punarānarthakyameva coditam ।
satyaṃ vakturayamupālaṃbhaḥ na pratipattuḥ; na ca tairvinā pratipattirityuktam;
pratipattāraśca vayam na vaktāraḥ, vede vaktā nāstītyuktam ।</p>﻿<pb n="24"/>
<p>nanu ca satsvapi stutipadeṣu pūrvasya vidhisarūpattvāt vidhirabhipretaḥ
syāt; na vivakṣyeta stutipadasaṃbandha iti kimatra coditam ? । idamatra
coditam । kimavāntaravākyānvayo nāsti padārthānvayavādino hi
naivedamarthāntaram ।</p>
<p>anarthāntaratve ca siddhaiva । avāntarānvayāt kāryāvagati-
rnasiddhyati । sakalapadārthāvagatau satyāṃ kathamavāntarānvayasya nimittatā
śakyate kalpayitum । tasmāt sakalapadapadārthānvayanimittaiva kāryāvagatiḥ﻿<pb n="25"/>
na avāntarānvayanimittā bhavitumarhati ।</p>
<p>1<q>nanu nirapekṣādvidhimavagamiṣyāma iti ।</q> kimidamanuktamuktam ।
<q>idamanuktamuktam ।</q> nanvavāntarānvayasyāpi nimittatvamabhyupagataṃ
bhavatā । bāḍhamabhyupagatam । ko doṣaḥ ? nanvayaṃ doṣaḥ । atrāpi
tadapahnotuṃ na śakyate । satyaṃ, pratīyamānaṃ hyapanhotuṃ na śakyate na
punarapratīyamānamapi । na cātrāvagatidvayamasti vākyabhedaprasaṅgādi-
tyuktam । <q>atha yaduktam na ca kriyā'vagamyate, kriyāsaṃbaddhaṃ vā
kiṃciditi ।</q> nanu kartavyatā stutipadānna gamyate । kartavyatāṃ ca
vedaḥ pratipādayatītyavaidikatvam ।</p>﻿<pb n="26"/>
kena coktaṃ vaidikatvaṃ ? veda evāyaṃ, yato hi kartavyatā'vagamyate sa
vedaḥ asmācca kartavyatāvagamyata ityuktam । prāmāṇyasya cāyamākṣepaḥ
kṛtaḥ । sa cāyaṃ pratisamāhitaḥ । kimatra vaidikatvena ।</p>
<p>nanvevaṃ sati vidhyuddeśasyāpyavaidikatvaṃ, tadapi hi pratipattau
nimittam, asāvapi veda eva । bāḍhaṃ nimittatayā, na tu naimittikatayā,
stutipadārthastu nimittameveti viśeṣaḥ ।।</p>﻿<pb n="27"/>
<p>tulyaṃ ca sāṃpradāyikam ।।</q> kadācidiyamāśaṅkā syāt vidhyuddeśa-
stutyarthaṃ bālānāṃ pravṛttaye prakṣiptānyarthavādapadānīti । tadayuktam ।
tulyaṃ ca sāṃpradāyikam । naiva kaścit prakṣepamarthavādapadānāṃ smarati ।﻿<pb n="28"/>
vidhyuddeśānāmivāvagatyantaraṃ nāstītyuktam । evaṃ cedrodanānupapattiḥ parihṛtā ।
pratyuta kāryāvagatāvayaṃ doṣaḥ na punaḥ siddhārthāvagatau ।।</p>
<p>nanu caivaṃ sati pramāṇamātraparyavasāyiṣu arthavādapadeṣu mṛgyaṃ pramā-
ṇāntaraṃ stutyavagatau, na ca tadasti yathā avakā vidhīyante āpaśca stūyante ।﻿<pb n="29"/>
evaṃ cārudati roditīti śabdaḥ । evaṃ sarvatra stenādiṣu ।
tasmāt punarapyanupapattireva ।। neyamanupapattiḥ । vidhyarthenaikavākyatve
sati yathā pramāṇāntareṇa saṃbandho'vagamyate tathā vyākhyeyam । taduktam
—guṇavādastviti । hetupracayaparihārastu hetuvadevāvagantavyaḥ ।।</p>﻿<pb n="30"/>﻿<pb n="31"/>﻿<pb n="32"/>﻿<pb n="33"/>﻿<pb n="34"/>
<p><q>vidhirvā syādapūrvatvādvādamātraṃ hyanarthakam ।</q> uktaṃ bhūtārthānāṃ
kāryārthapratipādakatayā prāmāṇyam । yatra punaḥ kāryataivāvagamyate
kāryāntareṇa caikavākyatvaṃ tatra kathaṃ ? yathā 'auduṃbaro yūpo bhavati'
iti । <quote>ūrgvā uduṃbara urk paśavaḥ ūrjaivāsmā ūrjaṃ paśūnāpnoti
ūrjo'varudhyai</quote> iti yūpoduṃbarayoḥ sādhyasādhanatā'vagamyate, paśūduṃbarayorapi ।
gamyate ca ekavākyatvaṃ yasmādudumbareṇa paśavaḥ sādhyante tasmādaudumbaro
yūpaḥ kartavya iti ।</p>﻿<pb n="35"/>
<p>kimatra yuktam । sādhyāvagame saṃbhavati siddhāvagatirna yuktā ।
kasmāt ? vidhyarthatvādvākyasya vidheśca sādhyākāṃkṣitvāt । na caṃ
mukhye'rthe saṃbhavati lakṣaṇā yuktā ।।</p>
<p>nanu ca sādhyadvayamekasmin vākye na saṃbhavati । vayamapyetadeva
brūmaḥ । tasmānnibījamevedamarthadvayaṃ pratīyate ।</p>﻿<pb n="36"/>﻿<pb n="37"/>
<p>nanu cānekasminnapi pratipādye'rthe saṃbhavati ekavākyatā dṛṣṭā
yathā devadatta gauḥ krayyetyevamādiṣu laukikeṣu vākyeṣu । viṣama
upanyāsaḥ tatra hi arthavaśādvākyanirṇayaḥ । iha tu śabdādevāvagantavyaḥ ।
ataḥ saṃbhavadvidheyānāṃ stutyarthena prāmāṇyaṃ durghaṭam ।।</p>
<p>atrocyate-<q>uktaṃ tu vākyaśeṣatvam ।।</q> satyamuktaṃ, tattu nopapadyate;
dvayoḥ sādhyatvenāvagamādityapyuktam । kimidaṃ viruddhaṃ pralapyate ।﻿<pb n="38"/>
na hi dvayoḥ sādhyayoḥ guṇayoriva samatvāt saṃbandhaḥ । kathaṃ
tarhyekārthāvagatiḥ ? yadyavagatirasti tadanurūpaṃ nimittaṃ kalpanī-
yam ।। nanu ca sādhyadvayaṃ pratīyate । na tarhyekārthāvagatiḥ ।</p>﻿<pb n="39"/>
<p>asti ceyam । yasmādanenedaṃ bhavati tasmādanenedaṃ kuryāditi । siddhaṃ
tarhi bhavatītyasyārthasya siddhārthatvam । kathaṃ siddhasya bhavatīti vyapadeśaḥ ?
pramāṇāntarataḥ siddhiratropayujyate nārthataḥ siddhiḥ । siddhamasiddhaṃ
vā pramāṇāntarapramitamarthāntarāvagatau nimittatāṃ pratipadyate । tasmādekārtha-
tvāt siddhaṃ prāmāṇyamatrāpi ।।</p>﻿<pb n="40"/>
<head>vidhiścānarthakaḥ kvacit ।।</head>
<p>nanu ca vidhyasambhavādevādhastye'dhikaraṇe pramāṇamātraparyavasāyitvaṃ-
muktamarthavādānām; iha tu prameyatāstītyāśaṅkitaṃ, nirastaṃ ca । kimidamucyate
<q>vidhiścānarthakaḥ kvaciditi ?</q> kvavā vidherarthavattve sambhavati kevalaṃ pramāṇa-
toktā yenedamucyate 'vidhiścānarthakaḥ kvacit iti । tatsāmānyāditi ।
kimidaṃ tatsāmānyam ? vidhisambhavaḥ evātra pradarśitaḥ nāsambhavaḥ ।
ayathārthagrāhiṇa idaṃ codyam ।</p>﻿<pb n="41"/>
<p>atrāpi sādhyadvayamupanyasyatā vidheyasya stutyarthatā nāvagamyata
ityuktam । yatra vidheyāsambaddhā stutiravagamyate na tatra stutyartheneti
śakyate vaktum । tadidamucyate—<q>vidhiścānarthakaḥ kvaciditi ।</q> na hi
vetase vidheye āpaḥ śāntā iti stutirupapadyate । na cāpsu jāyanta iti
vidhiḥ sambhavati, tathāpyekārthāvagateḥ nimittatvaṃ parikalpyate evamatrāpi
bhavitumarhatīti । idaṃ tatsāmānyam । <q>prakaraṇe ca sambhavanniti ।﻿<pb n="42"/>
<p>kimanenopanyastam ? idamanenoparanyastam—ekavidhyarthatve sambha-
vati nānekavidhyarthatā yuktā kalpayitum; viniyojakavirodhāt ।﻿<pb n="43"/>
viniyogamātrāpekṣī viniyojakaḥ sa na śakyate viniyogabhedāt anyathā-
kartum, tadanyathātve pauruṣeyī kalpanā prāpnoti । kiñca vidhyantaratopi vākya-
bhedaḥ prāpnoti । kiṃ jātam ? ekārthāvagaterbādhaḥ । bādhyatām, na niyogo
viniyogaṃ bādhitumarhati । kāryato hi bādhaṃ bādhavido manyante ।﻿<pb n="44"/>
tasmādvastutaḥ sādhyadvayāvagamepi pramāṇataḥ siddhasādhyatayaiva hi ekārthā-
vagatiriti sthitamevaṃvidheṣvapi pramāṇatvam ।</p>
<p><q>heturvā syādarthavattvopapattibhyām ।</q> kā punaratrāprāmāṇyaśaṅkā ?
yadi hetvarthaḥ karaṇaṃ yadi vā śūrpārthaḥ ubhayathāpi anvitapadārthako vākyārthaḥ ।﻿<pb n="45"/>
ananvayini hi padārthe nimittatayā naimittikatayā vā pratibhā-
mātram । ataścāprāmāṇyaṃ na tvanvayini । tasmāt pramāṇalakṣaṇāntaḥ
pātitā kathamasyādhikaraṇasya ? । na cārthāntaraṃ yuktamatrārpayitum,
prasaṅgābhāvāt anaupodghātikatvācca ।</p>
<p>nanu cāyamastyeva prasaṅgaḥ kimarthavādo neti । satyamasti
niṣprayojanastu saḥ । nanu cedamasti prayojanaṃ arthavādatve śūrpeṇaiva homaḥ﻿<pb n="46"/>
itarathā hyaniyama iti । satyamastīdaṃ prayojanaṃ tārtīyaṃ tvetat ।
na ca lakṣaṇāntaraprayuktaṃ prāsaṅgikaṃ bhavitumarhati । cintitaṃ
caitannivītaṃ manuṣyāṇāmityevamādiṣu । tasmāt pramāṇalakṣaṇāntaḥ
pātitaivāsya vaktavyā ।</p>
<p>seyamucyate—hetupakṣe hi tannimittaṃ karaṇatvaṃ jñāyate । yadi
vedātsiddhaṃ tarhi vaidikatvam । satyaṃ siddham; sāpekṣantu । sāpekṣatve
ca pramāṇāntaraṃ mṛgyam । na ca tadastīti pratibhāmātram । tasmā-
ddhetutvamidānīṃ pratipadyate । heturayam kāryatvenānvayasambhavāt । na
pramāṇamātraparyavasāyitā śakyate vaktuṃm, kāryārthatvādanvayasya ।</p>﻿<pb n="47"/>
<p>nanu ca śūrpasyānnakaraṇatā na sambhavati । asādhakatamatvāt
vyāpṛtasya cānyatrākaraṇatvāt । upapadyate hi karaṇatvamāpekṣikatayā । āpe-
kṣikī hi vivakṣā, vivakṣātaśca kārakāṇi bhavantīti kārakajñāḥ । vartamānakāla-
tāpyasya āpekṣikyevetyuktaṃ kālajñaiḥ । tasmādupapanno'yam-arthavattvopapatti-
bhyamiti । avaśyaṃ cāyamāpekṣikakaraṇabhāvo grahītavyaḥ; stutāvapi tulyatvāt ।</p>
<p><q>stutistu śabdapūrvatvādacodanā ca tasya ।</q> atrocyate—nāyaṃ
hetuḥ । kasmāt ? śūrpahome hi hetuḥ pratīyate । siddhaśca﻿<pb n="48"/>
hetuḥ na sādhyatayā'vagantuṃ śakyate । homasya ca sādhyāvagatirvedāt ।
na ca sādhyatvenāvagamyamāno vedāt sāpekṣo bhavati । tasmāt hetuvadevāyaṃ
na hetuḥ । evaṃ ca kṛtvā avartamāno'pi vartamānatayā pratipattuṃ śakyate ।</p>﻿<pb n="49"/>
<p>nanu ca vartamāna eva nāstītyuktam ? kena coktaṃ nāstīti । phala-
paryanta ārambho vartamānavyapadeśaṃ bhajatīti sthitam । na punarvidhipakṣa
etadupapadyate । na hyarthāntare prayogaḥ śakyate nirūpayitum ।
āpekṣikatvaṃ ca karaṇasya madīya eva pakṣe śakyate nirūpayitum ।
vidhipakṣe hi kriyāntaratā kena vāryate ।</p>﻿<pb n="50"/>
<p>śūrpaśabdāditi cet nivṛttāstarhi darvīpiṭharādayaḥ vyāhataśca
hetvartho bhavati । ata evamuktam—yadi ca heturavatiṣṭheta
nirdeśācchūrpa eveti । hetvavyāghāta iti cet—avyavasthā
tarhi । avyavasthāyā api sa eva heturvyāghātaḥ nivartyābhāvāt ।﻿<pb n="b051"/>
kārakasya hetoḥ nivartyābhāvepyātmalābho jñāpakasyeva । tasmāddhetuvanni-
gadānāmapi pramāṇatayaivāvasthānam ।</p>﻿<pb n="b052"/>
<p><q>tadarthaśāstrāt ।</q> yaduktaṃ <quote>‘dṛṣṭo hi tasyārthaḥ karmāvabodhanaṃ
nāma’</quote> iti tadayuktam । avivakṣitārthatvaṃ svādhyāyasya mantreṣu
dṛśyate kathamavivakṣitārthatvam ? tadarthaśāstravirodhādibhiḥ navabhiḥ
pradarśyate । nanu cāvivakṣitārthatve tadarthaśāstrādayopyavivakṣitārthā eva ।</p>﻿<pb n="b053"/>
omityucyate । kathaṃ tarhi tairavivakṣitārthatvam ? parasparavyāghātāda&mdash;
sambaddhārthataiva avivakṣāhetuḥ । yadi mantrā avivakṣitārthāḥ tadā tadartha-
śāstrāṇāmavivakṣitārthatvamiti parasparavyāghātaḥ । raśanābhidhānavivakṣāyāṃ﻿<pb n="b054"/>
<p><quote>‘aśvābhidhānīmādatta’</quote> ityasya tadarthaśāstrasya vyāghātaḥ । na ca
parisaṅkhayādibhiḥ śakyate vyāghātaḥ parihartumiti pradarśitam ।</p>﻿<pb n="b055"/>﻿<pb n="b056"/>﻿<pb n="b057"/>
<p><q>aviśiṣṭastu vākyārthaḥ ।</q> atrābhidhīyate&mdash;nāvivakṣitārthaḥ
svādhyāyaḥ । niyogasambandhitayā svādhyāyasyārthavattā uk‍tā kārye
prāmāṇyābhidhānāt kāryārthābhidhānatayā paraprayogepi ।</p>﻿<pb n="b058"/>
<p>kimidaṃ prayoga iti ? anuṣṭhānamityarthaḥ । anuṣṭhīyamānārthaupayi-
katayā vivakṣitārthatvamavagamyamānaṃ na śakyate tadarthaśāstradibhirvihantum ।
prāptārthānuvādakānyapi vākyāni dṛśyante <quote>‘ya evaṃ vidvān paurṇaṃmāsīṃ yajata’</quote>﻿<pb n="b059"/>﻿<pb n="b060"/>﻿<pb n="b061"/>﻿<pb n="b062"/>
ityevamādīni । na caitānyatadarthakāni iti pradarśitaṃ devatāvidhānādibhiḥ
viśeṣaiḥ । evaṃ pratisūtraṃ draṣṭavyam ।</p>﻿<pb n="b063"/>
asya cārthasya nyāyyatvaṃ vaidikānyapi liṅgadarśanāni upo-
dvalayanti <quote>‘āgneyyā āgnīdhramupatiṣṭhate’</quote> ityevamādīni ।</p>
<trailer>iti bṛhatyāṃ prathamādhyāyasya
dvitīyaḥ pādaḥ</trailer>
﻿<pb n="b064"/>
<head>atha tṛtīyaḥ pādaḥ</head>
<p><q>dharmasya śabdamūlatvādaśabdamanapekṣaṃ syāt</q>&mdash;kimidamaprastutaṃ
cintyate ? kimaprastutam ? acodanārthavicāraḥ bravīti ca
dharmasya śabdamūlatvādaśabdamanapekṣaṃ syāt iti । aśabdaścenna
pratijñātaṃ; apratijñātacintā ca pratijñāṃ vihanti । pūrvāparavirodhāccā-
﻿<pb n="b065"/>
buddhipūrvakatā prāpnoti । athāyamabhiprāyaḥ&mdash;idamapi vedavidbhiḥ
pramāṇatayā parigṛhītam । tasmādidamapi vicāraṇīyamiti । tada-
yuk‍tam । pratyakṣādyapi taiḥ pramāṇatayā parigṛhītaṃ tadapi vicāraṇīyaṃ
prāpnoti । <q>nanu ca</q> vicāritametat । kva vicāritam ? satsaṃprayoge
puruṣāṇāmityaṃtra pramāṇamiti । kiṃ pratyakṣaṃ pramāṇamapramāṇamityasya
saṃśayasya nirṇayāya tatsūtram ? dharmaṃ prati pramāṇaṃ na bhavatītyetatparaṃ
﻿<pb n="b066"/>
sūtraṃ, na tarhi pramāṇāntaraṃ pramāṇatayā cintitamasmin śās‍tre ।
tasmātpratijñātaṃ cintanīyaṃ nābhyupagataṃ apratijñātaṃ ca smṛtiśāstram ।
ato'saṃbadvaiveyaṃ cintā ।</p>
<p>atrābhidhīyate-pratijñātārthasya cinteyam । nanu ca svatantraśabda-
viṣayā sā pratijñā na cātra svātantryamasti । satyaṃ, svātantryaṃ nāsti
svatantraśabdaviṣayaiveyaṃ cintā । kimaṣṭakā kartavyeti svatantraśabdaḥ ?
﻿<pb n="b067"/>
nāyaṃ svatantraśabdaḥ svatantraśabdasambandhastu । kena svatantreṇāsya
sambandhaḥ ? yāṃ janāḥ pratinandantīti । tataḥ kim ? sāpekṣapara-
tantratvāt asyāpi sādhakatā prāpnoti tatsāmānyāccetareṣāmapi । tadi-
damāha&mdash;<q>dharmasya śabdamūlatvādaśabdamanapekṣaṃ syāt iti ।</q> ape-
kṣitaṃ caitat yāṃ janāḥ pratinandantītyevamādibhiḥ । ata eṣāmaśabdataiveti
﻿<pb n="b068"/>
sa eva pratijñātārthaḥ punarākṣipyate । na sāpekṣānapekṣayoḥ
ekārthatvaṃ saṃbhavatītyuk‍taṃ viṣayabhedāditi ।</p>
<p>nanu cātra viṣayabheda eva na saṃbhavati dvayoḥ kāryārthatvāt
tadeva hi na saṃbhavatītyucyate । nanu ca kāryārthasyaiva anumānaṃ
bhaviṣyati । tatparityāge kāraṇaṃ vak‍tavyam ।</p>
﻿<pb n="b069"/>
<p>nanu ca kāryāvagatirapi tyak‍taṃ na śakyate tadānupūrvyasiddhamanu-
mānaṃ kena vāryate; satyaṃ na vāryate yadyatra smaraṇābhimāno na syāt ।</p>
﻿<pb n="b070"/>
smaraṇābhimāne ko doṣaḥ ? smaraṇādanumānaṃ prāpnoti na kāryataḥ । kiṃ
tataḥ ? smaraṇaṃ hi pramāṇaviṣayaṃ nārthaviṣayaṃ; kimiti ? tatpurassaratvādartha-
saṃvidaḥ । siddhaṃ tarhi prāmāṇyaṃ; neti brūmaḥ ayathārthatvepi saṃbhavāt ।
﻿<pb n="b071"/>
tasmānna kāryato'numānasiddhiḥ&mdash;asmākaṃ cedamanumānam । na cāsmākaṃ
smaraṇavyavadhānādidamupapadyate na kāryaṃ smaraṇasambandhi kāraṇasambandhi
tata । na ca vyavahitasya nirapekṣaṃ tadastītyanapekṣam । tasmādvandhyā&mdash;
sutasmaraṇatulyamidaṃ kāryam । nanu cānidaṃprathamatāpi tathātve heturdṛṣṭā-yathā
śabdārthāvagatau vedo'yaṃ brāhmaṇo'yamiti । viṣama upanyāsaḥ
dṛṣṭe'rthe'nidaṃprathamatā yuktā । arthadarśanameva hi tatra mūlatāṃ
﻿<pb n="b072"/>
pratipadyata iti । iha tu tasyābhāvaḥ । tasmānmṛgyamatra pramāṇāntaraṃ
na ca tatpramāṇāntaramastītyuktam । tasmādacodanālakṣaṇo dharmaḥ ।</p>
<p><q>api vā kartṛsāmānyāt pramāṇamanumānaṃ syāt ।</q> nā-
pramāṇaṃ codanā, pramāṇasya hi tathātve'vagatireva kāraṇam । ayathārthatve
punaḥ duṣṭakāraṇatā viparyayaśca । seyaṃ tāvadavagatirasti na ca viparyayaḥ ।</p>
﻿<pb n="b073"/>
nanu ca kāraṇābhāvāt duṣṭakāraṇatānvayaḥ; kimabhāvaḥ kāraṇe śakyate
vak‍tuṃ; kimiti na śakyate ? vedasaṃyogasya saṃbhavāt; satyaṃ
kāraṇasyābhāvo na śakyate vak‍tum । bhāvo'pi naiva ।</p>
<p>nanu kāryata evāvagamyate kāraṇasya bhāvaḥ na, smaraṇavyavadhānādi&mdash;
tyuktam । kimidaṃ smaraṇavyavadhānāditi ? idaṃ tat, smaraṇaṃ hyatra pramāṇa-﻿<pb n="b074"/>
tayopalabhyate । tataḥ kiṃ ? tadgatameva prāmāṇyamanumātuṃ śakyate na
śabdagatam । upalabdhasya hi kāraṇasya śaktyanumānaṃ kāryataḥ nānupa-
labdhasya । nanu ca smaraṇameva nopapadyata iti kāraṇāntarānumānaṃ; kasya ?
kāryasya । maivaṃ vocaḥ, na smaraṇaṃ kāraṇamityuktam । smaraṇasya tarhi
kāraṇāntarānumānam । kimāyātaṃ kāryasya ? । na hyanyakāraṇamanyasya
﻿<pb n="b075"/>
bhavitumarhati । nanu ca praṇāḍyā bhaviṣyati । kāraṇatastarhi kāryaṃ vijñeyaṃ
na kāryataḥ kāraṇaṃ; kāryaṃ hi kāraṇamātraparyavasāyi na tatastatpraṇāḍīmapekṣate ।
kāraṇaniṣpattirhi kāryotpattau hetuḥ na tanniṣpādakamapi । asamba-
ndhasya cānumāne'vyavasthā prāpnoti । nanu ca niyatakāraṇakāraṇakaṃ hi
﻿<pb n="b076"/>
yatkāryaṃ tat kāraṇakāraṇamapyavagamayati; naivaṃ, tāvadeva hi tatra
kāraṇam । kimevaṃ smṛteḥ śabdakāraṇakāraṇataivāsmin kārye ?
omityucyate, siddhaṃ tarhi caityavandanādīnāmapi prāmāṇyam ।
﻿<pb n="b077"/>
na, anabhyupagamāditi cet, na tarhi kāryato viśiṣṭakāraṇānu-
mānaṃ, tasmāt pramāṇāntaraṃ mṛgyam । na ca tadastītyuktam ।
tadidaṃ vandhyāsutasmaraṇavadakāraṇaṃ na tatsmaraṇaṃ karaṇībhavitumarhati ।
﻿<pb n="b078"/>
tasmāt duṣṭakāraṇataivātra sthitā । tasmādaprāmāṇyaṃ codanāyāḥ ।</p>
<p>aho anavasitanayanītijño bhavān । kimiti ? kāryata&mdash;
stāvat smaraṇe śaktirasti । smaraṇamidānīmakāraṇamityakāraṇatā
smaraṇe'dhyavasīyate । na ca tadakāraṇatvaṃ smaraṇe'dhyavasātuṃ śakyate
saṃbhavādvedasaṃyogasya, kāraṇāntarasya cāsaṃbhavāt asmin kārye ।</p>
﻿<pb n="b079"/>
﻿<pb n="b080"/>
caityavandanādiṣvasaṃbhavāt na punarasmadīyaṃ kāryato'numānam । tasmāda-
tantramanupalabdhirgranthaviṣayā । vismaraṇopapatteśca pratipat‍tuḥ । tasmā-
davyāhatamanapekṣatvaṃ codanāyāḥ । yatpunaridamuk‍taṃ <quote>‘yāṃ janāḥ
pratinandanti’</quote> ityaṣṭakāliṅgā mantrā iti । tadanupapannaṃ; kutaḥ,
tadekavākyatayaivāprāmāṇyamuktam । kathaṃ tadeva prāmāṇyahetutayopanyasyate ।
﻿<pb n="b081"/>
naivedaṃ prāmāṇyahetutayopanyastam, vedasaṃyogasya tu saṃbhave liṅgam । kathaṃ
kṛtvā talliṅgaṃ ? talliṅgāpekṣaṃ devatābhidhānaṃ karmaṇi । tasmānmāntravarṇikīṃ
devatāṃ anuvadan vedasaṃyogamupodvalayati । yatpunaridamuk‍taṃ ye dṛṣṭārthāste
tata eveti, asadidamuktaṃ; kimatrāsaduktam ? bāḍhamatiśayenāsaduktam ।
adhyayanavidheḥ pramāṇāntarāpekṣitok‍tā bhavati । svarūpe vā kena vāritama-﻿<pb n="b082"/>
vaghātāderiva dṛṣṭārthatvam । kathaṃ tarhi uparitane'dhikaraṇe dṛṣṭārthatvāda-
prāmāṇyam ? tatraiva viśeṣaṃ vakṣyāmaḥ ।</p>
<p><q>virodhe tvanapekṣaṃ syādasati hyanumānam ।</q> yadi saṃbhavati veda-
saṃprayoge'pratihataṃ kāryānumānaṃ smṛtāviti prāmāṇyaṃ vedasyāprāmāṇyamapi
﻿<pb n="b083"/>
anayaiva yuk‍tyā prasak‍tam । kathaṃ ? virodhāt । virodho'pi ca
smṛtyā saha veda upalabhyate । virodhe cāprāmāṇyaṃ parasparavyāghātāt ।
yathā audumbaryāḥ sarvaveṣṭanaṃ sparśanena । satyamevaṃ yadyanyataḥ kāryānumāna-
vighāto na syāt । kuto'nyataḥ ? viruddhādeva vaidikādvacasaḥ,
﻿<pb n="b084"/>
sākṣādvedapratipādite hyarthe na tadvirodhi sāpekṣaṃ puṃvacaḥ prabhāṇaṃ bhavitumarhati ।
pramāṇāntarānavacchinne pramāṇaṃ pramāṇaṃ bhavati na punaḥ tadavacchinnepi । siddha-
sādhyavyavasthāyā hi bādhaṃ naiyāyikā manyante । na siddhaṃ sādhyena bādhyate
siddhena hi sādhyaṃ bādhyate । siddhaścāyaṃ vaidiko'rthaḥ pratyakṣāvagamyakāraṇatvāt na
viruddhakāraṇaviṣayamanumānamātmānaṃ labhate agnāviva śaityānumānam ।
﻿<pb n="b085"/>
tasmānna virodhe prāmāṇyaṃ smṛteḥ । aprāmāṇyāccāvirodhaḥ । avirodhāccāvighātaḥ ।
avyāghātāccāvihataṃ prāmāṇyaṃ codanāyāḥ । nanu ca kāryārthatve śabdasya
ko virodhaḥ ? kāryadvayaṃ hi pratīyamānaṃ ekārthamapi vikalpenānuṣṭhīyamānaṃ
﻿<pb n="b086"/>
na parasparaṃ vyāhantumutsahate । satattvaṃ hi vastunaḥ siddhasya viruddhamavagamyamānaṃ
parasparavyāghātaṃ saṃvidaḥ upajanayati । kāryaṃ punarekatayā pratipat‍tuṃ na śakyate
anubandhādibhirbhedenaivāvagamāt । bhinnānubandhaṃ ca na svarūpe virodhamāvahati
ekakāryatvāc‍ca yugapadanuṣṭhānavirodhamātraṃ, nirjñātasvarūpasya hi karmaṇo'nu-
ṣṭhānaṃ, anuṣṭhānavirīdhaśca vikalpenaiva parihṛtaḥ prasaṅgāt kāryasiddheḥ । tasmā-
dvirodha evātra nāsti kāryārthatvācchabdasya । kimidamaprāmāṇyamāśaṅkayate
nirākriyate ca ।</p>
﻿<pb n="b087"/>
<p>satyaṃ bhavedetadevaṃ yadyanuṣṭhānavirodhe kāryavirodho na syāt । nanūk‍taṃ
vṛhadrathantarādiṣu anuṣṭhānavirodhe satyapi kāryavirodho na jāyata iti ।
anabhijño bhavān vaikalpikānāṃ padārthānāṃ; anuṣṭhānameva hi kāryamityucyate ।
tadvirodhe kāryavirodho nāstīti pralāpaḥ ।</p>
<p>kathaṃ tarhi punaḥ punaranuṣṭhānaṃ bahubhiśca । tathaivāvagamāt kāryasya ।
vyāghātastarhi vrīhibhiryajeta yavairyajeteti । bāḍham, kathaṃ tarhi prāmāṇyaṃ ?
uk‍tamanapekṣatvāditi । kimanapekṣatā vyāghāte [prāmāṇye] kariṣyati ।</p>
﻿<pb n="b088"/>
vyāghāto hi parasparaviparyayamāpādayati viparyayaśca mūrdhābhiṣik‍tamaprāmāṇye ।
satyamevam । iha tu viparyaya evātmānaṃ na labhate ubhayoranapekṣatvāt । na
tarhi vyāghātaḥ । kathaṃ na vyāghātaḥ ? ekatvādanuṣṭhānasyaikaśabdāt । kimidaṃ
mahendrajālopamam ? idamidaṃ ekatvācchāstrasya ; tataśca virodhāvagatestathaiva ।
﻿<pb n="b089"/>
tatsmṛtistu na tathā । kutaḥ aprasiddherekatāyāḥ । ānumānikaṃ hi tatra
kāraṇaṃ anugate ca pratyarthini nānumānamātmānaṃ labhate ityuk‍tam ।
tasmāditaretarāśrayatātra vyāhatā siddhe neti vaiṣamyam । tasmāt smṛti-
﻿<pb n="b090"/>
mukhamaprāmoṇyaṃ niṣiddhaṃ codanāyāḥ pramāṇāntaropalabhyamānakāraṇatayā'numāna-
pratiṣedhaḥ । taduk‍tam&mdash;</p>
<p><q>hetudarśanācca</q> iti । adhikaraṇāntaraṃ veti ko'rthaḥ ?
ayamarthaḥ । pūrvayuk‍tinirapekṣaṃ yuk‍tyabhidhānam । yuktyantarāpekṣiṇī yuk‍tiḥ
pūrvamuk‍tā । iha punaḥ nirapekṣatayā'bhidhīyamānā'dhikaraṇāntaramityucyate ।</p>
﻿<pb n="b091"/>
kathaṃ punaḥ yuk‍tyantaranirapekṣaṃ kāryānumānavirodhe hetudarśanaṃ ? hetu&mdash;
darśanādeva । na hi dṛṣṭe hetau hetvantarānumānaṃ kramate । dṛṣṭo'tra
lobha eva hetuḥ । tasmāt dṛṣṭe hetau na vaidikānumānaṃ viruddhama-
viruddhaṃ vā bhavati । asati vedānumāne dṛṣṭakāraṇānāṃ vaidikaprayoga-
grāhyatvaṃ kimasti । astu; kka tarhi aprāmāṇ‍yābhidhānamupayujyate ।
﻿<pb n="b092"/>
adṛṣṭopakāriṇo na gṛhyante dṛṣṭārthāstu gṛhyanta iti viṣayabhedaḥ tasmāda-
dṛṣṭārtham । dṛṣṭakāraṇamapramāṇamiti yuk‍tamaprāmāṇyābhidhānam । taduk‍taṃ
vaisarjanahomīyasya vāsaso dṛṣṭārthaṃ dānam ।</p>
<p><q>śiṣṭākope'viruddhamiti cet ।</q> virodhāvirodhaparihāreṇa sthitaṃ
prāmāṇyaṃ codanāyāḥ । sa evāyaṃ virodhaḥ kvāsti kva nāstīti
﻿<pb n="b093"/>
cintyate hānopādānārtham । viṣayavyāptidarśanaṃ kimarthaṃ ? nyāyasvarūpābhidhā-
na paraṃ hyetacchāstraṃ na lakṣyaniṣṭham । satyam yathā bhavānāha । nyāyasvarūpā-
bhidhānamevedaṃ viṣayavyāptyā pradarśyate, svarūpe'bhihitepi nyāyasya kasmiṃ-
ścidviṣaye'sadiva pratibhāti kāryadhiyām । ataḥ tadapanuttaye kṛtadhībhirayaṃ
yat‍naḥ kṛtaḥ । yathā'sminnevodāharaṇe kramakālavirodhaṃ manvānasya﻿<pb n="b094"/>
viruddhamācamanādi pratibhāti । kathaṃ ? yathāśrutasyārthasya vidhivitāna-
vaśādanuṣṭhānamiti sthitaṃ kramalakṣaṇe । pratyakṣavidhivitānavirodhāt
virodhaḥ ।</p>﻿<pb n="b095"/>
<p>atrocyate śāstrārthavirodhe virodhaḥ । śāstraṃ ca kāryārthaṃ na
vidhivitānārthāmit‍yuk‍taṃ dvitīye sūtre । kāryameva vitataṃ pratīyate nityaṃ
kāryaparatantratvāt vitānasya, na svātantryeṇa prameyatā kāryasya ca
kāryāntareṇa virodhaḥ, na padārthavaitatyena tad‍guṇatvāt । kāle kathaṃ ?
kālo'pi hi pracayaḥ kāryāṇām । atastadapekṣatvāt na viruddhayate
<quote>“api ca prāptānāṃ padārthānāmuttarakālaṃ krama āpatati yadā padārthāḥ
prāp‍nuvanti tadā krama eva nāsti”</quote>। kimanenānabhihitamabhihitam ? sa
eva hi guṇabhāvaḥ kamasya pratipāditaḥ। sa cok‍tatvānna pratipādanīyaḥ ।﻿<pb n="b096"/>
<p>astyatrābhiprāyaḥ&mdash;na ca vitānapracayāveva kramakālāviti
manyate । kathaṃ ? paurṇamāsyāṃ paurṇamāsyā yajeta kaḥ pracayo'tra karmaṇāṃ ?
dvitīyādiṣbapi tulyatvāt na tatpracayasya paurṇamāsītvaṃ yuk‍tam ।
kāryatayā ca kramāvagatirddaṣṭā&mdash;yathā'dhvaryurgṛhapatiṃ dīkṣayitveti ।
tasmānna guṇatayā parihāra upapadyate । kāryatvāt kāryatayā ca
virodha iti ।</p>﻿<pb n="b097"/>
<p>tadidaṃ parihriyate&mdash;kiṃ prāpte dīkṣākārye dīkṣāvitānamavagamyate
adhvaryurgṛhapatimityetasmin vāk‍ye uta tatprāptinirapekṣa evāyaṃ svatantraḥ
kāryatayā'vagamyate samidādivat । na hi kāryamantareṇa kāryavita-
tiravagamyate kāryasya cedvitatiḥ na kāryāntaratayā śakyate'vagantum ।
tasmādanavagate kārye vitānasyānavagamāt kena virodhaḥ ? kastarhi
adhvaryurgṛhapatimityasya viṣayaḥ ? svāvasare vakṣyāmaḥ । kālepi cāyameva
parihāraḥ । katha ? paurṇamāsīśabdavācyaṃ kimabhipretamāyuṣ‍mataḥ tatrāpi kriyā-
pracitireva saṃyogavibhāgajā grahāṇām । iyāṃstu viśeṣaḥ coditakāryapraciti-
﻿<pb n="b098"/>
rekatrāṅgam । kiyāntarapracitiranyatra । tatra kriyāntarapracityā
tāvadavirodhaḥ । coditakāryapracitistu kāryoṃttarakālabhāvinī । tasmāt
kramavadavirodhaḥ ।</p>
<p><q><quote>“na cācamanādayo</q> vyavadhānaṃ kurvanti”</quote> iti pratipadārthāṅgābhi-
prāyam । sāṅgasyaiva hi padārthasya padārthāntareṇa kramāvagatiḥ । tasmādācama-
nādyanvitā eva vaidikāḥ prayogāḥ pratipattavyā iti ।</p>
﻿<pb n="b099"/>
<p><q>teṣ‍vadarśanādvirodhasya samā vipratipattiḥ syāt ।</q> śabdārtha-
vipratipattau satyāṃ kimaprāmāṇyaṃ vedasya syāt । saṃśayādapratipatteḥ ।
nanu ca sandigdheṣu vāk‍yaśeṣādityud‍dhṛtamidamaprāmāṇ‍yam । satyamud‍dhṛtam ।
yatrānekārthatayaiva sarvatra nimittabhāvaḥ prasiddhaḥ yathā'kṣādiṣu । yatra
punaḥ vipratipattyaiva kvacit kasyacinnimittatvaṃ na tatra prayogātsaṃśayo
﻿<pb n="b100"/>
bhavati । prayogasya ca saṃśayaṃ vāk‍yaśeṣo vyāvartayati । nābhidhāne
saṃśayam । abhidhāne cāyaṃ saṃśayaḥ । abhidhānasaṃśayaśca vyavahāra&mdash;
vipratipattyā । śabdārthavyavahāramūlaṃ ca vedārthajñānamityuk‍tam । tena
vyavahāravadvedārthepi prāptā vipratipattiḥ । na cātra vedārthasya virodhāt śak‍yate
nirākartum asau vipratipattiḥ । ubhayathopapattervāk‍yārthasya । tasmāt
nimittavipratipattyā'nadhyavasāyaḥ । anadhyavasāyāccāprāmāṇyam ।</p>
﻿<pb n="b101"/>
<p><q>śāstrasthā vā tannimittatvāt ।</q> satyaṃ yadyavirodhaḥ syāt ।
api tu kāryata eva virodho'vagamyata eva । śrūyate hi varāhaṃ gāvo'
nudhāvantītyevamodiṣu vākyaśeṣeṣu । tataḥ kiṃ ? viśiṣṭanimittakānva-
yo'vagamyate । nanu tadevedamāpatitaṃ vākyaśeṣānnirṇaya iti । naivedamā-
patitam sandigdhe hi nimitte tatra nirṇayaḥ । atra punarviparyaya eva
nirākriyate varāhādyevautpattikaṃ na kṛṣṇaśakunādīti ।</p>﻿<pb n="b102"/>
<p>nanu ca vedādeva nimittāvagamo'bhyupagato bhavati । na
laukikādvayavahārāta yūpādīnāmiva । evaṃ sati ko doṣaḥ ? na khalu
kaścidanyo doṣaḥ । tadeva hi vaidikanimittatvaṃ na siddhayati ।
kutaḥ ? apratipanne laukikanimittabhāve na vedāt pratipat‍tuṃ
śakyate । ata eva vaidikatvaṃ na brūmaḥ kiṃ tarhi śiṣṭaprayoga
eva valavānityucyate vākyaśeṣānuguṇyāt । siddhe cāsyautpatti-
katve prayāgasyānyato naiva tadvirodhinī pratipattirātmānaṃ labhate । autpattika-
﻿<pb n="b103"/>
tayā gauṇenāpi vyavahāropapatteḥ । yadi hi vyavahārādeva dvayorautpattikatva-
kalpanā syāt tatretaretarāśrayāt kalpanāvyāghātaḥ । atra tvanyataḥ śāstrīyasya
prayogasya siddhamautpattikatvamityuk‍tam । siddhe ca tasmin pratipakṣa-
vyāghāto'vagamyate । anumānavirodhāt । tasmādgauṇo nārthavyavahāraḥ ।</p>
﻿<pb n="b104"/>
<p><q>coditantu pratīyetāvirodhāt pramāṇena ।</q> yadyevamanāryavyavahāraḥ
gauṇaḥ । evaṃ tarhi ye śabdāḥ āryavyavahāre nimittatayā na prasiddho
teṣāmanimittataiva vaidike vyavahāre yathā pikanemasatatāmarasādīnām ।
mābhūditi cet tadevedamaprāmāṇyaṃ prāpnoti । nigamaniruk‍tavyākaraṇādi-
vaśādbhavatvarthāvagatiriti cet, na; tayoḥ prayogamūlatvāt ।</p>
﻿<pb n="b105"/>
kathaṃ tarhi prakṛtipratyayārthohanaṃ ? viniyogavaśāt । viniyuk‍tasya
mantrasya vākyaśeṣībhūtasya cārthavādasya vṛddhavyavahāraprasiddhanimittānuvarti
prakṛtipratyayohanaṃ na punarūhyapadanimittaṃ vidhyuddeśavākyaṃ bhavitumarhati ।
tasmādaprāmāṇyaṃ codanāyāḥ ।</p>
<p>satyaṃ yadi sāmānyato dṛṣṭaṃ kāryānumānavirodhi syāt ।</p>
﻿<pb n="b106"/>
atha tu yatraiva pratyarthī vidyate tatraiva kāryānumonavirodhaḥ tadā vihatapratipakṣaṃ
kena vāryate । kiṃ punaḥ kāraṇaṃ sāmānyato dṛṣṭaṃ na bhavatīti sāmānyameva
tanna syāt apratipakṣasiddhau । tasmādapratipakṣamlecchavyavahārasiddhamapi
nimittameva vedārthāvagatau । ato virodhāvirodhanirastapratipakṣaṃ sthitamana&mdash;
pekṣatvaṃ codanāyāḥ ।</p>
﻿<pb n="b107"/>
<p><q>prayogaśāstramiti cet ।</q> kiṃ punaḥ karaṇaṃ siddhasya pauruṣe-
yatayā'napekṣatvamāśaṅkayate । kāryataḥ pramāṇataścāśaṅkayate kāryaṃ
paṭhitasya pāṭhaḥ śākhāntaravat, pramāṇaṃ punaḥ ācāryavacaḥ pramāṇamiti ।
nanu vipratiṣiddhamidaṃ pauruṣeyatvamanapekṣatvaṃ ceti । kimatra vipratiṣiddham ?
yathā'vagamyante'rthāstathā bhavanti । dvayaṃ cātrāvagamyate pauruṣeyatvamanapekṣatvaṃ;
smaraṇāt pauruṣeyatvaṃ, kāryavacanābhyāmanapekṣatvam । tasmād‍dvayamastu ।</p>
﻿<pb n="b108"/>
<p><q>na, asanniyamāt ।</q> naitadupapadyate pauruṣeyatvamanapekṣatvaṃ ceti ।
siddhaṃ cāsya pauruṣeyatvam । na kāṭhakādivat pravacanaparihāryam ।
kṛtiśca pramāṇāntaradṛṣṭārthābhidhānamevocyate na varṇādikāryatā ।</p>
﻿<pb n="b109"/>
tasmātsāpekṣatvam । yatpunaḥ kāryamupanyastaṃ paṭhitasya pāṭhaḥ śākhāntaravaditi,
naitacchākhāntaratulyaṃ; prayogābhyāsaḥ kāryagamyasyāvagamyate svaravidhyarthavīda-
parityāgāt । tadānantaryapratipattau padārthānāmavyavadhānamāvahati ।
﻿<pb n="b110"/>
avyavahitāśca pratīyamānāḥ sukhamanuṣṭhīyanta iti paṭhitasya pāṭhaprayojana-
mācāryāṇām । ata eva prayogaśāstramiti vyapadiśyate, kalpaśabdā-
bhidheyatā; kalpanā hyatra padārthānāṃ na vidheyatvam । avagatasya klṛpti-
rbhavati maṇeriva । yaduk‍tamācāryavacaḥ pramāṇamiti pramāṇādavagamyata
iti tanna । apramāṇatvādasya vacanasya । na hi svarūpe śabda-
﻿<pb n="b111"/>
syānapekṣatvamastītyuk‍taṃ kintu kārye । tasmādanyaśeṣatvādasya vākyasya
dṛṣṭānusārivyākhyānaṃ yuk‍tam । vedo vā''cāryo'bhipretaḥ ।</p>
<p>yadvā ācāryavacaḥ pramāṇam tadvadapekṣya । kiṃ punaḥ prayojanaṃ
cintaṣyāḥ ? vihitakalpanāparatvādasya śāstrasya na virodhamavagacchāmaḥ ।
astyatra vihitavirodhinī kalpanā sarvāsu tithiṣu darśapūrṇamāsādīnāṃ
kalpanā । sā ca kālaviśeṣaśravaṇādvirudhyate viruddhaṃ cānapekṣyam ।
anyathā hyādare tena vyāghātādaprāmāṇyaṃ codanāyāḥ ।</p>
﻿<pb n="b112"/>
<p><b>anumānavyavasthānāttatsaṃyuk‍taṃ pramāṇaṃ syāt ।</b> iha vyavasthita-
viṣayamavyavasthitaṃ codāharaṇam । kimidaṃ vyavasthitaviṣayamavyavasthitaṃ
ceti ? idamidaṃ prācyodīcyadākṣiṇātyābhimāninaḥ kurvate । holākādīnā-
meveyaṃ vyavasthā । na cābhimānasya niyāmakaṃ kiñcidastītyavyavasthā ।</p>
﻿<pb n="b113"/>
<p><q>kathaṃ punarniyāmakaṃ nāsti ?</q> vidhistāvanna niyāmakaḥ niyoga-
mātraparyavasāyī hi saḥ । karmaśabdo'pi holākādirna niyāmakaḥ karma-
viśeṣābhidhānāta । na cānyatkiñcit guṇo jātiḥ saṃsthānaṃ deśo vā tada-
bhāvāt । samākhyapi naiva । nanu yo yatra jātaḥ sa tena deśena samākhyāyate
prācyedīcyadākṣiṇātyā iti । na janmamātrātsamākhyeyaṃ āgatādiṣvapi
﻿<pb n="b114"/>
tulyatvāt na niyāmikā samākhyā । lohitākṣādayastu niyāma&mdash;
katvavyabhicaritāḥ । kiṃ punarasyāścintāyāḥ pramāṇalakṣaṇaupayi-
katvamasti ? kathaṃ vā nāsti; na, yadi niyāmakamasti yadi vā nāsti
kiṃ jātamanapekṣatvasya । idameva jātam । abhimāno vidyate । na ca
tasya mūlamupalabhyata ityaprāmāṇyaṃ pūrvapakṣavādī manyate ।</p>
﻿<pb n="b115"/>
<p>rāddhānte tu nābhimānaprabhavaṃ vacanamiti parihṛtam । yadyabhimāna-
prabhavaṃ vaidikaṃ vacanaṃ tadā bhavedaprāmāṇyaṃ codanāyāḥ abhimānasya ca
mūlaṃ nāstīti bhavatvasāvayathārthobhimānaḥ na punarayathārthatvaṃ codanāyāḥ śakyate
vak‍tum ।</p>
﻿<pb n="b116"/>
﻿<pb n="b117"/>
<p><q>prayogotpattyaśāstratvāt śabdeṣu na vyavasthā syāt ।</q> kathaṃ puna-
rvyākaraṇāsmṛternirmūlatve sati <q>vedasyāprāmāṇyamāśaṅkayate ? yadi</q> gāvyādī-
nāmapyanādisattā syāt kiṃ jātaṃ <q>codanāyāḥ; ucyate; aśvagoṇyādīnāṃ</q>
niyatārthatvaṃ smaranti vedavidaḥ niyatārthatayā <q>ca vidavyākhyānamapi</q> kurvate ।</p>
﻿<pb n="b118"/>
yadi ca vyākaraṇaṃ pramāṇaṃ tadidamupapannaṃ syāt । nirmūlatve hi niyatārthatā
niṣpramāṇikā syāt । bhavatu kā no bādhā । aniyatanimittako vedārthaḥ
prāpnoti । tataścānadhyavasāyādaprāmāṇyam । na ca śāstrasthanyāyo'tra śakyate
﻿<pb n="b119"/>
vak‍tum । tasmādvayākaraṇanibandhana evātrādhyavasāya iti । atastadupapatti-
rvicāraṇīyā । tadidaṃ vicāryate । kiṃ gaurityevamādīnāmanāditvaṃ sās‍nādi-
mati gāvyādīnāṃ cādimatteti । kimiyaṃ smṛtiḥ sambhavanmūlā neti
vicāryate । kiṃ tāvatprāptaṃ ? āstāṃ tāvanmūlacintā śabdānuśāsanaṃ
tāvadaniyatārtham ।</p>
<p>keyamaniyatārthatā ? iyamaniyatārthatā prayoganiyamārthaṃ hīdaṃ
śāstram । na cāsau prayogo niyantuṃ śakyate । atha prayogādeva niyamaḥ
siddhaṃ tarhi gāvyādīnāmapi sās‍nādimatyanāditvam ।</p>
﻿<pb n="b120"/>
<p>kathaṃ punaḥ prayogo niyantuṃ na śakyate ? itthaṃ na śakyate
prathamaṃ tāvadidamanuśāsanaṃ, dhātoḥ pare pratyayā bhavantīti । tathā ca keci-
tkartari, kecitkarmaṇi, kecit kartṛvarjiteṣu sarvakārakeṣu ; taccedaṃ
sarvamanupapannam । kathamanupapannaṃ ? evamanupapannaṃ&mdash;dhātorityucyate; ko
nāmāyaṃ dhātuḥ ?</p>
﻿<pb n="b121"/>
<p>nanu bhūvādayo dhātava iti kāṃścicchabdān kayā citparipāṭayā
paṭhitvā <quote>‘dhātava’</quote> iti saṃjñā kṛtā । atastayā saṃjñayā ye saṃjñino
lakṣyante tebhyaḥ pare pratyayā bhavantīti kiṃ nopapadyate ? gaṇḍatītyādīnāmapi
sādhutvaṃ prāpnoti; ghaṭaṃ bhūyata iti ca । sattādīnāmapi tārtīyapratyayaprasaṅgaḥ ।</p>﻿<pb n="b122"/>
anārṣaḥ pāṭha iti cet । bhavatvapyayaṃ parihāraḥ gaṇḍatyādīnāṃ
punaraprayoga eva ।</p>
<p>atha kriyāvacano dhāturityucyate, na, bhavati tiṣṭhatītyādīnā-
maprayogaḥ gaṇḍateścānarthakaḥ pāṭhaḥ । akriyāpi k‍vacit pratīyata iti cet
﻿<pb n="b123"/>
prayogatastarhi niyamaḥ na kriyātaḥ prayogaḥ । kriyāvagatibhātraṃ niyāmakamiti
cet nādhyāropānadhyāropayostulyatāvagatiḥ saṃbhavatītyuk‍tam । tasmādida-
mapi na niyāmakam । pāṭhakriyāvacanābhyāṃ niyama iti cet
﻿<pb n="b124"/>
tatrāpi samuditaṃ vyastamiti vak‍tavyam । samuditapakṣe gaṇḍatibhavatyādīnāṃ
tathaiva vyudāsaḥ । pratyekamiti cet pacatyādīnāṃ pāṭhānarthakyam ।
āgamayatyādīnāṃ nivṛttyarthamiti cet । ubhayaṃ tarhyāśritam । evaṃ
sati bhavatyādiṣu sa eva doṣaḥ । tasmāt punarapi prayoga eva śaraṇam ।
﻿<pb n="b125"/>
tathā kārakaniyamāsiddhiḥ । dhruvamapāye'pādānamiti dhruvatayā'podānamuk‍tam ।
dhruvasya kārakatvameva nopapadyate, meṣānmeṣo'pasarpati iti kārakam ।
meṣāditi kasyāḥ kriyāyāḥ kārakametat । yasya hi yasyāṃ kriyāyāṃ
vyāpāro vidyate sa tasyāṃ kārakam । na ca dhruvasya vyāpāra upalabhyate ।</p>
<p>athāyamabhiprāyaḥ sārthāddhīnaḥ rathāt patitaḥ iti sārtharathayoḥ
kriyopalabhyata iti; nāsti kriyā sārthasya rathasya ca । api tu gamanarūpo
na ca kiyāntare vyāpṛtaṃ kriyāntare kārakaṃ bhavati । na ca gameḥ
﻿<pb n="b126"/>
kartā pacatītyasyāvasīyate । tasmānniṣkriyaṃ kārakamiti vadato vyāpṛtodanyat
sarvaṃ sarvatra kārakaṃ syāt । pacatītyatra paṭhati dhāvati bhuṅkate ityeva
mādyapādānaṃ syāt । evaṃ pacatyādiṣu kartā paṭhatyādyapādānaṃ syāt ।</p>
<p>ayamaparaḥ kārakaniyamaḥ । karmaṇā yamamipraiti sa saṃpradānamiti
karmaṇā cedabhipreyate na kārakam । kartrā hi karmaṇā yo'bhipreyate
sa sampradānamityudāharaṇādvidmaḥ upādhyāyāya gāṃ dadāti iti । kartṛvyā-
pārānunippādi vyāpāraṃ ca kārakam । yaḥ punarabhipreyate na tasyābhiprayaṇe
vyāpāraḥ tena tam iti karmakaraṇanirdeśāt phalaṃ karma bhavati na kārakaṃ
yajeriva svargaḥ ।</p>
﻿<pb n="b127"/>
<p>nanu ca <quote>‘karmaṇā yamabhipraiti’</quote> iti kārakaṃ karma parigṛhyate;
sutarāmakārakatvam; na hi kārakasaṃbandhitayā kārakavyapadeśo bhavati,
karotīti kārakaśabdavyutpādanāt । tasmānna śakyate śāstrataḥ kārakaniyamme
'vagantum । kriyāsaṃbandhitayā ca [kārakatve] viśeṣānuśāsanaṃ na siddhayati ।
ṣaṣṭhī ca sarvakārakāṇāṃ prāpnoti svargasya ca yāgakārakatvaprasaṅgaḥ prayā-
jādīnāṃ ca darśapūrṇamāsayoḥ । prayogapratipattibhyāṃ niyama iti cenna tarhi
śāstrataḥ । yadapi sādhakatamaṃ karaṇamityucyate kiṃ tat sādhakatamamiti ?</p>
﻿<pb n="b128"/>
yasya vyāpārānantaraṃ kriyāniṣpattiriti, prāptaṃ tarhi taṇḍulairodana&mdash;
miti । athānyena hetunā sādhakatamatvaṃ; tadvak‍tavyam; prācuryāditi cet,
yasya hi āphalaniṣpatteḥ punaḥ punaḥ vyāpāraḥ । kasya vā nāstīti । āste
pak‍tā sthālyādisabhārasaṃbhṛtaḥ sajjaḥ । prasak‍taṃ tarhi kāṣṭhaiḥ pacatīti
sthālyāmudakeneti । bhavatvevamiti cet, na tarhi kāṣṭhaiḥ sthālyāmodanaṃ
pacatīti prayoganiyamaḥ । prayogāditi cet namaḥ śāstrāya ।</p>
<p>ādhāro'dhikaraṇamiti cānuśāsanam । kasyādhāratvaṃ ? yatrādhīyate
sa ādhāra iti । yadi tāvat kriyā sarvakārakāṇāmadhikaraṇatvaprasaṅgaḥ ।
﻿<pb n="b129"/>
atha yatra karma tadadhikaraṇāmiti cet, same pacatīti na prāpnoti apsu
pacatīti prāpnotīti । kaṭe bhuṅkate iti cāpabhraṃśaḥ । karturhi tadadhikaraṇaṃ
na kriyāyāḥ, nāpi karmaṇaḥ । sarvakārakavyavasthānaṃ yatreti cet sthālyā-
modanaṃ pacatīti na prāpnoti । adhikaraṇasya vā kārakatvaprasaṅgaḥ । na
hyadhikaraṇaṃ adhikaraṇavyavasthitamiti śakyate vak‍tum । saṃbandhitayā
sarvakārakādhikaraṇatā vā'dhikaraṇatve heturuk‍taḥ nirvyāpāratvaṃ ca kālādi-
ṣūk‍tam । yadapyucyate karturīpsitatamaṃ karmeti, ko'yamātiśāyanikaḥ sarvaṃ
﻿<pb n="b130"/>
kriyārthamīpsitatamam । athāyamabhiprāyaḥ&mdash;yadarthā kriyā tat tamapā'bhi-
dhīyate । prāptamakārakatvam । uk‍taṃ hi saṃpradānasūtre । tathā yuk‍taṃ cānī-
psitam iti । kathaṃ yuk‍taṃ ? tamabartheneti cet, na tarhyanīpsitamiti
śakyate vak‍tuṃ anyasyātiśayino'nupādānāt । tasmādandhapadamevedam ।</p>
<p>akacitaṃ ca kathitameva । tasmāt prayogādeva sarvamupapādanīyaṃ
na śāstrādityavagacchāmaḥ । tathā svatatraḥ karteti kimidaṃ svātantryam ?
yadīcchātaḥ pravṛttiḥ ।</p>
﻿<pb n="b131"/>
<p>jāyate mriyate kūlaṃ patatītyakartṛtā prāpnoti । tataścāsādhutā-
prasaṅgaḥ śabdasya ।</p>
<p>atha tadvayāpārādhīnaṃ kārakāntaraṃ manyase keyaṃ tadadhīnatā yasmin
sati yo niṣpadyate tat tadadhīnaṃ; prāptaṃ tarhi sarvakārakāṇaṃ kartṛtvamitareta-
rādhīnatvāt । na kenacidvinā kasyacit niṣpattimupalabhāmahe । yasya
hi yena vinā vyāpāraniṣpattiḥ na tena tadapekṣate; parasparāpekṣaśca kārakagrāmaḥ
tasmānna niyamaḥ ।</p>
<p>dhātūpāttavyāpāraḥ karteti cet । na vidmaḥ kasya dhātūpātta
iti sarveṣāṃ saṃbandhitayā'vagamāt । tathā ca prayogadarśanaṃ kāṣṭhāni
﻿<pb n="b132"/>
pacantīti । yasya vivakṣita iti ceta; vivakṣāyāḥ kāraṇaṃ vak‍tavyam । prayoga
iti cet ; pramāṇaṃ tarhi śāstraṃ ; tasmānnirmūleyaṃ śāstraniyamātkarturava-
cchittiḥ । tatprayojako hetuśceti prayojyenaiva vyākhyātam । ye cāpyarthopapado-
pādhayaḥ te'pi kriyāviśeṣeṇa vā'rthaviśeṣeṇa vā niyāmakāḥ । tadyathā
rucyarthānāṃ prīyamāṇa iti saṃpradāne । bhītrārthānāṃ bhayaheturityapādāne । atrāpi
na vidmaḥ kimarthamapekṣate saṃpradānaniyamāya uta rucyarthoccāraṇamiti । kiñcātaḥ
﻿<pb n="b133"/>
yadi rucyarthoccāraṇaṃ devadattāya modakā dīyantāmiti na prāpnoti । kimiti
rucyarthā hi te rucinimittatvāt । nanu ca rucyartho dhātvarthaḥ parigṛhyate
kimasau nirviṣaya eva ? na nirviṣayaḥ yadyasmai rocate tadviṣayo rucyarthaḥ ।
avagatastarhi, modakābhidhānāt dhātūccāraṇaṃ nibandhanamiti cet devadattāya
modakāḥ kiṃ rocanta iti praśnottarānupapattiḥ । tadapekṣayaiva prayuk‍tiriti cet
na, praśnottarānupapatteḥ ।</p>
﻿<pb n="b134"/>
<p>praśnanirākaraṇārthametaduccāraṇaṃ na caturthīprayogasya sādhutvāya । tathā
apādāne'pi bhayahetutvaṃ bhīteḥ kārakamātrasyāpādānatāmāpādayati, sarvakāra-
kavyāpārādhīnatvādbhīteḥ । upapadādiṣu tu kārakataiva nāsti । anayaiva
diśā vibhak‍tividhānamapi pratyuk‍tam । viṣayanirūpaṇapūrvakatvāt vibhak‍ti-
vidhānasya । evaṃ vākyārthāvagamapūrvakasya niyamasya na vākyārthau-
payikatvaṃ tatsiddhestadavagamāt । evaṃ kṛtpratyayā api vyākhyā-
tāḥ । tiṅpratyayā api kālād‍yupādhayo na tadvacanāḥ ।
apratītaiśca niyamanirūpaṇamaśakyam । kena cok‍taṃ kālādayo
﻿<pb n="b135"/>
nocyanta iti ? uk‍taṃ bhagavatā bhāṣyakāreṇa bhūte dhātvartha iti ।
na ca dhātvarthenaiva dhātvarthanirūpaṇaṃ śakyam । tathā liṅādayo'pi
vidhyādyarthānirūpaṇāt ।</p>
<p>kathaṃ punarvidhyāderanirūpaṇaṃ ? upapadārthavaśatvādbhedasya । na
svato bhedaḥ śakyate'vagantum । abhinnasvārthānāṃ ca niyamo durvacaḥ
aśvagoṇyādīnāmiva; tathā taddhitasamāsau samarthavacanā[ta] durnirūpau ।
kimidaṃ samarthavacanāditi ? samarthānāṃ prathamādvā samarthaḥ padavidhiḥ iti
cānuśāsanam ।</p>
﻿<pb n="b136"/>
<p>ekārthānvayitā ca sāmarthyam । tallakṣaṇatvārthaṃ ca
samāsaviśeṣābhidhānaṃ taddhitaviśeṣābhidhānaṃ ca । tena ca tau lakṣyete iti
itaretarāśrayaṃ taddhitaviśeṣavidhānam । tathā asamarthasamāsopasaṅkhayānaṃ samarthācca
taddhitānutpattiḥ na prayogāt ṛte śakyate'vagantum । tataścet kṛtaṃ śās‍treṇa ।
asamarthānāṃ tāvatsamāso aśrāddhabhojī dadhighaṭo goratha iti । samarthāccānu-
tpattistaddhitasya aṅgulyā khanati vṛkṣamūlādāgata iti । tasmāt prayoga-
śaraṇaṃ śīs‍traṃ na prayoganiyamāyālam ।</p>
﻿<pb n="b137"/>
<p>tathā <quote>‘arthavadadhāturapratyayaḥ prātipadikam’</quote> ityatrāpi kiṃ kāryamartha&mdash;
vattvaṃ utautpattikamiti vak‍tavyam । ko vā viśeṣaḥ ? yadi kāryamarthavattvaṃ
<quote>‘siddhe śabdārthasaṃbandhe’</quote> iti na ghaṭate । athautpattikaṃ tatkathanopāyatvācchāstrasya
na śās‍traupayikatvaṃ setsyati । upāyatvenedaṃ śās‍traṃ upeyamūlaṃ cetītareta-
rāśrayam । evaṃ ca tannibandhanaṃ svarakāryapratyayavidhānaṃ ca na siddhayati ।
adhāturapratyaya iti cāvayavātirekaḥ ।</p>
﻿<pb n="b138"/>
<p>kimanena nivartyate ? dhātorarthavattvepi pratyayasya ca prātipadikasaṃjñā
mā bhūt ityevamarthamuk‍tam । yadi prātisvikamarthavattvamāśritya
adhāturapratyaya ityuk‍tam vākyasya tarhi prātipadikasaṃjñā prāpnoti ।
samāsagrahaṇaṃ tannivṛttyarthamiti cet; adhāturapratyaya ityanarthakam ।
tasyāpi samāsagrahaṇānnivṛttiḥ । ekārthatve sati nivartakaṃ nārthāntare
﻿<pb n="b139"/>
iti cet; tadayuk‍tam, samāsasyāpyarthāntarābhyupagamāt vāvacanānarthakyena ।
atha arthavatsamudāyanirākaraṇatayā samāsagrahaṇam; kṛttaddhitagrahaṇaṃ tarhi na
kartavyam । tatrāpi kṛdantāstaddhitāntāśceti samudāya eveṣyate । tasmāt
prayogasya tāvadabhyupāyatā durghaṭā । dughaṭena copāyena dūrāpetamupeyajñānam ।
﻿<pb n="b140"/>
uk‍tānuk‍taduruktanirūpaṇaṃ ca vyākhyātdṛṇāṃ lakṣaṇe prayogata eva
pratipattavyam । chandasi viśeṣābhidhānaṃ ca tadarthājñānānnopapadyate ।
tat jñānapūrvakamiti cet, anarthakaṃ tarhi; vedārthajñānāya hi aṅgāni
prayujyante । nāṅgajñānāya vedārthaḥ tasya kāryārthatvāt । ataḥ śabdasya
śāsaṃna anuśāsanameva । tathā ca prātiśākhyādīnāṃ praṇetṛbhiḥ paraspara-
viruddhārthapradarśanena prakaṭīkṛta eva śāstrādaniyamaḥ । yadapīdamaparaṃ
﻿<pb n="b141"/>
aprayogānna bhavati iti vyākhyātṛvacanaṃ, taddarśayati mūlāparijñānaṃ sūtra-
praṇetdṛṇām । aparijñātamūlasya tasya vacanānmūlaniyamo niyama
eva । ākṛtigaṇābhidhānaṃ ca śāstrato niyamasya mātṛkā । bahulagrahaṇaṃ ca
śāstrato'niyamasya ḍiṇḍimaḥ । evamasyāḥ smṛteranāditvamabhyupagacchadbhiḥ
abhyupagatamajñatvam । tasmādanirṇītanimittādvedārthajñānamiti vadadbhiḥ
sanmārgānusārī loko vyāmohitaḥ । yadvā śraddhāvijṛbhitamārjavāt । tadida-
muk‍taṃ <quote>‘prayogotpattyaśāstratvāt śabdeṣu na vyavasthā syāt’</quote> iti ।
nanu ceyamanupapattiḥ pāṇinīyasyoktā । anyasmānniyamaṃ vidmaḥ ।
﻿<pb n="b142"/>
na । anyasyāpyayamevopadeśopāyaḥ । śabde prayatnaniṣpatteraparādhasya bhāgitvaṃ
āstāṃ tāvadupadeśopāyaḥ idameva tāvadvicāryate kimādimattayāpi śabdasya
vyavahāraḥ siddhayati neti । kimiti na siddhayati ? evaṃ na siddhayati ।
vṛddhavyavahāraparaṃparayā śabdārthavyavahārasiddhiḥ avicchinnā ca setyuk‍tam ।
avicchede ca kaḥ khalvavasaro'pabhraṃśasya । yaji paraṃ svavyavahārasiddhayarthaṃ kasya

﻿<pb n="b143"/>
cit saṃjñā paribhāṣā vā kṛtā, tatra ca kartṛsmaraṇaṃ yathā'sminneva
vyākaraṇe । na ca gāvyādīnāṃ ghaṭādīnāmiva saṃbandhasya kartā smaryate ।
tasmāta ādimattāyā avasara eva nāsti । satyaṃ yadyavasaro na;
asti tvasau, dṛśyate hi bālānāmanyaśabdoccāraṇecchāyāmapi śabdāntaro-
ccāraṇam । yathā kartecchāyāṃ katteti viṣṇurviṇṇuriti । satyam ।
bālānāṃ anyathoccāraṇamupalabhyate । tat‍tu tadvayavahārāvadhikameva । yatpunaḥ
﻿<pb n="b144"/>
smaryamāṇaprabhavaṃ tadapyaśak‍tijamityaśak‍tijamevābhidhānam । atrocyate
&mdash;satyaṃ yadyasak‍tijadarśanādaśak‍tijatvaṃ gāvyāderbrūmaḥ । vayaṃ tu
punaḥ smṛtita upalabhya smṛtermūlosaṃbhabamaśak‍tijadarśanenok‍tavantaḥ । nanu ca
tadevedamuk‍taṃ; na, tathocyamānamanumānaṃ bhavati । tatra ca viruddhādera-﻿<pb n="b145"/>
vasaraḥ । atra punaḥ smṛtermūlābhāvo na śakyate vak‍tuṃ ityetāvatā aśak‍ti-
jadarśanam । saṃbhavamātranirasanaścābhāvo nāśak‍tijadarśanamapekṣate । ato'bhi-
yuk‍tasmaraṇamanyatheti na śakyate vak‍tum । evaṃ tarhi smaraṇamevedaṃ na
niyamāyālaṃ bhavatītyuk‍tam; niyamāyālaṃ bhavati । kathaṃ punarna bhavatīti
jñātam ? tata eva pūrvok‍tavyāpakāvyāpakavyākhyānāt tadvayākhyānaṃ
kathaṃcitsamāhitaṃ vyākhyātṛbhiḥ । yathā samāhitaṃ kathaṃcit tathaiva
parigṛhyatām । tadapi hi smaraṇameva ।</p>
﻿<pb n="b146"/>
<p>evaṃ kṛtvā sadṛśānāṃ śabdānāmekasminnarthe śak‍tibhedo na
kalpitaḥ । dṛśyate hi adyatvepyetacchabdasya śabdāntarasmaraṇa-
vyavahitamarthāvagamahetutvam yathā adritunna[ṅga]miti । ata eva
vibhak‍tivyatyayaṃ śabdavido'bhyupagacchanti । aśmakairāyāta ityuk‍te
aśmakebhya iti pratipadyate । tasmādanenāpi prakāreṇākṣep‍tuṃ na śakyate
prāmāṇyaṃ codanāyāḥ ।</p>
<p><q>prayogacodanābhāvādarthaikatvam ।</q> kiṃ ya eva
﻿<pb n="b147"/>
laukikāḥ śabdāḥ ta eva vaidikāḥ, kiṃ ta eva caiṣāmarthāḥ ityasyāḥ
cintāyāḥ prayojanam । nanu cākṛtyadhikaraṇasyāyamupod‍ghātaḥ । katha-
mupod‍ghātaḥ ? yadi ta eva śabdāḥ ta evārthāḥ tadā vyak‍tyābhidhāna-
mukhena śakyate prāmāṇyākṣepaḥ kartuṃ; yadi tvanya eva śabdā arthāścānya&mdash;
tvādevāprāmāṇyaṃ kiṃ vyaktyabhidhānamukhenāprāmāṇyopanyāsena ।</p>
﻿<pb n="b148"/>
<p>ata idamuk‍taṃ&mdash;<q>idaṃ tāvatparīkṣyamiti ।</q> kathamanyatvāśaṅkā;
vyapadeśabhedāt ; laukikānāṃ vaidikānāṃ cetyabhiyuk‍tā vyapadiśanti ।
kṛtaṇatvamagniśabdaṃ paṭhanti । tathā devāsaḥ tmametyevamādeśca darśanāt । tathā
arthānyatvamapi vedādeva pratibhāti । uttānā vai devagavā vahanti, hiraṇya-
parṇoḥ vanaspatiḥ । ghṛtaṃ madhviti ca । nanu caivaṃ vedārthāvagamo nopapadyate
laukikaśabdārthapūrvakatvādvedārthasya । sa eva mābhūdityākṣiptam ।</p>
﻿<pb n="b149"/>
<p>apratipādakastarhi vedaḥ ? omityucyate na prayojanānuvarti
pramāṇaṃ bhavitumarhati । evaṃ tarhi pramāṇādeva prayojanamavagacchāmaḥ ।
kiṃ tatpramāṇaṃ ? śabdārthayorananyatvāvagatiḥ । bhedo hi svarūpataḥ kāryato
vā syāt svarūpaṃ tāvat tadeva varṇātmakaṃ gavādīnāṃ ; kāryamapi tadeva
sāsnādimatpratipattihetutvam । kenānyatvamavagacchāmaḥ ? nanu ca ṇatvādibhiḥ,
﻿<pb n="b150"/>
varṇānyatvaṃ hi tat na padānyatvaṃ, arthapratipattihetutvaṃ, tasya
caikatvam ।</p>
﻿<pb n="b151"/>
<p>nanu cārthānyatvāt padānyatvaṃ; arthānyatvameva hyasiddham ।
uttānā vahantītyasyārthasyāsiddheḥ । na cāyamartho'rthānyatve
uttānaśabdāt pratipat‍tuṃ śakyate । tasmāt dvayābhāvāt siddha-
mekatvam । kathaṃ tarhi uttānā vai devagavā vahantīti ? । uk‍taṃ﻿<pb n="b152"/>
stutyarthatvena prāmāṇyaṃ guṇavādena vyakhyātam । kathaṃ tarhi
vyapadeśaḥ ? anuśāsanaviṣayānyatvāsiddhayarthaḥ । sāpekṣānapekṣatvena
viṣayabhedaḥ siddhayati ।</p>
<p><q>prayogacodanā ।</q> uktaṃ tad‍bhūtānāṃ kriyārthatvena samāmnāya iti
tadidānīṃ vicāryate । kimidaṃ bhūtānāmiti na vidmaḥ kimākṛtau bhūtānāṃ
uta vyak‍tāviti ।</p>
﻿<pb n="b153"/>
<p>nanu yadyasmāt pratīyate sa tad‍bhūtaḥ । ubhayaṃ cāsmāt
pratīyate । kathaṃ tarhi sāmānyena pratyayāt vyak‍tau ca
kriyāsaṃbhavāditi । kiṃ cātra nopapadyate ? idaṃ cātra nopapadyate vyak‍tau
ca kriyāsaṃbhavāditi । kriyāsaṃbhavo hi vyak‍tau tad‍bhūtatve heturuk‍taḥ ।
vyak‍tau kimanenāvagamo nirastaḥ ? omityucyate; ākṛtāvavagamā-
bhidhānāt ।</p>
﻿<pb n="b154"/>
<p>agranthajño hi devānāṃ priyaḥ । kā'trāgranthajñatā ?
iyamatrāgranthajñatā । kriyārthena samāmnāya ityuk‍tam । kiyārthatayā ca
tad‍bhūtatvaṃ nirūpitam । nāpratītaṃ kiyārthaṃ bhavatīti vyak‍tāveva
tad‍bhūtatvam । sāmānyāvagatistarhi kathaṃ, astītyetāvacchakyate vak‍tum ।
na punaḥ kriyārthatayā tad‍bhūtatvam ।</p>
﻿<pb n="b155"/>
<p>nanu ca sāmānyāvagatau satyāṃ vyaktyavagamo na prāpnoti । aho
batānubhavepyanavamarśaḥ ! kasya sāmānyasyāvagamaḥ ? sambandhitayā hyana-
vagamyamānaṃ sāmānyaṃ sāmānyamiti nāvagamyate । sambandhyantarasāpekṣā hi
sambandhini buddhirbhavati । viśeṣataścātra rūparūpitayā nāvagamyate । na
hi rūpiśūnyā rūpabuddhirasti । yadi syāt rūpataiva na syāt । kimiti
﻿<pb n="b156"/>
tarhi bhedenopanyāsaḥ ? kriyārthena rūpasyānanvayapradarśanārtham । na
cānanvitasya śabdārthatvaṃ yuk‍tam pañjarasyeva siṃhamānayeti pañjarasthā-
vagatau । kimiti tarhyupanyāsaḥ ? amumevārthaṃ pradarśayituma ।
kimartham ? ananvitanimittatayā aprāmāṇyābhidhānaṃ ākṛti-
vādinaḥ । vyak‍teścānvayamicchanti vrīhin prokṣatītyevamādiṣu ।
﻿<pb n="b157"/>
vyak‍titad‍bhūtapakṣe vā kimanapekṣatvaṃ siddhayati ? । śiddhayatu mā vā
apanyāyāśrayaṇaṃ tāvajjātivādinaḥ । vyaktipakṣe tu kāryānurūpā karaṇakalpanā
nyāyyā । nanu ca kathamayaṃ nyāyyaḥ pakṣaḥ yasmāt vṛddhavyavahāraparaṃparā
na vyutpattau kāraṇatāṃ pratipattuṃ śak‍noti । kathaṃ na śak‍noti ?
anvayavyatirekāśrayo hi vṛddhavyavahāraḥ । anvayavyatirekau ca sāmānya-
nibandhanau । na ca vṛddhavyavahārādanyadvayutpattau kāraṇamupalabhomahe ।
karturasmaraṇādityuktam ।</p>
﻿<pb n="b158"/>
<p>nanu cākṛtāvapi tad‍bhūtatvaṃ nirastam । āmnāyasya kriyārtha-
tvāditi । kiṃ punaranayorbalīyaḥ ? kāryamiti brūmaḥ । taddhi kalpanābījaṃ
kāraṇacakrasya, vṛddhavyavahārādi saha tad‍bhūtatayā kāraṇaṃ kāryataścā-
sannataraṃ tadbhūtatvamavagamyate tadanurūpā ca vyutpattiḥ kalpanīyā । sā
cenna vṛddhavyavahārapūrvikā saṃbhavati kalpyatāṃ vā samayaḥ kṛtakatvaṃ vā vyā-
moho vā । nanu ca vṛddhavyavahārādevāvagatirdṛṣṭā bālānāṃ; na hi dṛṣṭe'nupapannaṃ
nāmeti । upapannā tarhi ! satyaṃ jarśanata upapannā, nimittatastu nopapadyate ।</p>
﻿<pb n="b159"/>
na ca samayaḥ kṛtakatvaṃ vopalabhyate । tasmānnimittakalpanā nayānnirasteva
lakṣyate ।</p>
<p>yadi punaḥ sāmānyopalakṣitaṃ vyaktidravyameva nimittatāmāpadyate vākyārtha-
pratipattau tataḥ ko doṣaḥ ? naiva kāścit na khalu kaściddoṣaḥ, upalakṣaṇatve
tu pramāṇaṃ vak‍tavyam । kāryapratipattiraivātra pramāṇam । na hi vyak‍tāva-
pratipannāyāṃ kāryapratipattirghaṭate । na hi sāmānyenānupalakṣito vyaktiviśeṣaḥ
śakyate pratipādayitumiti sarvamupapannam । ato vyaktyabhidhānaṃ manyate
vyāḍiriti pradarśitam । ata eva saṅkhayādīnāṃ viniyojyopādeyatvamupapannaṃ
﻿<pb n="b160"/>
bhavati । na hyanāśrito guṇānvayabhāgbhavati । anyatvavyapadeśaśca
na jātipakṣe upapadyate । ato vyaktinimittataiva ca tad‍bhūtateti
draṣṭavyam ।</p>
<p><q>ākṛtistu kriyārthatvāt ।</q> atrocyate । siddhayatyapi
kadācidarya pakṣaḥ kāryāvagatireva hyanaikāntikī, śyenacitaṃ
﻿<pb n="b161"/>
cinvīteti nātra vyaktivacanatā[tad‍bhūtatā]śakyate vak‍tum । na hyatra
vyaktigataṃ kāryaṃ pratīyate । kimiti na pratīyate ? nāyaṃ vākyārthaḥ
śyenaiścitaṃ śyenacitamiti । karmaṇyagnyākhyāyāmiti smaraṇāt ।
abhidhānasmaraṇaṃ ca yathārthamityuktam । ataḥ śyenaśabdo'yaṃ citau vartate ।
tasmāt dravyāntarasādhyāyāṃ citau śyenaśabdaḥ upamārthe vṛttaḥ ।
﻿<pb n="b162"/>
na hi vyaktisādṛśyamupapādayituṃ śakyate । tasmāt sāmānyānvayo
dṛśyate na vyak‍teḥ । anghayinaśca padārthā ityuktam । tasmānnopalakṣaṇa-
tayaiva sāmānyasyānvayo'vagamyate । kintu kāryataḥ ।</p>
﻿<pb n="b163"/>
kiñcopamānopasarjanārthānāmapyanvayitvamasti । bāḍhamasti pratipattau,
na kārye । kiṃ kāryānanvayino'pi anvayitā bhavati ? uk‍tamarthavādānāṃ
mantrapadānāṃ ca । ākṛteḥ tarhi kimiti neṣyate ? vrīhīn prokṣatīti
kāryapratipattāvanaṅgatvāt ।</p>
﻿<pb n="b164"/>
<p>nanu copalakṣaṇatve nāṅgaṃ bhavati; nopalakṣaṇamaṅgaṃ vāsova&mdash;
dviśeṣāvagatau । tasmātkvacidvayak‍tiranvayinī kvacitsāmānyamiti na
vidmaḥ ka tad‍bhūtatvaṃ nyāyyamiti । tasmādanavadhṛta[ti]nimittaṃ punara-
prāmāṇyaṃ prasaktam । atrocyate&mdash;na tad‍bhūtatayā vyak‍teranvayo'vasī-
yate । yadi hyanvayinī vyaktistadā vyaktimātrānvayaḥ ekasyā vā vyak‍teḥ
﻿<pb n="b165"/>
na cobhayaṃ pratīyate । anutsṛṣṭasāmānyapratyayo hi sarvatrānvaya upalabhyate ।
nanu copalakṣaṇatayā sāmānyapratyayo'stītyuktam । tadeva tu nāvagamyate ।
upalakṣaṇaṃ hi nāma nātmākāratayopalakṣyamupalakṣayati yathā yatrāyaṃ kākaḥ
ado devadattasya gṛgamiti, na kākākāraṃ gṛhamavasīyate ।</p>
﻿<pb n="b166"/>
<p>yadapi cok‍tam yena pañjarasthaḥ siṃho dṛṣṭaḥ tasya siṃhāvagamādeva
pañjarāvagamaḥ, tadbalādākṛteḥ vyaktyavagamādevāvagama iti । tadapyayuktam ।
kutaḥ ? siṃhākārādākārāntaratayā pañjaramavagacchanti, naivaṃ gāmānayetyākārāntara-
mavagamyate । tasmādapratīyamānākārāntaratayā vyaktiranveti iti duśśakaṃ-
vak‍tum । nanu ca kāryārthatvādanvayasya ākāramātrasya ca tadanupapatteḥ
vyaktipurassaraiva sāmānyāvagatiḥ nimittānusāreṇa; satyaṃ yathāha
﻿<pb n="b167"/>
pitṛmān । tathāpyākārāvagatiparyantaivānvayāvagatiḥ । athākāraḥ pañjarasthānīyaḥ
kalpyaḥ, tato vyaktimātrānvayaḥ ekavyaktyanvayo vā syāt । bhavatu kā
no bādhā । anadhyavasāyī śabdaḥ syāt । kena cok‍taṃ neti ? anadhya-
vasāye hi kathamākṛterananvayaḥ śakyate vak‍tum । yathā gāmānayetyaśvasya,
﻿<pb n="b168"/>
na punaranadhyavasitānvaye, yathā aktāḥ śarkarā iti ghṛtasya ।
tasmādupalakṣaṇapakṣastāvadasambaddhaḥ । athedamucyeta svābhāvikī śabdaśaktiḥ ।
kāryataścānvayaḥ । vyaktisthaṃ ca kāryam । na ca vyaktimātraṃ viśeṣo
vā'vasīyate । gotvasambaddha meva dravyaṃ pratīyate । pratipannaṃ tarhi gotva-
sambaddhā vyaktayaḥ pratīyanta iti । maivaṃ vocaḥ । kāryāvasāyī hyanvayaḥ na
punaḥ pratipattimātraparyavasāyī । yathā daṇḍinamānayeti na daṇḍasyānayanama-
﻿<pb n="b169"/>
vasīyate vidyate ca pratītiḥ evaṃ gavāderapi । avivekajño bhavān uk‍taṃ
vivekaṃ na gṛhītavānasi । kimuk‍tam ? idamuk‍tam । yatrākārāntara-
vivekaḥ tatrākārāntaramupalakṣaṇam । yathā daṇḍītyeva daṇḍiviśeṣāvagatau
nānayane daṇḍasyānvayaḥ । yatra punaḥ daṇḍitayaivāvagagyate na viśeṣataḥ
﻿<pb n="b170"/>
tatra tathābhūtasyaivānvayaḥ śakyate vak‍tum । viśeṣāvagatau tu daṇḍiśabdo
na daṇḍe vartate । aviśeṣāvagatau vā kiṃ daṇḍiśabdo daṇḍe
vartate ? satyam । na nimittato vartate । arthāntarasahitasyaiva
nimittatvasiddhervyavahārāt । na punaḥ kāryato vivekāvagatiḥ । gavādīnāṃ
punaḥ nimittabhedānavagamāt sambandhiṣu nimittatayā bhedo na ghaṭate kiṃ
punaḥ kāryataḥ । kathaṃ tarhi vrīhīn prokṣatīti viśeṣāvagatiḥ
na cennimittato bhedaḥ ? kāryato viśeṣāvagatiḥ kāryaṃ hi
﻿<pb n="b171"/>
prayojane paryavasyati tadvati vā tadvatsu vrīhiṣu । kathaṃ punaḥ tadvanto
vrīhayaḥ pratīyante ? prakaraṇāt । tasmānna samo'yamupanyāso daṇḍivaditi ।
ato'nanvite sāmānye kāryasyaivāparyavasānaṃ; na ca sambhavati paryavasāne'-
paryavasānaṃ śakyate vak‍tum । nanu ca kāryaviṣayatvādaparyavasānamuktam ।
satyamuk‍tam yadyasambhavaḥ kāryasya । yathāsambhavaṃ hi kāryaviṣayatvaṃ na vikāra-
vattayaiva karaṇādīnāmiva । nanu ca teṣāmapi svavyāpāre vikāro vidyata
﻿<pb n="b172"/>
eva । gotvāderapi tulyam । tadapi hi vyāpārasiddhau vyāpṛtameva ।
nanu ca na kiñcit prāgvyāpāraṃ nirvṛttyuttarakālaṃ ca karaṇādīnāmiva
vikāramupalabhāmahe sāmānye । na vikāritā vyāpārasiddhau hetuḥ । kintu
sati tasmin bhāvaḥ । na ca sāmānyāvagamaśūnyā niyogārthanirvṛttiri-
tyuk‍tam । yathāpratīyamānasyaivārthasya nirvṛttiḥ pratīyamānajñānā&mdash;
dupapadyate । tasmādupapannaḥ sāmānyasya kāryānvayaḥ । anyatvābhidheyatvaṃ tu
﻿<pb n="b173"/>
upādānataḥ siddhayati । tasmāṃt sāmānyapurassaraivānvayāvagatiḥ । uddeśye tu
kāryata upalakṣaṇatvaṃ nātad‍bhūtatayā । ataḥ siddhaṃ yathāvagamyamānārthabhūtaiḥ
tad‍bhūtairiti । etaccok‍tameva sāmānyākāreṇa śabdāt pratītiriti ।
atrākṛtigrahaṇamupalakṣaṇatayopanyastam । anākṛtāvapi nāgṛhītaviśeṣaṇā
viśiṣṭe buddhiriti । <quote>“atha vyaktyantarepi prayujyate na tarhi vyaktiḥ padārtha”</quote><note n="(1)"> p. 162.</note>
﻿<pb n="b174"/>
iti ko'bhiprāyaḥ । ayamabhiprāyaḥ । na hyekaṃ dharmamanāśritya vastvantare
jñātasambandhasya vastvantarasaṃbandhitā śakyate'vagantum । na cāsaṃbandhinaḥ
prayogaḥ । prayujyate cedāśritaṃ tarhi vyatiriktaṃ kiñcit । vyak‍terasā-
dhāraṇataiva rūpaṃ sarvasāmānyaviśeṣaviyuktā hi vyaktiriti darśitam ।
﻿<pb n="b175"/>
<note n="(1)"> p. 162.</note><quote>“naiṣa doṣaḥ”</quote> iti sarvasāmānyā tviyaṃ viyuktiriti । evaṃ tarhi
viyuktirvācyatayok‍tā na vyak‍tiḥ tadidaṃ sāmānyamevāpatitam । <quote>“netyu-
cyate yo'rthaḥ sāmānyaviśeṣāṇāṃ cāśrayaḥ sā vyaktiriti”</quote>। kasyedamuttaraṃ
dīyate ? । viyuktimātraṃ sāmānyamāpādayataḥ । kathaṃ punaḥ tasyedamuttaraṃ ? na
kiñcidupalakṣaṇatvena sāmānyaṃviśeṣaṃ vā gṛhṇāti āśrayamātrābhidhānaṃ śabdasya ।
﻿<pb n="b176"/>
nanu cāśrayamātratāpi sāmānyaṃ; netyucyate; sāmānyaṃ hi ākā&mdash;
rāntaravatāmekarūpatā । āśrayo nāma na cāśrayibhyaḥ ākārāntaram ।
tasmādananyatvāvagateḥ prayogaḥ siddhayatītyabhiprāyaḥ । yadyevaṃ prayoge
tarhi virodhaḥ । nahyaśvavyak‍tau gośabdaprayogo dṛśyate, prāpnoti ca
yuṣmatkalpanāyām । nanu cādarśanaṃ bhavataivoktam । evaṃ tarhi prayogadarśanaṃ
﻿<pb n="b177"/>
māśritam । omityucyate । kathaṃ tarhyadyajātāyāṃ gavi prathama&mdash;
prayogaḥ sidhyati ? dṛśyate ca । kiñca vyak‍tāveva prayogaḥ iti pratijñāna-
mātrāmidaṃ, yadi vyaktāveva prayogaḥ syāt vyaktyantaranirapekṣādvayavahārā-
d‏vyutpattiḥ syāt tato vyaktyantare vyutpattyantaraṃ prāpnoti । tadbhede ca iyaṃ
vā gauḥ iyaṃ vā gauḥityuk‍taṃ syāt । yathā ayaṃ vā akṣo' iti ।
na punaḥ ekavyutpattinibandhanaṃ <quote>‘iyaṃ gauḥ iyamapi gauḥ iyamapi’</quote> iti syāt ।
tasmānna vyaktyabhidhānapakṣaḥ sambhavati vyutpattyantarānavagamāt ।
﻿<pb n="b178"/>
ubhayaṃ tarhi bhavatu guṇapradhānabhāvastu kāryato nirṇeyaḥ । tathā ca pradhānapakṣe
laukikaṃ vaidikaṃ veti sandihyate । upādānapakṣe punaḥ sāmānyameva ।
tadidamuktaṃ ubhayaṃ bhagavataḥ pāṇineḥ iti । nāyamapi pakṣaḥ saṃbhavati ।
kāryato hyupādānalakṣaṇatvaṃ na punaḥ pratipattitaḥ । pratipattiśca sāmānya-
nibandhanā । kutaḥ ? anvayavyātirekābhyāṃ, vrīhīn prokṣati
iti vyak‍tiniṣṭhe'pi prayoge sāmānyākāratayaiva hyabhidhānamabhidhatte ।
﻿<pb n="b179"/>
vyak‍tito'vasīyata iti cenna । vyaktyantaragatatvenānavagateḥ । sāmānya-
niṣṭhe punaḥ prayoge ekākāratayaiva dravyamavasīyata ityuk‍tam । tadi-
damāha&mdash;<q>mānasādapacārāditi ।</q> tasmānnānadhyavasāyaḥ sāmānyapratyayā-
dadhyavasāyyeva śābdam ।</p>
<trailer>iti bṛhatyāṃ prathamādhyāyasya
tṛtīyaḥ pādaḥ</trailer>
﻿<pb n="b180"/>
<head>bṛhatī</head>
<head>prathamādhyāyasya caturthaḥ pādaḥ</head>
<p><q>uktaṃ samāmnāyaidamarthya tasmātyarvaṃ tadarthaṃ syāt ।</q> nanu cedaṃ
pramāṇalakṣaṇaṃ; vakṣyati ca dvitīyādau&mdash;uk‍taṃ pramāṇalakṣaṇamiti;
kimidamupanyastaṃ kimudbhidādayo guṇavidhayaḥ āhosvit karmanāma-
dheyānīti । kiṃ vā pramāṇalakṣaṇe'yamupanyāso na ghaṭate ? bāḍham, sthite
prāmāṇye'rthaviśeṣāvadhāraṇacintopapadyate । aprāmāṇye panaḥ arthābhāvāt
﻿<pb n="b181"/> 
keyaṃ viśeṣacintā । uk‍taṃ samāmnāyaidamarthyamiti ca yat
guṇavidhānopapattitayā vyākhyātaṃ tadapi nopapadyate । na hi mantrārtha&mdash;
vādatvāsaṃbhavo guṇavidhitve hetuḥ । kiṃ tarhi ? kriyāprāptirguṇa-
vidhānatve hetuḥ । tathā ca svayamuditam&mdash;avihite karmaṇi guṇa-
vidhānamanarthakamiti । yadi ca mantrārthavādatvāsambhavo guṇavidhitve hetuḥ
svargakāmo yajetetyapi guṇavidhiḥ syāt ।</p>﻿<pb n="b182"/> 
<p>yadap‍yuktam&mdash;prakṛtau jyotiṣṭome guṇavidhānamarthavadbhavip‍yati
iti । tadap‍yayuk‍taṃ, tatrāpi guṇapadaṃ śrūyata eva jyotiṣṭomeneti । atha
tatra viśiṣṭavidhānaṃ bhaviṣ‍yatītyabhiprāyaḥ iha kasmānna bhavatīti । athai-
kasmin siddhe karmaṇi itarattatraiva guṇavidhānamiti, iha siddhe tada‍guṇavidhānaṃ﻿<pb n="b183"/> 
kimiti na bhavati । na ca niyame hetuṃ paś‍yāmaḥ । viśiṣṭavidhānaṃ ca
viśiṣṭakarmotpattau pratīyate । na hi viśiṣṭa utpanne karmaṇi guṇāntara&mdash;
vidhānaṃ yuktam; <quote>“guṇaścāpūrvasaṃyoge vāk‍yayoḥ samatvāt”</quote> iti nyāyā-
bhidhānāt । tasmānna lakṣaṇāntargatatvaṃ nāpi nyāyābhidhānam । atrocyate
&mdash;pramāṇalakṣaṇamevedam । nanu pramāṇalakṣaṇe'rthaviśeṣāvadhāraṇacintā
nopapadyata ityuktam । naivedamarthaviśeṣāvadhāraṇamupanyastam । kiṃ tarhi,
karmavidhānamatra sambhavati uta guṇavidhānamātrameveti । guṇavidhai ca
saṃbhavati na karmavidhānaṃ nyāy‍yam guṇaparatvādvāk‍yasya rak‍tapaṭavat ।﻿<pb n="b184"/> 
tasmāt karmavidhānāsambhavāt aprāmāṇ‍yam । guṇavidhipakṣe kathaṃ ? laukika-
karmāśrayaṇāt । avaś‍yaṃ hi guṇavidhipare vāk‍ye laukikaṃ karmāśrayaṇīyam ।
vaidike vā ko doṣaḥ ? na khalu kaścit । kintu asambhavaḥ vaidikasya ।
kathamasambhavaḥ ? sarvatropapadaśruteḥ । evamapi kimityaprāmāṇyaṃ, dhātvarthe'nyataḥ
pravṛttirmṛg‍yā । anyataścet sāpekṣatvaprasaṅgaḥ sāpekṣatvāccāprāmāṇ‍yaṃ prasak‍tam ।
yadi punaḥ stryupagamādiṣ‍viva niyamavidhānānnirapekṣatvaṃ tadā kathamaprāmāṇyaṃ
syāt ? syādetadevaṃ yadi sarvatra puruṣārthā eva vidhayaḥ syuḥ । karmārthā api﻿<pb n="b185"/>
vaidike vā[ko] doṣaḥ ? na khalu kaścit । kintu asaṃbhavaḥ vaidikasya ।
kathamasambhavaḥ ? sarvatropapadaśruteḥ । evamapi kimityaprāmāṇ‍yaṃ ? dhātvarthā-
nyataḥ pravṛttirmṛg‍yā, anyataścet sāpekṣatvaprasaṅgaḥ । sāpekṣatvāccāprāmāṇ‍yaṃ
prasaktam । yadi punarabhyupagamādiṣviva niyamavidhānānnirapekṣatvaṃ kathama&mdash;
prāmāṇ‍yaṃ syāt । syādetadevaṃ yadi sarvatra puruṣārthā eva vidhayaḥ syuḥ
karmārthā api tu kecit vidhayaḥ pratīyante । na tatra niyamaḥ sambhavati ।
kiṃ ca svargakāmo yajeta iti kiṃ niyamyate ? nanu ca kartā, yathaitatkartṛ-
viśeṣaṇaṃ na ghaṭate tathā pradarśitamekādaśe । phalasya tvavidheyatvādeva
niyamāsambhavaḥ । phale karma niyamyata iti cet; uk‍tama-
vidheyatvaṃ karmaṇāṃ padārthāntaraparatvādvāk‍yānā, tasmātpramāṇāntaraṃ mṛg‍yaṃ
andhapratibhā veti pratipattavyam । guṇavat‍karmavidhānaṃ kimiti
na daṇ‍ḍinamānayeti । anavagamāt । na hyatra tṛtīyādi-
bhirmat‍varthaḥ bhavati yathā pratipādyate । mat‍vantānāmeva hi so'rthaḥ ।﻿<pb n="b186"/>
 lakṣaṇayā parigṛhyata iti cet । prāptaṃ tarhi sāpekṣatvan । na śrutito hi
lakṣaṇā śak‍yā'vagantum । tasmāt pramāṇāntarameyatā ।</p>
<p>yaduk‍taṃ&mdash;uk‍taṃ samāmnāyaidamarthyaṃ tasmāt sarvaṃ tadarthaṃ syāt
iti na guṇavidhau heturiti । bhavati hi nāmanirākaraṇatayā hetuḥ । kathaṃ
punaranena nāma nirākiyate । aidamarthyāsambhavāta । kathamaidamarthyaṃ
na saṃbhavati ? niyogārthatayā vidh‍yuddeśamantrārthavādānāmarthattoktā ।
taccaitat avidheyatvānnāmno na saṃbhavatīti । nanu avidheyānāṃ
hi śrut‍yā vā'rthavattoktā । tacca dvayamasya na saṃbhavati । tasmāt﻿<pb n="b187"/> 
vidheyat‍vam । vidheyaśced‍guṇaḥ । tasmād‍guṇavidhiḥ । kathaṃ punaḥ <quote>‘somena
yajeta’</quote> iti vidh‍yuddeśa udāharaṇaṃ ?। kathaṃ vā na saṃbhavati ? tatrāpi 
yāgasyāvidhānāt । mābhūdyāgasya vidhānaṃ guṇastāvadvidhīyate ।</p>
<p>nanu ca guvidhirapi naiva saṃbhavati nāmatayā prasiddheḥ । vṛddhavyavahāre
hi prasiddhiḥ prasiddhirit‍yucyate । nanu yājñikavyavahāro'pi vṛddhavyavahāra eva ।
na, laukikavyavahārapūrvakatvāt yājñikavyavahārasya na ca loke nāmatayā
prasiddhirudbhidaḥ arthāntarābhidhānatayā prasiddheḥ । tasmād‍guṇavidhiḥ ।</p>
﻿<pb n="b188"/> 
<p><q>evamapi prakṛtau j‍yotiṣṭome guṇavidhānamarthavadbhaviṣ‍yatīti ।</q>
ayuk‍tamevedaṃ bhāṣ‍yaṃ pratibhāti । kimiti ? j‍yotiṣṭomepi j‍yotiṣṭomapadaṃ
vidhāyakameva । tatrāpi yaj‍yartho mṛg‍yaḥ । kena vok‍taṃ neti ?
yadyevaṃ tatra vidhānaṃ nopapadyate guṇavidhiprakṛtitā tatra lakṣitā ।
etaduk‍taṃ bhavati&mdash;somena yajeteti guṇaṃ vidadhatā pratipannā'&mdash;
nyato yāgasiddhiḥ । pratipannā cet tatraivedamap‍yupapannaṃ bhaviṣyati ।﻿<pb n="b189"/>
tasmājjyotiṣṭomaśabdo'bhyupagataprakṛt‍yupalakṣaṇārthaḥ viśiṣṭavidhānāsaṃbhava-
ścoktaḥ । nāmadheyapakṣe punaḥ niyogārthatā na saṃbhavati yajinopāttatvādvidheyasya
samarpitavidheyā nāmatā ca na vidherupakaroti vidh‍yarthaupayikatayā ca
prāmāṇ‍yam । atastvadīyepi pakṣe prāmāṇ‍yaṃ pramāṇāntaramṛg‍yameva ।
as‍madīye punaḥ pakṣe padārtho'pi tāvad‍vṛddhavyavahāraprasiddhaḥ ।</p>
<p><q>api vā nāmadheyam ।</q> atrābhidhīyate&mdash;guṇaparametadvāk‍yamiti
yaduk‍taṃ sat‍yametat viniyoge tu tat । na ca viniyogāpekṣā kartavyā ।﻿<pb n="b190"/>
kiṃ tarhi ? bhāvāpekṣā bhāvaścāyaṃ yajeteti । tasmāttadviṣayo niyogaḥ । na caivaṃ
viśeṣaviṣayo niyogaḥ pramāṇāntarasiddho'sti । <quote>“j‍yotiṣṭomāt‍karmāntaraṃ”</quote>
iti । etaduk‍taṃ bhavati&mdash;siddhaṃ laukikādvaudikaṃ karmāntaramiti । darśayiṣyati
ca <quote>‘tebhyaḥ kriyā pratīyeta’</quote> iti । kathaṃ tarhi guṇārthena punaḥ śrutiriti ?
kartavyatāprāp‍tyabhiprāyaṃ ca tat na viniyogābhiprāyam । kiṃ vā na
yathāviniyogaṃ niyogaḥ । eṣā tāvatprakriyā sūtrakārasya bhāvārthāḥ karma-﻿<pb n="b191"/>
śabdāḥ tebh‍yaḥ kriyā pratīyeteti paṭhataḥ । kimidaṃ yathā
viniyogaṃ niyogapratyarthībhūtaṃ sūtraṃ, ? bāḍham । anyathā hi rak‍paṭanyāyena
ś‍yenādividhānaṃ prāpnoti । nirākṛtaṃ caitat abhāvārthatayā । kiṃ punarasyāḥ
prakriyāyā mūlam ? avagatiriti brūmaḥ ।</p>
<p>nanu viniyoge'p‍yavagatireva। kena cok‍taṃ neti ? kin‍tu kartav‍yatā
bhāvaviṣayā avagamyata ityuk‍tamasmābhiḥ kāryasvabhāvatvādbhāvasya । viniyo-
gāvagamaḥ idānīṃ kimarthaḥ ? bhāvārtha iti brūmaḥ । kathaṃ tarhi guṇaparatocyate ?﻿<pb n="b192"/>
prāptau sat‍yāṃ bhāvasya । nanu copapadaśravaṇe sati kevalasya bhāvasya
viṣayataiva nāvagamyate yathā raktaḥ paṭo bhavatīti । na kevalaṃ
paṭabhavanamevāvasīyata iti pradarśitam । kena cok‍taṃ kevalo bhāvo
viṣayatāmāpadyata iti । sa tu viṣayoniyogasyetyuktam । na cāsau
padāntarasaṃbandhaṃ niruṇaddhi rak‍tapaṭavadviśiṣṭa evāvasīyate । kathaṃ puna-﻿<pb n="b193"/>
rudbhidādayo guṇāḥ santo viśeṣaṇatāṃ pratipadyante । kiṃ guṇatayaiva viśeṣaṇa-
viśeṣ‍yabhāvaḥ ? nāmnopi hi dṛśyate ḍit‍tho'yaṃ brāhmaṇaḥ ḍabit‍tho'yaṃ kṣatriya
iti । kathaṃ punaratra nāmatvam ? sāmānādhikaraṇ‍yāvagateḥ । kathaṃ punaḥ
sāmānādhikaraṇ‍yamavasīyate ? tṛtīyānirdeśāt । asti hi yāge
tṛtīyārthaḥ sa tasyānena siddhayatīti kathitaḥ । tṛtīyā codbhidādiṣu
śrūyate । tasmādudbhidā yāgenet‍yavagamyate ।</p>
<p>tadidamayuktam&mdash;na hyekavibhak‍tinibandhanaṃ sāmānādhikaraṇ‍yaṃ;
kiṃ tarhi ? ekārthāvagatinibandhanam yadyekavibhak‍tinibandhanaṃ
﻿<pb n="b194"/>
syāt aruṇayaikahāyanyeti dravyaguṇayoḥ kriyāsaṃbandho na syāt parasparasaṃba-
ndhaniṣṭhataiva syāt nīlotpalavat । ata eva gauraśvaḥ puruṣo hastīti
na sāmānādhikaraṇ‍yamekavibhaktitvepi pratīyate । ekārthatayā cāyaṃ devadatta
iti pratīyate । tasmānna vibhak‍tiḥ kāraṇaṃ sāmānādhikaraṇ‍yasya ।</p>
<p>atrocyate&mdash;uktaṃ bhāvārthatvāt yajyarthe kartavyatā na punarnāmārthe ।
avagamyate ca saṃbandhaḥ । yadi guṇanimittakaḥ parigṛhyate tadā
luptamatup‏pratyayanirdeśaḥ kal‍panīyaḥ । atha tu nāmadheyaṃ tadā﻿<pb n="b195"/>
akal‍pitaśabdāntaranimittakaḥ saṃbandho bhavati । upapadyate cāsau samāna-
vibhaktiyogāt । yattvaruṇayeti pradarśitaṃ tatra bhāvasaṃbandhitā dvayoḥ ।
iha tvarthāntarāśravaṇāt kasya sambandhināṃ tṛtīyā kathayati anyadato bhāvava-
canāt । tasmānnirdeśamātraphalaiveyaṃ tṛtīyā । nanu ca nirdeśamātre
prathamayā bhavitavyam । prātipadikārthāvyatirekānuśāsanaṃ tat; na
padārthāvyatirekasya । tathā ca ḍit‍thena brāhmaṇena bhuk‍tamiti nidarśitam ।</p>
<p>nanu caikārthāvagaterabhāvāt kiṃ vibhaktiḥ kariṣyati ।﻿<pb n="b196"/>
matub‍lopa evātra varam । dvayorvā niyogārthatā । dvayostāvat niyogārthatvaṃ
nāsti kāryaviṣayatvānniyogasyetyuktam । na ca kāryābhidhāyi nāmetyuktam ।
bhavatvavayavayogāt kāryābhidhāyitā nāmnaḥ, satyaṃ, bhavatyarvyatirik‍tapakṣe ।
padārthāntaratayā tu saṃbandhāt kaḥ siddhārthatāmapaharati । siddhārthaścāniyoga-
viṣaya ityuk‍tam । tasmādavayavayogānugateḥ siddhamavyatiriktārthatvaṃ
nāmnaḥ । avyatiriktatvācca parihṛto vidhyasaṃsparśaḥ ।</p>﻿<pb n="b197"/>
<p>nanu ca yāvadevok‍taṃ yajeteti tāvadudbhidā yajeteti syāt ।
syādayaṃ doṣaḥ yadi prayojanānuvarti pramāṇaṃ; pramāṇānuvarti tu
prayojanam । dṛśyate ca vāk‍yāntarārthopayikatvaṃ nāmnām । tasmā&mdash;
tsiddhamanapekṣatvaṃ codanāyāḥ ।</p>
<p><q>yasmin guṇopadeśaḥ pradhānato'bhisaṃbandhaḥ ।</q> uk‍taṃ nāmadheya-
mapi guṇaphalasaṃbandhenārthavadbhaviṣ‍yatīti । tadayuk‍taṃ manvānasya viṣaya&mdash;
viśeṣe kvacida‍‏yuk‍tatā pratipādyate ।</p>﻿<pb n="b198"/>
<p>yathā tāvadayuk‍taṃ tathocyate&mdash;guṇopabandhārthaṃ tāvat pañca-
daśānyājyānīti । phalopabandhārthaṃ citrayā yajeta paśukāma iti ।</p>
<p>tatra pūrvapakṣavādino'bhiprāyaḥ&mdash;yuk‍taṃ tāvat udbhidā yejetetyeva&mdash;
mādīnāṃ nāmadheyatvaṃ yajyarthasāmānādhikaraṇyāt । tathā āj‍yādīnāma-
pyājyaiḥ stuvata iti stutyarthasāmānādhikaraṇyāt । yatra punaḥ bhāvārtha-
sāmānādhikaraṇyaṃ na pratīyate pañcadaśānyājyānīti tatra nāmāvagatirnāsti﻿<pb n="b199"/>
anugatārthatvepi sāmānādhikaraṇyaṃ na pratīyate pañcadaśānyājyānīti tatra
nāmāvagatirnāsti । anugatārthatvepi sāmānādhikaraṇyānnāmatā uk‍tā । na
tadihāsti । tasmānna guṇopabandhena nāmnaḥ śak‍yate'rthavattā vak‍tum ।
yuk‍taṃ tāvat guṇopabandhe । phalopabandhe punaḥ sāmānādhikaraṇyasaṃbhavāt
kimiti nārthavattā citrayā yajeta paśukāma iti ।</p>
<p>ucyate&mdash;nārthavattā yajeta paśukāma ityeva siddheḥ । tatra hi
sannidhānādeva yāgaviśeṣo labhyate na nāmataḥ । mā bhūdviśeṣaḥ nāmatā tāvannā﻿<pb n="b200"/>
nirākartaṃ śak‍yate । kena cok‍taṃ nāmatvaṃ nirākriyata iti । prayojanaṃ nāstī-
tyetāvatā''kṣepaḥ । kathaṃ punaḥ guṇavidhānaṃ citrayā yajeta paśukāma iti ।
evaṃ guṇavidhānaṃ-atra nirjñāto yāgaviśeṣaḥ phalāya codyate nirjñāte hi
viśeṣe padāntarāvagatiḥ na viśeṣāyopapadyate । kutaḥ । nirjñātatvādeva । yatra
hi vidheyo'rthaḥ svavāk‍yānvitapadāvagamya eva bhavati tatra tata eva viśeṣā-﻿<pb n="201"/>
vagamaḥ vākyāntaranirjñātastu nātmaparijñānāya svavākye padānvayamapekṣate ।
anapekṣitasya sāmānādhikaraṇyamaśābdam । tasmāccitrāpadaṃ vidheyatayā'va-
gantavyam । yatra tarhi upapadādeva viśeṣāvagatiḥ vihitasyāprakṛtatvāt
bhavatu tatra prayojanam । iha tāvadekāntato nāstītyudāhṛtam । aprakṛtepi
ca naiva nāmadheyatayopakaroti । aprakṛte hi karmāntara(meva ।)taiva ।
tatra ca padadvayārthavidhānaṃ pradarśitam । agnihotraṃ juhoti iti
kuṇḍapāyināmayane । tasmānnotpannasyotpadyamānasya vā phalopabandhe-
nā'rthavattā । tasmāccitrayeti yatropapadyate tatra vidhiḥ kalpanīyaḥ﻿<pb n="202"/>
yajeta paśukāma ityenānākāṅkitatvāt । tasmāt guṇaphalopabandhenārtha-
vadityayuktam ।</p>
<p>atrocyate । naitadayuktam—yatrāparo guṇaścodyate tatra pūrvaprati-
pannakarmanāmadheyataiva pratīyate । na hyakarmaṇi guṇo vidhātuṃ śakyate āśri-
tatvātprayogasyeti nyāyābhidhānāt । sāmānādhikaraṇyācca sthite nāmadheyatve
śaknotyeva nāminaṃ pratipādayitum । tasmādupapannaṃ guṇopabandhenārthavāditi ।
yuktamājyādiṣu; citrayeti tu kathaṃ ? tatra hi prakṛtatvādeva viśeṣāvaga-﻿<pb n="203"/>
mānnārthavattā śakyate vaktum । bāḍhaṃ, śakyate tatrāpi yadi na nāma
syāt notpannasya phale vidhānamupapadyate guṇaśruteḥ vyāghātāt; phalārthamidaṃ
na guṇārthamiti viśeṣānavagamāt । anavagame cānadhyavasāyaḥ । anadhya-
vasāyāccāprāmāṇyam । tannāmatayā parihṛtamiti phalopabandhenārthavaditi
yuktam । <quote>na cāmī yaugikā</quote> iti yaugikatvanirākaraṇaṃ kvopa—
yujyate ? । ayamabhiprāyaḥ—yaugikatve hi prakṛtayāgābhidhānasiddhiḥ
syāt; yathā pācakāya vetanaṃ dehīti sāmānādhikaraṇyābhāvepi
prakṛtapācakābhidhānasiddhiḥ । tasmānna cāmī yaugikā ityuktam ।
jātyabhidhāne tvatra vidheyataiva । vyaktyābhidhānaṃ hi viśeṣā﻿<pb n="204"/>
pekṣaṃ bhavati । na cāyaugiko vyaktyabhidhāyī bhavati । evaṃ citrayeti guṇa-
mātrābhidhānāt jātyabhidhāyibhistulyatā । <quote>citrayā yajeteti ca yāgānuvādo
nirjñātatvānna yāgavidhiḥ</quote> ityanena kiṃ pradarśitam ? anākāṅkṣitatvaṃ citrā-
padasya anākāṅkṣitatve ca sāmānādhikaraṇyābhāvaḥ, tadabhāvānna nāmateti ।
tasmāt phalavidhau na nāmatayopakāritā'vagamyata iti । <quote>guṇaphalakalpanāyāṃ
yajateravivakṣā</quote> iti kimanenāśaṅkitam ? yato guṇaphalasambandhepi naiva
nāmno'rthavattāsti । pratyuta rāddhāntinaitannirākaraṇīyaṃ nāmno'rthavattāṃ vadatā ।
tasmādasambaddhamevedaṃ bhāṣyakhaṇḍalakaṃ manasi viparivartate । atrocyate ।﻿<pb n="205"/>
<p>guṇaphalakalpanāyāṃ na nāma śakyate nivartayitum । kutaḥ ?
yasmādyajateravivakṣā । avivakṣāyāṃ cānāśrito guṇo na śakyate phalāya
vidhātuṃ ca । anyataḥ pravṛttirhi karmaṇo guṇaphalasambandhasya nimittam ।
na ca ṣaśukāmavidhānādṛte yajyarthasya pravartakamasti । tasmāt
paśukāmasambandhāparityāge citrāpadasya nāmataivāvaśiṣyate । tasmā-
dubhayenānākāṅkṣitatvāt kvacidguṇānurūpo guṇavidhiḥ pratipattavyaḥ ।﻿<pb n="206"/>
guṇavidhikalpanāyapi na lakṣaṇeti<note n="(1)">P. <dn>199</dn></note> ।</q> lakṣaṇāśrayaṇe hi pramā-
ṇāntaraprameyā doṣa uktaḥ । asāvapyatra samānādhikaraṇasambandhā-
bhāvānnāstīti siddho guṇavidhiḥ । ataḥ siddhaṃ guṇaphalopabandhe-
nārthavannāmeti । ucyate । nātra guṇavidhiḥ sambhavati, nāmārthavidhāne
hi siddhasyārthasya kriyānupraveśitayā vidhānaṃ na punaḥ svārthasya kāryatayā
tataḥ kim ? idaṃ tato bhavati । yatrāyaṃ guṇaḥ siddhaḥ san 
karmaupayikatāṃ pratipadyate tatra vidhātavyam । ataḥ paśāvasya vidhānaṃ
tatra ca vidhīyamāne asyāparo guṇo vidhātavyaḥ strītvaṃ; yadi punaḥ﻿<pb n="207"/>
sārasvatyāṃ vidhānaṃ tatrāpi paśukāmasambandho'vagamyamānaḥ tyaktavyo
bhaviṣyati । agnīṣomīyaguṇaprāptiśca sārasvatyāṃ bādhanīyā bhavati ।
ataḥ sarvaprāṇidravyakāṇāṃ yāgānāṃ prakṛtibhūte'gnīṣomīye vidhānamasya
svavākyānvayanirastasya । tatra ca dvayamidamaprāptaṃ punarvidhātavyaṃ bhavati ।
tasmānna guṇavidhiḥ saṃbhavati । ataḥ pratīyamānānvayanimittatā'sya
kalpayituṃ nyāyyā । sā cātra nāmno na saṃbhavatītyuktam । tasmāt
siddhaṃ nāmadheyatvam । phalopabandhenārthavadityetadapi pradarśitam । tathā
pañcadaśānyājyānīti guṇavidhipakṣe guṇadvayavidhānaṃ; tacca na saṃbhavati ।
ata ekamatra lakṣaṇatayā grahītavyam । tacca karmaṇaḥ tasmādvākyāntare﻿<pb n="208"/>
nirjñātasya karmaṇo vācakasyājyaśabdasyaiva lakṣaṇatvamupapadyate । evaṃ paraṃparā-
saṃbandhāvagatirna parityaktā bhavati । pañcadaśānyājyānīti । yadapyuktaṃ
guṇavidhipakṣe nātra lakṣaṇeti । tadapyayuktam । kasmāt ? ājyāni
bhavanti iti yatra ājyāni vidhīyante sa bhavatinā vaktavyaḥ । ato'trā
pyājyavanti bhavantīti saiva lakṣaṇā ।</p>
<p>yattvaprasiddhaṃ karmaṇo nāmadheyatvamukta tata karmaṇo lakṣaṇatvāt siddha-
miti, pravṛttinimittasya ca sarvatra vidyamānatvāt <quote>yadājimīyu</quote> ityeva—
mādeḥ । atha kasmāt na pañcadaśasaṅkhyāviśiṣṭānyājyāni stotreṣu vidhīyanta﻿<pb n="209"/>
iti kimanenānirākṛtamupanyastam ? padadvayārtho'nyatra vidhīyate । kimevaṃ
bhaviṣyati ? anāvṛttirvākyasyetyabhiprāyaḥ । siddhyatyevaṃ yadi
prāgvidhānādanayoḥ saṃbandhaḥ siddhaḥ syāt agnaye pāvakāyetivat ।﻿<pb n="210"/>
na tvasāvasti । tasmādvidhyuddeśanimitta evānayoḥ saṃbandha iti na
padadvayārthasya vidheyatā saṃbhavati ।</p>
<p>atha kasmādagniprajāpatyorivāsaṃbandhayorapi vidhānaṃ na
saṃbhavati ? parasparasambandhāvagamāt । sa ca pramāṇāntarasiddho nāstīti
vidhyuddeśanimittaka eva grahītavyaḥ । tasmāt siddhamidamapi
nāmadheyami[damapīti]ti ।</p>﻿<pb n="211"/>
<p><q>tatprakhyaṃ cānyaśāstram ।</q> kena punarviśeṣeṇātra guṇavidhyā-
śaṅkā matvarthalakṣaṇābhāvāt guṇavidhānenāpi sāmānādhikaraṇyopapaptiḥ । tathā
ca darśitaṃ agnaye hotramasminniti samāso'yaṃ homavacanaḥ । upasarjanārtha-
vidhānenāpi guṇavidhirbhavatyeva yathā hiraṇyastraja ṛtvijo bhavanti' iti ।
yuktaṃ tāvat agnihotraṃ juhotīti । āghāramāghārayatīti tu﻿<pb n="212"/>
kathaṃ ? naivātra sāmānādhikaraṇyena prayojanaṃ, karmavacanataivātra na pratīyata
iti guṇavidhiḥ yatrāghāryaṃ dravyaṃ tatraivedamāghāraṇaṃ vidhīyate ।</p>
<p>nanu cāghāryadravyako yāgaḥ āhavanīyasādhyatvāt prāptāghāraka eva
kimāghāravidhānena; homāghārādāghārāntaramidaṃ dravyasaṃskārārthamityabhiprāyaḥ
karmasādhanamāghāre śabdaṃ manvānasya । ata evopāṃśuyāja iti
pradarśitam । tasmādakarmavacanatayaivāsmin udāharaṇe pūrvapakṣaḥ ।
agnihotre tu karmavacanatvepi guṇavidhiraviruddha ityuktam ।</p>﻿<pb n="213"/>
<p>atrocyate—nātra guṇavidhiḥ saṃbhavati । kutaḥ ? prāptatvāt
guṇānāṃ, ye guṇā vidheyatvenopanyastāḥ te anyata eva prāptāḥ । agnistāvat
yadagnaye ca prajāpataye cetyasmāt । āghāraṇamapi <quote>santatamāghārayati</quote>
<quote>ṛjumāghārayati</quote> ityevamādibhyaḥ ।</p>﻿<pb n="214"/>
kimidamasambaddhamucyate ? kimidamasaṃbaddhaṃ ? darvihome guṇavidhiruktaḥ ।
na ca darvihoma evaitadvidhānaṃ yadagnaye ca prajāpataye ceti । tatho—
pāṃśuyāje āghāraṇamityuktam । na ca santatādayaḥ upāṃ-﻿<pb n="215"/>
śuyāje guṇavidhayaḥ tadidaṃ viyatpadamiva pratibhāti ।</p>
<p>atra vadāmaḥ । guṇavidhipakṣe darvihoma evaitadvidhānaṃ upāṃśuyāje
ca gatam । na tarhi tatprakhyatā rāddhāntahetuḥ । bāḍhaṃ rāddhāntahetuḥ
kathaṃ ? tatprakhyatāpi hi darvihoma eva viṣayāntarāpekṣitvāt ।﻿<pb n="216"/>
'agnihotra juhoti' itivat । evaṃ santatamāghārayatītyupāṃśuyāja eva
prayojanavaddravyāpekṣitvāt āghāramāghārayatītivat । nāmatāpi hi tarhi
teṣāmevopāṃśuyājasya ca । aprāptijño devānāṃ priyaḥ । anyato guṇavidhāna-
siddheḥ । nāmnaścāvidheyatvāt agnihotraṃ juhotītyākhyātārthavidhānāt ।
kimanyadasmādvākyāt pratīyate vihite cākhyātārthe yadagnaye ca
prajāpatayecetyetadviṣayameva prakaraṇāt । ataḥ siddhamasyaivedaṃ nāmeti । eva-
māghārayatītyāpi niṣiddhe guṇavidhāne kimanyadākhyātārthādvidhātum । sa ca﻿<pb n="217"/>
dravyadevatopasaṃbandhāddharativadyajatiḥ । ataḥ santatādayo'pi tannaiva ।
tasmādidamapi tasyaiva nāmeti sthitaṃ santatamāghāraṃ nirvartayatītyarthaḥ । kathaṃ
punaratra na vākyabhedaḥ, yadagnaye ca prajāpataye cetyanekaguṇavidhānāt ।
naikakārakaviśeṣaṇavidhāne anekaguṇavidhānākhyo vākyabhedaḥ । saṃbandhya-
ntaravidhānaṃ hi anekaguṇatocyate na dravyāntaravidhānam ।</p>﻿<pb n="218"/>
<p><q>tadvyapadeśaṃ ca ।</q> iha rūḍhiśabdā udāharaṇaṃ śyenājyapṛṣṭhādayaḥ ।
kaḥ punaratrodbhidadhikaraṇena viśeṣaḥ ? ayamasau; pravṛtti-
nimittānurodhī yogaḥ, rūḍhiḥ punaḥ na yogamanuvartate । nanu ca﻿<pb n="219"/>
nāmadheyatvapakṣepi śyeneneti naiva yogānuvartitvaṃ kalpayitavyam । kiṃ tarhi ?
gauṇamabhidhānam । na rūḍhiḥ gauṇatāṃ vihanti । rūḍhimūlatvādgauṇā-
bhidhānasya । tasmāta matublopo niṣpramāṇaka iti varaṃ gauṇataivāśritā ।
idamevājñānamapanetuṃ bhagavatā bhāṣyakāreṇedamudāhṛtam । yuktaṃ matu-
blopabhayāt yogāśrayaṇānnāmadheyamiti vaktumudbhidādiṣu । na puna—﻿<pb n="220"/>
rlopabhayāllopāntarāśrayaṇaṃ śyene । luptavatikā hi gauṇānāṃ vṛttiḥ ।
tasmādvaraṃ matublopa evāśritaḥ śrautārthānvayabhāvitvāditi punaḥ pūrva-
pakṣitam । ucyate; rūḍhāvapi nāmadheyataiva nyāyyā । nanu na
rūḍhiryogamanuvartata ityuktam । yogo'pi hi naiva rūḍhimanuvartate ।
nanu cātra pūrvapratītā rūḍhiḥ yogamapaharati । satyam । yadi nimittā-
vagamapūrvako vākyārthaḥ । atha tu kāryāvagamapūrvakaṃ nimittatvaṃ tadā﻿<pb n="221"/>
naiva, bhāvārthagatā ca pratipattiḥ । atastadānuguṇyādyoga eva prathama-
taramavasīyata ityaparigṛhītā rūḍhiriti pradarśitaṃ vākyaśeṣe yadājimī-
yurityevamādau । yuktamājyādiṣu; śyene tu kathaṃ ? sāmānādhikaraṇyāt
sāmānādhikaraṇyaṃ hi gauṇābhidhānepyabādhitaṃ, vatyarthasya vidheyatvāt ।﻿<pb n="222"/>
matublope punaḥ bhinnādhikaraṇatā'parihāryaiva vidheyatvānmatvarthasya । tasmā-
dvaterlopo na matupa iti siddhaṃ nāmadheyatvam ।</p>
<p><q>nāmadheye guṇaśruteḥ ।</q> kimarthamidamadhikaraṇaṃ ? yogika-
prāptārtharūḍhīnāṃ nāmadheyatvaṃ pratipāditam । śakyate ca vājapeye
tatprakhyatā vaktum । surāgrahavidhānāt । sarvanāmākṣepakabhidamadhikaraṇaṃ﻿<pb n="223"/>
yajeḥ tantrābhidhānopanyāsāt । tantrābhidhānapakṣe guṇavidhānepyanapekṣataiva
śabdasyeti na śakyaṃ nāmābhidhānam । tasmāt tantrābhidhānanirāsāyeda-
madhikaraṇamārabhyate ।</p>
<p>evaṃ tarhi udbhidādayopyatrodāharaṇam; bāḍham । kimiti tarhi
vājapeyena svārājyakāmo yajetetyudāhṛtam ? śiṃśipācodyametat
udbhidādāvapyudāhṛte kimityudbhidudāhriyeteti śakyate vaktum ।﻿<pb n="224"/>
tasmādacodyametaccodyāmahe । śakyate cātra viśeṣā'pi kaścidvaktum ।
'tulyatvātkriyayorna' iti । vājapeyagatametaddarśanam tadapi sarvārthameva । ata
idamucyate guṇavidhipakṣaḥ śreyān iti । kutaḥ ? evaṃ hi kāryānvayyu-
dbhidādiḥ padārtho bhavati । nāmadheyapakṣe punaḥ pravṛttinimittamātraṃ padārthaḥ ।﻿<pb n="225"/>
yasmādvihitasyodbhittvaṃ nodbhidādividhānaṃ tasmādapravṛttyarthaṃ nimittopādānaṃ
pravṛttyarthaṃ vākyamiti kāryanimittayorasāmañcasyaṃ syāt ।</p>
<p>nanu ca matvarthalakṣaṇā aśabdārthabhūtā''śrayaṇīyetyuktam । saiva
nāstītyucyate । kathaṃ nāsti ? ākhyātārtho hi kāryakāraṇasaṃbandhepye-
karūpo'vagamyate । sādhyamāna eva hi sādhanam । ubhayoravagatau kimiti
matvarthalakṣaṇā । tasmādupapanno'yamarthaḥ vājapeyena yāgaṃ yāgena svārājyamiti ।﻿<pb n="226"/>
darśanato'nyathābhidhānaṃ; na punaḥ śabdārthāvagatau ।</p>
<p>nanu vastudharmo'yaṃ na śabdadharmaḥ śabdo hi anyathā vidheyatayā'vaga-
mayati । anyathā coddeśyatayā । satyam । sa tūbhayarūpatvāt tathā'bhidheyatā
ca, ubhayābhidhānepi yajeteti śabdaḥ saṃbandhinoḥ samarpayituṃ kṣamaḥ । kṣamaścet
siddho guṇavidhiḥ prāmāṇyaṃ ca । maivam; tau tvakṣamau tayoścet sāmarthyaṃ nāsti﻿<pb n="227"/>
kimabhidhānasāmarthyaṃ kariṣyati । tasmāt dvayorarthayorvidhānāt kārya-
dvayamidaṃ prāpnoti-yajeta svārājyakāmaḥ vājapeyena yajeta iti ca
parasparāsambaddham । kiṃ jātaṃ ? parasparaṃ sambandhāvagatiratyaktā bhavati ।
anavagamyamānārthaḥ kalpito bhavati । tadevedaṃ sāpekṣatvam ।
viruddhā ca matvarthalakṣaṇā । tasmāt uktābhiryuktibhiḥ nāmadheyapakṣa eva
samañcasaḥ । yatpunaḥ kāryanimittayorasāmañcasyamuktaṃ; na, avighātāt ।
vighāte cāsāmañjasyaṃ nānaupayikatve । tasmādadoṣaḥ ।</p>﻿<pb n="228"/>
tadguṇāstu vidhīyeran ।</q> kimarthamidamadhikaraṇamārabhyate ? ko'yaṃ praśnaḥ ?
nanu cāgneyādayo guṇavidhayaḥ na nāmadheyānīti jñātuṃ; yuktam yaugika-﻿<pb n="229"/>
prāptārtharūḍhīnāṃ nāmatvam । na ca 'āgneyo'ṣṭākapāla' ityatra
nāmadheyatvaṃ saṃbhavati । ākhyātārthasāmānādhikaraṇyāddhi nāmatoktā
na cātra bhavatītyākhyātamavidheyārthatvāt bhāvārthaṃm na cāsau vidheyaḥ
na coktāddhetoḥ hetvantaraṃ nāmadheye'stīti praśnaḥ ।</p>﻿<pb n="230"/>
<p>atrocyate—punarapi sāpekṣataivātra śaṅkyate, kathaṃ ? yathaivātra
nāmadheyatvaṃ na saṃbhavati bhāvārthasāmānādhikaraṇyābhāvāt tathā guṇavidhānamapi
vidheyabhāvārthāśravaṇāt ।</p>
<p>nanvāgneya iti dravyadevatāsaṃyogaśravaṇāt yajyartho bhāvārthaḥ, satyaṃ yadi
dravyadevatāsaṃyogaḥ śrūyate । nanu cāgneya iti śrūyate; satyam, yadyaṣṭā-﻿<pb n="231"/>
kapālaviṣayo na syāt । yadyaṣṭākapālaviṣayaḥ tataḥ kim ? idaṃ tato
bhavati । avihitaivāṣṭākapālatā pratipattavyā । na cāvihito'ṣṭāka-
pālo'sti ।</p>
<p>nanu aṣṭasu kapāleṣu śrṛto yaḥ so'ṣṭākapālo laukikaḥ;
vācaniko vā, kapāleṣu śrayayatīti vacanādvā । vācanikastāvanna
sambhavati aṣṭasaṅkhyāśravaṇāt । saṅkhyā vidhīyata iti cainna;
itaretarāśrayaprasaṅgāt āgneye saṅkhyā saṅkhyāyāmāgneya iti ।﻿<pb n="232"/>
tasmānna guṇavidhiḥ sambhavati । na ca nāmetyuktam । kathaṃ tarhi
nāmadheyamityuktaṃ bhāṣyakāreṇa ? kva voktam ? upanyāse kiṃ nāmadheyaṃ
uta guṇavidhiriti । guṇavidhipratiṣedhaṃ ca kurvatā nāmadheyamityuktaṃ bhavati
satyamuktaṃ na tu vidheyasya । ato nāmagrahaṇāt prasiddhārthatā darśitā ।
prasiddhiśca pramāṇāntarādṛte na bhavatīti sāpekṣatvaṃ prayogasya darśitam ।
atrocyate । syādetadevaṃ yadi saṅkhyāsambandhe devatāsambandhe cetaretarā-
śrayaḥ syāt । na tvasāvasti । aṣṭākapālasya devatāvidhiḥ । nanu cāsāva-﻿<pb n="233"/>
prasiddha ityuktam । kimabhidheyatayāpi ? na, kāryatayā । iṣṭamevaitata,
ata eva vidhīyate । tasmādabhidhānāprasiddhiḥ vidhānaṃ vihanti ।
na punaḥ kāryatayāpyaprasiddhiḥ tasmādyajyarthasyeva siddhamaṣṭāka-
pālārthasya vidhānam । prasiddhābhidhānaṃ caitat pradarśitaṃ bhāṣyakāreṇa
'nānyena śrapitaṃ gṛhṇāti' iti । tasmādyajyarthavat taddhitārtho'yamapi
prasiddhaḥ । ato na sāpekṣatvaprasaṅgaḥ । na ca prāptārthatā'gnihotravatsambhavati ।﻿<pb n="234"/>
<p><q>barhirājyayorasaṃskāre ।</q> prāsaṅgikamidamadhikaraṇam । kaḥ punaḥ
prasaṅgaḥ ? vidheyenāpyarthena nāmārthānvayo dṛṣṭaḥ । ayamapi cājyaśabdaḥ
karmanimitta eva loke dṛṣṭaḥ । tasmādayamapi kāryānvayī saṃskāreṇājyaṃ kuryā-
diti । nanu cākarmanimittako'pi kvacit dṛṣṭaḥ <quote> ājyaṃ krayyaṃ</quote> 'barhirādāya
gāvo gatāḥ' iti । sārvabhaumo hi prayogaḥ śrauto bhavitumarhati naikadeśa﻿<pb n="235"/>
prabhavaḥ । kasmāt ? prasiddhasya śraute'rthe gauṇatā saṃbhavati ।
na cāyaṃ sarvatra ghṛtavacanatayā prasiddhaḥ । aprasiddhasya ghṛte gauṇatvaṃ
nopapadyate । karmaṇā sādhane yatra punarekadeśe prayujyate tatra karmanimitta-
kepi prayogātsiddho ghṛte gauṇaḥ । tasmātkāryārthataiva yuktā</p>﻿<pb n="236"/>
<p>atrocyate । na kāryārthatayānvayo ghaṭate itaretarāśrayatvaprasaṅgāt
barhiṣaḥ prokṣaṇaṃ prokṣaṇena ca barhiriti । kathaṃ tarhi aṣṭākapāle na ?
na, abhidhānataḥ prasiddherityuktam ? iha punaḥ kāryata evābhidhānamiti
vaiṣamyam । yūpe katham ? anyataḥ prasiddhyabhāvādagatikā gatiriyam ।
keyamagatikā gatiḥ ? kiṃ na śāstrādavagamyate ? satyāṃ prasiddhau
nāvagamyate ? aprasiddhe punaḥ padārthe apratihatatvādvidhyarthasya kalpyate ।﻿<pb n="237"/>
<p>yaduktaṃ sārvabhaumo gauṇo na saṃbhavati śrautasyāprasiddheḥ; eka-
deśasthastu saṃbhavatīti; nāvaśyaṃ prasiddhaścautārthameva gauṇaṃ prayuñjate
laukikāḥ rājaśabdamiva kṣatriyepi । tatrāpi tulyo doṣaḥ sādṛśyaprati-
pattyarthaṃ hi gauṇaṃ prayuñjate । atadbuddhyāpi gauṇaṃ prayuñjata iti
haṭho'yam । atrābhidhīyate । na prayokturvivakṣāmapekṣate śabdārthasambandhaḥ ।
saṃbandhāpekṣā hi vivakṣā ।</p>﻿<pb n="238"/>
<p>uktaṃ hi gopotalikādiṣu aśaktijatvāparijñānādanādimiva prayuñjata
iti sa evamatrāpi vivakṣāparijñānāt kasyacit prayokturvivakṣāśūnyamarthāntare
prayuñjate । kathaṃ punaridamavagamyate ? loke vede ca vyavahāradarśanāt । vede
tāvadājyaṃ vidhāya ghṛtaśabdena stauti । lokepi vā ājyaṃ krayyamiti kriyā-
sādhananirapekṣaḥ prayogaḥ । nanu ca tatrāpyajñātavivakṣā(rtha)tvaṃ śakyate vaktum ।</p>﻿<pb n="239"/>
<p>ukto vaitasādiṣu parihāraḥ । vaidikavyavahārasāmyāt vipratipattau
nirṇaya iti । kiṃ punaḥ prāsaṅgikasya prayojanam ? anavadhyavasāya eva ।
nanu ca bhāṣyakāreṇa karmaṇyeva viśeṣaḥ pradarśitaḥ ata evānadhyavasāyaḥ
prayojanam । nirṇaye tvadhyavasānāt sthitameva prayojanam ।</p>﻿<pb n="240"/>
<p><q>prokṣaṇīṣvarthasaṃyogāt ।</q> kimarthamidaṃ pṛthagadhikaraṇaṃ ? sārva-
bhaumaikadeśaprabhavayoḥ smṛtito'pavādaḥ kathyate । kathaṃ punaḥ prayogasya
smṛtito'pavādaḥ kathyate ? sambhavati smṛtyānuguṇyaṃ prayogasya । yasmāt
dvayoravayavayogaḥ saṃbhavati 'prokṣaṇīrāsādayati' 'prokṣaṇībhirudvejitāḥ smaḥ'
iti । tasmāt smṛtito nirṇaya iti । śeṣamuktam ।</p>﻿<pb n="241"/>
<p><q>tathā nirmanthye ।</q> kimatrātiricyate ? idamatrātiricyate । smṛti-
rapyativyāpikā aciranirmathite darśanāt । ataḥ smṛtito'pi na nirṇaya﻿<pb n="242"/>
iti manyate । aviśeṣavidhānāt smṛterna viśeṣaprayogo vihantuṃ
kṣamaḥ । vihantyaviśeṣajñānamiti cet, na vihanti viśeṣaparisamāpte—
raviśeṣasya । tasmāt pūrvavadidamapi । tena tathetyuktam ।</p>
<p><q>vaiśvadeve vikalpa iti cet ।</q> kathaṃ punaḥ guṇavidhi-
nāmadheyatayātra saṃśayaḥ ? guṇavidhipakṣa evātra sāmānādhikaraṇya-﻿<pb n="243"/>
mupapannataram । pratyayārthatvāt bhāvasya । kimiti tarhi nāmadheya-
tayopanyāsaḥ ? viṣayābhāvādvidhānasya । kimiti viṣayābhāvaḥ ?
agnyādibhiḥ śrutyāvaruddhatvāt prakṛtānāṃ karmaṇām । karmāntaraṃ
kimiti na bhavati ? tadapi nādhyavasīyate prakṛtatvādāmikṣāyāḥ ।﻿<pb n="244"/>
tasmānna nāmato nāpi guṇato'napekṣatvaṃ śakyate'vagantumiti । cenmanyase
anapekṣatvādhyavasānaṃ na śakyate kartumiti bhavatu guṇavidhānena
adhyavasānam tathā'vagamānnāmākhyātārthasambandhasya । nanu cokto viṣayā-
bhāvaḥ, durukto hi saḥ । kathaṃ duruktaḥ ? śrutāddhi kāryakalpanā, na kāryataḥ
śrutam । kimidaṃ ? idamidaṃ, utpattiśiṣṭaguṇāvarodho hyanavagame hetuḥ ।
na punaravagatasya vighāte । vaiśvadevaśabdaścāyaṃ ākhyātārtha eva vartate ।
nāgnyādayaḥ saṃbandhinamākhyātārthaṃ vaiśvadevaśabdābhidhetayā nivārayituṃ﻿<pb n="245"/>
kṣamāḥ । sambandhyantaraviṣayatāṃ nivārayanti nābhidheyatām । tataḥ
kim ? idaṃ tato bhavati abhidheyopapattyarthaṃ sambandhyantaraprāptiḥ notpatti-
saṃbandhino'gnyādayaḥ vighnanti । tathā saṃskāryatayā''kṣiptaṃ phalacamasasya
yāgasādhanabhāvaṃ somaḥ । tasmādvikalpenādhyavasānam । na prakaraṇāt
pratyakṣavidhānācca । na hi prakaraṇaṃ dravyasya ।</p>
<p>yadyevaṃ nāmadheyataivāstu; abhidhānopapattyarthaṃ hi guṇāntarasaṃbandhaḥ﻿<pb n="246"/>
kalpyate । atulyapramāṇaśiṣṭānāṃ tvavikalpaḥ tattu nāmadheyatayai-
vopapadyate ।</p>
<p>nanu cāvayavārtho'vagamyamānaḥ kāryānanvayī syāt । nānvita-
syānvayo nyāyyaḥ anvitaścāmikṣāyāmarthaḥ । tasmāt kāryānanvayo nābhidhānaṃ
vārayitumutsahate । tasmānna vikalpaḥ kalpayituṃ śakyate । nāpyāvṛttiḥ
karmaṇaḥ ataḥ nāmatayaivādhyavasānaṃ nyāyyam ।</p>﻿<pb n="247"/>
<p>kathaṃ punaravaiśvadeve vaiśvadevābhidhānam । guṇavidhau punarvidhānataḥ
siddhyati । satyamevaṃ yadyekāntato vidhānataḥ siddhyati । āmikṣāyāṃ
hi anabhidhānaprasaṅgāt । tulyaṃ ca prakṛtatvam । kataratpunaranayoḥ
balīyaḥ ? na vidheyasyāvidheyābhidhānaṃ siddhyati । bhavati ca tulyayogināṃ
lakṣaṇābhidhānaṃ nāmapakṣe daṇḍino gacchantīti ca । tasmājjyāyānayaṃ
pakṣaḥ ।</p>﻿<pb n="248"/>
<p><q>pūrvavanto'vavidhānārthāḥ । uktaṃ vidhyuddeśārthavādamantravidhibhiḥ
prāmāṇyam । iha punaḥ aṣṭākapāle mantratvaṃ nāsti । ataścodakatvāt
nāmadheyamapi na sambhavati sāmānādhikaraṇyābhāvāt aṣṭākapālādiṣu ।
arthavādaguṇavidhānatvaṃ tu sandihyate ।</p>﻿<pb n="249"/>
<p>tatra guṇavidhānaṃ tāvanna sandihyate, viṣayābhāvāt । kathamabhāvaḥ ?
guṇāntarotpattinirodhāt । puroḍāśakapāle tu abhāvārthatvādevāviṣayaḥ ।
tathā'rthavādo'pi dvādaśasaṅkhyā saṅkhyāntaranirodhāt na tatsambandhitayā
stutiḥ 'āpaḥ śāntā' itivat । tasmāt pratibhāmātratvāt punarapyana-
pekṣatvākṣepaḥ ।</p>﻿<pb n="250"/>
<p>evaṃ sthite kaścit guṇavidhānena prāmāṇyaṃ manyate ko'bhiprāyaḥ ?
kimutpattinirodhaṃ na paśyati ? na na paśyati sahavākyabhramāt
sarvasaṅkhyāyuktaṃ nirvapatiṃ manyate । ekavākyatvāt । ataścāvṛttiḥ
karmaṇo vikalpo vā guṇānāmityabhiprāyaḥ । vaiśvānaraṃ dvādaśakapālamiti
devatārthamupakramaṃ manyate ।</p>﻿<pb n="251"/>
<p>atrocyate । na guṇavidhānāt prāmāṇyaṃ śakyate
vaktuṃ viṣayābhāvāt । nanu vaiśvānaradevatākaṃ karma viṣaya
ityuktam । na tat, dvādaśakapālavirodhāt । <quote>'yadaṣṭākapāla'</quote>
ityevamādinā saṅkhyāvidhānamiti yaduktaṃ duruktaṃ tat । kathaṃ ?﻿<pb n="252"/>
vaiśvānaraśabdasya vyatiriktārthavibhaktivacanatvāt । dvādaśakapālaśabdasya
ca sāmānādhikaraṇyaṃ śrautam । yadaṣṭākapāla ityevamādīnāṃ brahmavarcasapunāti
padasaṃbandhānna vaiśvānarapadārthādhikaraṇatā'vagamyate । punātistutyanyathānu-
papattyā tu kalpanīyaḥ sambandhaḥ । na ca kalpanā klṛptau upapadyata ityuktam ।﻿<pb n="253"/>
evaṃ tarhi pratibhaiva, na, stutyarthatayaivopapatteḥ । kathaṃ punaḥ stutyarthatopapadyate ?
nirastatvāt saṅkhyāyāḥ saṅkhyāntareṇetyuktam । abhidhānato hi nirāsaḥ,
nāsadbhāvataḥ sadbhāvanimittaśca saṃbandho, nābhidhānimittaḥ sadbhāve satya-
vayuttyābhidhānamupapadyate ।</p>﻿<pb n="254"/>
<p>nanvavayojitasya saṃbandhānavagamaḥ prāpnoti abhidhānārthamevā-
vayojanaṃ śakyate na punaḥ saṃbandhitāpyavayojayituṃ śakyate । vivakṣāhya-
bhidhānamanuvartate na vastu । tasmāta āpaḥ śāntā itivadupapannā
stutiḥ । tathā ca darśitaṃ śobhanamasya cakrasya nemitumbāramiti﻿<pb n="255"/>
guṇaphalasaṃbandhavidhānamapyetasmādeva na saṃbhavati । kasmāt etasmāt ?
stutyarthatvenaikavākyatāvagamāt । taddarśitamupakramopasaṃhārābhyām । ataḥ
stutyarthatayopapatteḥ siddhamanapekṣatvam ।</p>
<p>tatsiddhiḥ । uktamavayutyābhidhānataḥ saṃbandhena stutirupapadyata
iti । yatra punaḥ saṃbandhitaiva nāvagamyate । na ca guṇavidhānaṃ sambhavati
yathā 'yajamāna ekapālaḥ' 'yajamānaḥ prastara' iti tatra kathaṃ prāmāṇyam ?﻿<pb n="256"/>
<p>nanu ca gauṇamukhyādhikaraṇe sthitaṃ yathā gauṇaḥ saṃbandho'rthāntara-
vācināmapi bhavatīti । tadevedaṃ na mṛṣyate । kasmāt ? naiva gauṇatā
sambhavati arthāntarasaṃbandhitayā । kathaṃ punarna saṃbhavati ? gauṇe hyabhidhāne
guṇānāmeva vācyatvaṃ yuktam । anyathā śauryameva siṃhaśabdo devadatte prati-
pādayati, jvalanaśabdaśca māṇavake piṅgalatāmiti nopapadyate । siṃhajāti-﻿<pb n="257"/>
mukhena siṃhaśabdo guṇān pratipādayan yāvanto jātyabhisambandhā
guṇāstān pratipādayet, aviśeṣāt ।</p>
<p>atha manyase tāvanmātravivakṣāyāṃ sa eva pratīyata iti ।
vivakṣānuvartī tarhi śabdaḥ nābhidheyānuvartī । tataḥ kiṃ ?
adhyāropitatadbhāvo gauṇaḥ । adhyārope ca nārthāntarasambandhaḥ ।
kimiti ? adhyāropo hi adhigatārthaviṣaya eva nānadhigataṃ
vastu spṛśati । sa eveti gṛhyate na tatsadṛśa iti ।﻿<pb n="258"/>
tasmāt prastaraikakapālayoḥ yajamānaśabdo nālaṃ stutau । guṇavidhistarhi
bhavatu । asāvapyasaṃbhavānnaiva bhavati । guṇo vidhīyamānaḥ kāryārthe'tra
vidhīyate । sa cobhayathāpi nopapadyate । tadetaddarśitaṃ bhāṣyakāreṇa ।
tasmātsaiveyaṃ pratibhāśaṅkā ।</p>
<p>atrābhidhīyate । satyaṃ guṇavidhirna saṃbhavati arthavādastu na 
nivārayituṃ śakyate । nanu cārthāsambandhānnārthavāda ityuktam ।
ayuktamuktam । kathaṃ ? saṃbhavati svārthasaṃbandhitayaiva gauṇamabhidhānam ।</p>﻿<pb n="259"/>
<p>nanu svārthasaṃbandhiguṇamātrānavagamānnetyuktam । vivakṣāto
viśeṣa ityevadapyuktam । satyamuktam । vivakṣāyāṃ hi nābhi-
dheyasaṃbandho'stītyapyuktam । tataśca stutyanupapattiḥ । kiṃ kena saṃbadhyate ।
atrocyate—na, aniyamajñaḥ khalvasi । abhidheyāvivakṣāyāṃ siṃha-﻿<pb n="260"/>
śabdoccāraṇamanibandhanam । na ca śabdāntareṇādhyāropābhidhānaṃ nopa-
padyate । manda maivaṃ, adhyāropaviṣayatayā hi siṃhārtho vivakṣyate,
na guṇasaṃbandhitayā । na cāsau siṃhaśabdādṛte saṃbhavati
tasmānnanibandhanaṃ siṃhaśabdoccāraṇam । nanu cāsmābhiridamuktam ।﻿<pb n="261"/>
kimiti siṃhārtho devadette adhyāropyata iti । tadguṇadarśanāditi
cet; prāptaṃ tarhi mukhyārthasaṃbandhitayā pratipādanam । kathaṃ viśeṣā-
vagatiḥ iti cet । pramāṇāntaradarśanāt tatpūrvakatvācca gauṇasya ।﻿<pb n="262"/>
mukhyo'pi tāvadarthaḥ pramāṇāntaradarśanādviśeṣe vyavasthāsyāti gauṇo
neti kā yuktiḥ ? kathaṃ tarhi khapuṣpamiti ? yathaiva khapuṣpamiti ।
tasmātsiddho'rthavādaḥ । kiṃ prayojanaṃ kathaṃ ceti darśitaṃ bhāṣye ।</p>
<p>jātiḥ । jātyādiṣvapyevameva yojyam । pṛthagadhikaraṇāni tu parihārānyatva-﻿<pb n="263"/>
pradarśanārthāni । tasmāt gauṇārthānāmarthavādatayā sthitaṃ prāmāṇyam ।
lākṣaṇikārthānāṃ ca । kathaṃ punaḥ sṛṣṭyādiṣu lakṣaṇānāmapi
lakṣyatvam ? lakṣyaiḥ sahaikakriyāyogāt । tasmāllakṣaṇatve nimitta-
tvāt । ato lakṣyalakṣaṇateti na virodhaḥ । aśvādiṣu kathaṃ paśuśabdo﻿<pb n="264"/>
lakṣaṇayā । pratiṣedhapūrvakatvāt prayogasya । pratiṣiddho hi
tajjātīyeṣu jātiśabdaḥ prayujyamānaḥ tajjātīyāntareṣu gauṇatayaiva
prayogaṃ labhate । kasmāt ? jātiśabdo hi tajjātīye pratiṣidhyamānaḥ
samavetasya guṇasya pratiṣedhyatayaiva pratiṣedhaviṣayo bhavati । guṇapratiṣedhācca
tajjātīyeṣveva prayujyamāno gauṇārtha eva pratīyate । tasmājjātiśabdo
gauṇa ityavirodhaḥ । ataḥ siddhamanapekṣatvam ।</p>﻿<pb n="265"/>
﻿<pb n="266"/>﻿<pb n="267"/>
<p><q>sandigdheṣu vākyaśeṣāt ।</q> nanu ca yavavarāhādiṣu vākyaśeṣāt
sandehāpanayaḥ kṛtaḥ ? satyaṃ, padārthaviṣayastu saḥ, autpattikānautpattikatayā
sandihyamānaḥ padārtho nirṇītaḥ । asti vā padasyārthaḥ ? bāḍhamasti ।﻿<pb n="268"/>
kathaṃ tarhi vākyavākyārthayorautpattikatvaṃ vṛddhavyavahārāt । satyaṃ, sa
tvavayavaśa ityuktaṃ tadbhūtānāmityatra । tasmāt tadbhūte tatra sandehaḥ ।
iha tu kriyārthe । so'yaṃ padārthavākyārthayoḥ viśeṣaḥ । pratipāditaścāyaṃ
vistareṇa । ataḥ kriyārthasaṃśayādapyaprāmāṇyam । evaṃ sthite kaści-
dupakramavaśādupasaṃhāranirṇayo yukta iti manyate, avirodhāt । sāmānyaṃ hi
svātmani viśeṣe ca vartate । sṛṣṭyarthavat । atrocyate । syādetadevaṃ yadi﻿<pb n="269"/>
vākyāntaravihitaṃ sāmānyaṃ syāt । iha punaḥ viśeṣaparyantaivānvayāvagatiḥ
ekavākyatvāt । tasmādvākyaśeṣāpekṣaṃ kriyārthatvamiti siddham ।</p>
<p>arthādvā kalpanaikadeśatvāt । yatrāpyanuṣṭhāne saṃśayaḥ tatrāpi
śāstrameva sandigdhaṃ manyate ।</p>﻿<pb n="270"/>
<p>nanu caitadayuktam anuṣṭhānasandehātśāstrameva sandigdhamiti śāstra-
pūrvakatvodanumānasya । satyaṃ yathā bhavānāha siddhānuśāsane । kāryānu-
śāsane tvāskandatyanuṣṭhānasaṃśayo'pi śāstram । kimanuṣṭhānaṃ na śāstrapūrvakaṃ ?
satyamanubandhe śāstrapūrvakam । niyogārthaṃ tvanuṣṭhānam । tasmādupapannāṃ
niyogārthasaṃśayaḥ । sa punaḥ sāmarthyato nirṇetavyaḥ anuṣṭhānasyāsaṃbhāvyāt ।
sāmarthyasādhyatvāccānuṣṭhāsya । tasmānmāṃsādiṣu darśitā vyavasthā bhāṣyakāreṇa﻿<pb n="271"/>
ato vidhyarthavādamantrasmṛtināmadheyānuṣṭhānato'pekṣatākṣepaṃ kṛtvā sthāpitaṃ
prāmāṇyaṃ codanāyāḥ । iti pramāṇalakṣaṇam ।
iti śrīmatprabhākaramiśraviracitāyāṃ
śavarabhāṣyaṭīkāyāṃ bṛhatyāṃ
prathamādhyāyasya caturthaḥ
pādaḥ samāptaḥ﻿<pb n="272"/>
<head>atha dvitīyo'dhyāyaḥ</head>
<p><quote>prathame'dhyāye pramāṇalakṣaṇaṃ vṛtta</quote>iti । yathā pramāṇaṃ śabdaḥ
tathoktamityarthaḥ । kutaḥ <quote>yasmādvidhyarthavādamantrasmṛtayaḥ tattvato nirṇītāḥ ।﻿<pb n="273"/>
guṇavidhirnāmadheyaṃ ca parīkṣitam । sandigdhānāmarthānāṃ vākyaśeṣā-
darthāccādhyavasānamuktam</quote> । ete cākṣepahetravo'nyathāgṛhyamāṇāḥ । tattvatastu
parijñātā na prāmāṇyaṃ vighnanti । atastattvato nirṇītā yasmāt
tasmāt—'uktaṃ pramāṇalakṣaṇaṃ' ityuktam ।</p>
<p><quote>tanna prasmartavyaṃ</quote> ityanapekṣatvasavyapekṣaṃ bhedābhedakathanam ।
kasmāt ? kāryasya hi bhedābhedaḥ kathyate । sa cānapekṣatvanibandhanaḥ ।
anyasavyapekṣe hi śabde śabdādeva kāryavibhāgo na śakyate vaktum ।
tasmādanapekṣatvādityevaṃ na prasmartavyamityuktam ।</p>﻿<pb n="274"/>
<p>anantaramiti kasmāt ? anyadapi hi lakṣaṇaṃ śeṣādi ana-
pekṣatvasavyapekṣameva śabdānnirṇetuṃ śakyate । satyaṃ śakyaṃ na punarana-
ntaram । idameva tvanantaramityabhiprāyeṇokmam । kasmātpunaridamevā-
nantaraṃ na śeṣalakṣaṇādi ? kāryabhedapūrvakatvāta sarvasthoparitanasya,﻿<pb n="275"/>
<quote>pradhānāpradhānāni parākṣyante । bhinnānyabhinnāni ceti</quote> । kimidaṃ pradhānā-
pradhānānīti ? yadi tāvat parīkṣiṣyanta iti saṃbadhyate anyat pratijñātaṃ
anyatparīkṣitaṃ syāt । bhedābhedaparīkṣā hyanantaraṃ dṛśyate, na punaḥ
pradhānāpradhānaparīkṣā ।</p>
<p>nanu cetarattadarthaṃ—yaimtudravyaṃ cikīrṣyata iti pradhānā-
pradhānaparīkṣāpyanantaraṃ dṛśyata eva । naitadevam । tṛtīyasiddhaṃ hi
tat । saṃvyavahārārthamihānītaṃ kāryabhedaprasiddhye । tathā ca bhāṣyakāreṇa
svayamevoktam <quote>yaistudravyaṃ cikīrṣyate guṇastatra pratīyeteti ।
tatrāpūrvārthatā vyāvartitā dṛṣṭapraṃyojanānāmākhyātārthānām । iha
tu sarveṣāmeva śeṣāṇāṃ lakṣaṇamucyata</quote> iti । tasmātpradhānāpradhānā-﻿<pb n="276"/>
nītyasaṃbaddham । ucyate । pradhānāpradhānānīti sādhyānubandhā abhidhīyante ।
atastāni pradhānāpradhānānīti parīkṣiṣyante bhinnānyabhinnāni ceti ।
anubandhabhedastāvat—yajati dadāti juhotīti । anubandhābhedopi ya
evaṃ vidvān paurṇamāsīṃ yajata iti ।</p>﻿<pb n="277"/>
<p>āgneyo'ṣṭākapāla iti । tasmātsūktam—<quote>pradhānāpradhānāni parīkṣiṣyante
bhinnānyabhinnāni</quote> ceti । <quote>eṣa evārtho varṇanīyo nānya</quote> ityanantara-
śabdavyākhyānam । <quote>eṣa cādhyāyasaṃbandha</quote> ityānantaryasya hetvabhidhānaṃ
tathā pradarśitamasmābhiḥ ।</p>
<p><quote>tadiha ṣaṅvidhaḥ karmabhedo vakṣyate-śabdāntaramabhyāsaḥ saṅkhyā
guṇaḥ prakriyā nāmadheyamiti । kathaṃ karmabhedaḥ śabdāntaraṃ ?﻿<pb n="278"/>
bhidyate'ne neti bhedaḥ tacca karma tasmāt karmabheda ityuktam ।
vakṣyamāṇakramānapekṣaṃ śabdāntarādīnāṃ vyutkrameṇoccāraṇaṃ kramasyānaupayikatva-
pradarśanārtham । vakṣyamāṇamanusaṅkīrtyata iti kimarthaṃ ? hetvabhidhānakāla eva
pratijñābhidhānaṃ nyāyyaṃ naiyāyikā manyante ।</p>﻿<pb n="279"/>
<p>satyaṃ, sādhye sukhagrahaṇārthaṃ caitat, śrotṛbuddhisamādhānāt । <quote>tade
tannānākarmalakṣaṇaṃ</quote> iti pūrvācāryābhidhānaprasiddhiṃ darśayati anāditāṃ
nyāyasya kathayitum । <quote>atonyadupodghātāt prasaktānuprasaktaṃ ca</quote>
iti—apratijñātārthacintādoṣaparihārārtham । prathamaṃ tāvadidaṃ
cintyate prathame'dhyāye idamuktam codanālakṣaṇo'rtho dharma iti
codaneti kriyāyā abhidhāyakaṃ vākyam । vākye ca padānāmarthaḥ﻿<pb n="280"/>
tatra kiṃ padena padena dharmaḥ ucyate-uta sarvaireka iti sambandhaḥ ।
prathame'dhyāye idamuktamityasya kaḥ prasaṅgaḥ kena vā sambadhyate
ato na vidmaḥ kathamidaṃ vyākhyeyamiti ।</p>
<p>atrābhidhīyate—kiṃ padena padeneti prakriyāvirodhaṃ manvānaḥ
vākyavākyārthayorautpattikatvābhidhānāt । tasyedamuttaram । satyaṃ
prathame'dhyāye idamuktam—codanālakṣaṇo'rtho dharma iti । codanā ca
vākyaṃ vākye ca padānāmartha ityuktam tadbhūtānāmiti ।﻿<pb n="281"/>
tato yuktamevedaṃ kiṃ padena padena dharma ucyate uta sarvaireka iti । etaduktaṃ
bhavati-kiṃ padena padenābhihitārthasya kāryayogitā, uta parasparasambandhasavya-
pekṣasyeti । kathaṃ punaḥ parasparasambandhitayā'vagamyamānasyārthasyāsambandhina
eva kāryayogitā । dṛṣṭā hi aruṇādiṣu dravyaguṇayoḥ । nanu tatrāvagatireva
nāstītyuktam । satyamevam । aidamarthyena nāstītyuktam, na guṇaguṇitayā;
anyathā niyama eva hi na syāt । evamatrāpi nāmākhyātayoḥ, kriyākāraka-
sambandhanirapekṣa eva niyogasambandhaḥ utājahatkriyākārakasaṃbandha evetyupapannaḥ﻿<pb n="282"/>
saṃśayaḥ । kiṃ tāvatprāptaṃ ? asmin saṃśaye kiṃ tāvadyuktamityarthaḥ ।
pratipadaṃ dharmā iti yuktam । kasmāt ? niyogārthatvāduccāraṇasya sarva-
padānām । nanu ca kriyākārakasaṃbandho'pyatrāvagamyate । satyamavagamyate,
na tu kriyārthatve kārakāṇāṃ pramāṇamasti । niyogārthasya sādhyatvenā-
vagamāt । kathaṃ punaḥ nirvyāpārameva kārakaṃ niyogārthamabhiniṣpādayati,
karma vā'kriyamāṇaṃ ? bhavatvarthādayaṃ dravyaguṇayoriva sambandhaḥ tādarthyaṃ tu
niyogāyaiva ।</p>﻿<pb n="283"/>
<p>tasmāt pratipadaṃ dharmaḥ । atrocyate—naitadupapadyate, yadi
hyajahatāṃ pratītamarthaṃ niyogārthatā na syāt syāt pratipadaṃ dharmaḥ ।
yatra punarapekṣitaiva saṃbandhāvagatirānuguṇyena tatra tattyāge śrutahāna-
meva syāt । na caitadyuktam । tasmādanyatarānugṛhīto'nyaparo vidhyartha
iti । <quote>evaṃ cādṛṣṭānumānaprasaṅkalpanā laghīyasī bhaviṣyati</quote> । kā﻿<pb n="284"/>
punaratrādṛṣṭānumānaprasaṅgakalpanā ? śabdādapi hi dṛṣṭaṃ dṛṣṭameva ।
satyaṃ yathā bhavānāha । pratipadaṃ kalpanāyāmāśrayāśrayi(bhāva)prasaṅge niya-
mānumānamadṛṣṭamapramāṇakaṃ prāpnotītyarthaḥ । tatra bahvadṛṣṭānumānaprasaṅgakalpanā
kathaṃ ? evaṃ tāvadāśrayatvaṃ kārakāṇāṃ, āśrayitvaṃ karmaṇāṃ, punaśca tatsiddhaye
sādhyasādhanatvaṃ viśeṣaniyamaśceti । anyatarānugṛhītapakṣe punaḥ
alpīyasyadṛṣṭānumānaprasaṅgakalpanā bhaviṣyatīti ।</p>
<p>kimidaṃ adṛṣṭānumānaprasaṅkalpaneti ? adṛṣṭamanumānaṃ yasyāsau
adṛṣṭānumānaprasaṅgaḥ tasya kalpanā adṛṣṭānumānaprasaṅgakalpanā alpīyasī﻿<pb n="285"/>
bhaviṣyati । nanu ca naiva bhavati । kimalpīyasī bhavatītyucyate ।
anyatarānugṛhītapakṣepi vidhyarthasyaiva vidyate kalpanā । nanu ca
śābdamevedaṃ kimatra kalpyate ? kāryato'vagamaṃ navame vakṣyāmaḥ ।
śabdāvagatakāryamūlatvācca śābdam । tasmātsādhūktam—evamalpīyasya-
dṛṣṭānumānakalpaneti । <quote>tasmādekamapūrvamiti</quote> kimidamekama-
pūrvamiti ? nanvidameva । naivamekasmādapūrvamiti prakramāt ।
atrābhidhīyate । yadā pratipadaṃ dharmaḥ tadā pratipadaṃ niyogabhedena
bhavitavyam । pratipadamanubandhabhedāt । amumeva kāryabhedaṃ darśayituṃ﻿<pb n="286"/>
bhagavatā bhāṣyakāreṇa phalenopasaṃhṛtam। tasmādekamapūrvamiti ।।</p>
<p><quote>yadā ekamapūrvaṃ tadā sandehaḥ-kiṃ bhāvaśabdebhyaḥ uta dravyaguṇa-
śabdebhya iti</quote> ।। bhāvaśabdagrahaṇena kasya grahaṇaṃ ? ākhyātānāmeva ।
evaṃ tarhi nāmaśabdebhyaḥ utākhyātaśabdebhya iti vaktavyam । kimida-
mucyate । kiṃ bhāvaśabdebhyaḥ uta dravyaguṇaśabdebhya iti ।﻿<pb n="287"/>
kiṃ vātrātiricyate ? dviruccarito nāmaśabdaḥ । anabhiprāyajño bhavān ।
yadi hi kimākhyātaśabdebhyaḥ uta nāmaśabdebhya ityucyate tataśca nirṇīyate
ākhyātaśabdebhya iti tadā āgneyo'ṣṭākapāla ityakriyārthaḥ syāt;
nāmatvāt, bhavatīti ca kriyārthaḥ syāt ākhyātatvāt । aniṣṭaṃ caitat
bhavatyarthasyāvidheyatvāt । dravyadevatāsaṃbandhasya ca vidheyatvāt ।﻿<pb n="288"/>
tasmānnāmākhyātagrahaṇaṃ bhāṣyakāreṇa na kṛtam । kiṃ tarhi,
yenaiva svabhāvenākhyātasya vidhyarthatā saṃbhavati yena ca nāmno na saṃbhavati
tenaiva svabhāvenopanyāsaḥ kṛtaḥ । kena punaḥ svabhāvenākhyātasya vidhyarthatā ?
kena ca nāmno na bhavati ? bhāvārthatayā''khyātasya vidhyarthatā ।
dravyaguṇābhadhānatayā ca na nāmnaḥ । <quote>kaḥ punarayamākhyātārthavyatirikto
bhāvo nāma</quote> ? kaścākhyātaśabdādanyo bhāvaśabdo nāma ? prativacanaṃ tu
<quote>yajati dadāti juhotīti</quote> ।</p>
<p>nanu sa evāyamākhyātārthaḥ ta evāmī ākhyātaśabdā ityākṣepaḥ । samā-
dhānaṃ tu, nākhyātārthamātraṃ yajati dadāti juhotīti, kintarhi anyotpāda-﻿<pb n="289"/>
katvamapi gamyate na kevalaṃ pūrvāparībhāvaḥ yathā bhavatīti ।
tadidamuktam <quote>yajyarthaścāto'vagamyate bhāvayediti ca</quote> । kimuktaṃ
bhavati ? pūrvāparībhāvaścāto'vagamyate, anyotpādakatvaṃ ceti । punaścā-
yamabhiprāyaḥ prakaṭīkṛtaḥ tathā yateta, yathā yatkiṃñcidbhavatīti । tenaite
ākhyātaśabdā api bhāvaśabdā ityucyante । ato dravyaguṇaśabdagrahaṇamapi﻿<pb n="290"/>
dravyaguṇapratyayotpādakatvāt akriyārthatvaṃ, na nāmatvāta । <quote>kiṃ tāvatprāptaṃ ?
aviśeṣeṇeti</quote> kā'bhiprāyaḥ ? dravyaṃ vā bhavatu kriyārthaṃ; kriyā vā
bhavatu dravyārthā । sarvathā tāvadaparityaktakriyākārakasaṃbandha eva kārya-
sambandha iti siddham । atrocyate । naivaṃ sidhyatīti । yadā hi dravyārthā
kriyā tadā kriyākārakasaṃbandhaḥ tyakta eva bhavati । kasmāt ? dravyaṃ
hi tadā karmabhūtaṃ kriyāyām । na ca karma kārakaṃ kārakasthā hyatpattiḥ
karmeti vakṣyāmaḥ । kathaṃ tarhi karmaṇi kārake dvitīyetyāgamaḥ । karturīpsita-﻿<pb n="291"/>
tamaṃ karmeti ca kārakādhikāre । yatra kiyāphalamabhinippadyate tatkarmeti
sūtrārthaḥ । anyathā hīpsitatamagrahaṇamanarthakaṃ syāt । tasmāt karmaṇi dvitī-
yetyapi siddham । tasmāt kriyārthaṃ yadā''khyātaṃ bhavati tadaiva dravyaguṇayoḥ
kārakatvasiddhiḥ । ata āha-<quote>ye ye bhāvārthāḥ karmaśabdāstebhyaḥ kriyāpratīyeta
yajetetyevamādibhyaḥ</quote> । kutaḥ ? iti praśnaḥ kimanyathā bhāvārthatvaṃ hīyeta ?﻿<pb n="292"/>
bāḍhaṃ hīyate । pūrvāparībhāve hi bhāvārthatvaṃ bhavati । sa pūrvāparībhāvaḥ
dravyaguṇayostadarthatve sati । anyathā hi gādohanena paśukāmasya
praṇayeditivat āśrayamātrāvagatiḥ syāt । na ca godohanasādhyaṃ
praṇayanamavasīyate । nanu ca godohanena praṇayediti pūrvāparībhūtameva
praṇayanaṃ pratīyate godohanaṃ ca karaṇameva । satyaṃ pratīyate । na tu
godohanena paśukāmasya praṇayedityetadvākyārthatayā . tasmādaniyamapakṣe
na niyamena kiyākāraka(saṃbandha)bhāvamajahato vidhyarthatvaṃ vākyasya pratīyate ।
ata idamuktaṃ bhāvārthatvādeveti ।</p>﻿<pb n="293"/>
<p>etaduktaṃ bhavati । evameva saṃbandhāvagamāditi । tadidānīṃ pūrvāparī-
bhūtabhāvavyatirekiṇamarthaṃ bhāvaśabdavācyaṃ prapañcayati <quote>ya āhuḥ kimapi
bhāvayediti te svargakāmapadasaṃbandhāta svargaṃ bhāvayediti brūyuḥ</quote> iti ।
kimidaṃ svargakāmapadasaṃbandhāt svargaṃ bhāvayediti । svargakāmaṃ bhāvayediti
yuktaṃ vaktum । padārthasya hi padārthāntareṇa saṃbandhaḥ svargakāmaścātra
padārthaḥ na svargaḥ, ato'sadevedaṃ pratibhāti । atrocyate ।
satyaṃ svargakāmaḥ padārthaḥ । sa eva padārthāntareṇa saṃbadhyate ।﻿<pb n="294"/>
svargaparastvasau saṃbandhaḥ ityaidaṃparyamatra darśitaṃ bhāṣyakāreṇa, dhātvarthasya karaṇa-
tvapradarśanārtham । vakṣyāti ca <quote>sthita etasminnadhikaraṇe guṇavidhirnāma-
dheyamiti vicāro bhaviṣyati</quote> iti । kathaṃ punaḥ svargaṃ bhāvayedityevaṃ paratā
vākyasya ? yathaivaṃparatā tathā'dhikāralakṣaṇe vakṣyāmaḥ । <quote>tasmāttebhyaḥ
kriyāpratīyata</quote> iti nigamitaṃ bhāṣyakāreṇa । kā punaratra kiyā ?﻿<pb n="295"/>
vidhyarthaḥ nanu ca phalasya karaṇaṃ kriyetyuktam । phalasya ca yāgaḥkaraṇaṃ
na vidhyarthaḥ ucyate । yathā vidhyarthaḥ karaṇaṃ tatho'dhikāralakṣaṇe vakṣyāmaḥ ।
ihāpi ca bhāṣyakāreṇa <quote>te ca yāgadānasaṃbaddhāḥ svargasyotpattiṃ vadantī</quote>ti
vadatā vidhyarthasyaiva karaṇatoktā । tatsaṃbandhāddhi yāgādeḥ । <quote>kuta*</quote> iti praśno-
'yam । kathaṃ punarniyogārthasya karaṇatā'vagamyata ityabhiprāyaḥ । uttaravādī tu﻿<pb n="296"/>
<quote>eṣahyartho vidhīyate tathā yāgādinā svargakāma</quote> ityādhikāralakṣaṇasiddhamarthaṃ
darśayati । <quote>kena sādhayet svarga yāgādine</quote>ti । kimanena granthena pradarśitaṃ ?
saivādhikārikī yuktiḥ । svargaṃ sādhayato'dhikāra iti sthāsyati । <quote>yasya ca
śabdasyārthena phalaṃ sādhyate tenāpūrvaṃ kṛtvā nānyatheti tato'pūrvaṃ gamyata</quote> iti
pūrvāparavirodhaparihāro'yam । pūrvaṃ hi niyogāt phalamityuktam idānīṃ yāgā
tphalamiti । tenāpūrvaṃ kṛtvetyavirodhaḥ । tato'pūrvameva phalasādhanamiti gamyate ।﻿<pb n="297"/>
<quote>ato yastasya vācaka iti</quote> nigamanametat । yasmādapūrvaṃ sādhayan
bhāvārthaḥ phalaṃ niṣpādayati nānyathā, kṣaṇikatvāt tena tadviṣayo vidhyartho
liṅādibhiḥ pratyāyyate । tasya ca viṣayādhīnapratipattitvāt, bhāvārthānāṃ
ca viṣayabodhakatvāt tato'pūrvaṃ pratīyata ityucyate, na punastasyāmī vācakā
iti । <quote>na tu kaścit sākṣādapūrvasya vācako'sti</quote>iti bhāvārthābhiprāyametat ।﻿<pb n="298"/>
na punarliṅādiśabdo'pi niyogaṃ nācaṣṭe । kathaṃ punarbhāvārthe vācaka-
tvāśaṅkā ? kevalasyāprayogāt niyogaśabdasya, tiṅantasyaiva prayogāt;
tena yāvatprayogānuvartinyeva vācakateti bhrāntānāmarthāvagamaṃ muktvā prayoge-
yattā na sidhyatīti tannirākartumavācaka ityuktam ।</p>
<p>nanu ca na yuktam nirākartum kiṃ vā prayogeyattā
anyathā siddhyati ? arthāvagamo vā vibhāgādavagamyamānaḥ kimapahnotuṃ﻿<pb n="299"/>
śakyate ? kiṃ tarhi prayoganiyame kāraṇaṃ ? prayoga eva । vācaka-
tvasyeva prayogasyāpyanāditoktā । tasmātsūktaṃ na bhāvaśabdena niyogo'rtho-
'bhidhīyata iti । <quote>bhāvārthaiḥ kimapi bhāvayitavyaṃ</quote> ityavaibhaktika-
saṃbandhaṃ phalaniyogabhāvārthānāṃ darśayati ।</p>
<p>ato nāyaṃ vainiyogikaḥ saṃbandha iti siddham । anyathā﻿<pb n="300"/>
viniyogābhāvādasambandhaṃ bādaririva vibhaktividhānānusārī manyate ।
ataśca sthita etasminnadhikaraṇe guṇavidhirnāmadheyamiti vicāro bhaviṣyatīti
na śakyate vaktum । kiṃ punaḥ kāraṇaṃ na viniyogalakṣaṇasaṃbandho'yaṃ ?
viniyojakānāṃ śrutyādīnāmabhāvāt । kathamabhāvaḥ ? saṃbandhasyānavagamāt ।
nanu cāyamasti saṃbandhaḥ yajeta svargakāma iti । bāḍhamasti na puna-
radaimarthyalakṣaṇaḥ । kiṃ lakṣaṇastarhi ? adhikāralakṣaṇaḥ । aida-
marthyaṃ ca viniyogāvagamyamityuktaṃ śeṣaḥ parārthatvādityatra । tatra ca
śrutyādīni viniyoge kāraṇānīti ।</p>﻿<pb n="b301"/>
<p>kathaṃ tarhi <quote>“karmāṇyapi jaiminiḥ phalārthatvāt”</quote> iti ? na
dravyaguṇasaṃskāreṣveva pārārthyaṃ phalayāgapuruṣeṣvapīti bādaripakṣaṃ nirasyatā
pārārthyalakṣaṇaḥ saṃbandho'trāstītyabhyupagatam। satyamabhyupagataṃ na puna-
stacchabdedaṃparatayā। tathāca darśitaṃ naṣṭāśvadagdharathavaditi <quote>“nanu ca
bhāvārthaiḥ kimapi bhāvayitavyaṃ svargakāmasya ca kenāpi”</quote> iti guṇa-
pradhānabhāvaṃ darśayati। sa ca pārārthye satīti punaraidaṃparyameva prāpnoti।
netyucyate। bhāvasvabhāvo hyayamiti kathyate nedaṃparatāśabdasya। ata
eva ca dravyaśabdebhyaḥ tṛtīyāyuktebhyo'pi na vidhyarthatā'bhyupagatā।</p>
﻿e<pb n="b302"/>
tasmānna viniyogādyāgasvargayoḥ saṃbandhaḥ। kathaṃ tarhi, bhāvārthatvā-
devetyuktam। ata eva cākhyātaṃ na saṃbandhe smarati pāṇiniḥ।
nanu ca kartari karmaṇi bhāva iti smarati। satyaṃ smarati
na teṣāmanyasaṃbandhitām। yathā prātipadikādavagatasyārthasya
saṃbandhapratipādinyo vibhaktayaḥ na tathā'' khyātāttasyārthasya। nanu ca
tṛtīyādibhiḥ dviṣṭhatvātsaṃbandhasya dvayorapi sambandhitā uktā bhavatīti।
satyaṃ dviṣṭhaḥ saṃbandhaḥ। sambandhitā punarnāmārthasyaiva tṛtīyādibhiḥ।
yathā pumān sadvitīyo dvivacanasyaukārāntasya na punardvitīyopyarthaḥ।

﻿<pb n="b303"/>
ata eva cākhyātārthe kartṛkarmagatā saṅkhayaivocyate vacanaiḥ na
punaḥ kartrādayaḥ, pramāṇāntarāvagamyā hi te niyogataḥ pratyakṣādi-
bhirvā। ata eva tu niyogaḥ kāryepyarthe na bhaviṣyantamartha---
mavagamayati। kārakavyāpāro hi kālatrayāvacchedyo nādhikāraḥ। kathaṃ
tarhi prayājāderviniyojyatvaṃ ? nākhyātātpārārthyamavasīyata ityuktam।

﻿<pb n="b304"/>
<quote>“kimetāvantyeva pramāṇāni ityatra parihāraṃ vakṣyāmaḥ। <quote>“naivaṃ dravyaguṇa-
śabdā”</quote> iti। kiṃ naivaṃ ?”</quote> naivamadhikāralakṣaṇasambandhamarhantītyarthaḥ।
sarvathā hi viniyogapramāṇaviṣayā evaite। ataḥ siddhaṃ bhāvārthatvādeva
viniyogasaṃbandhitāṃ pratipadyata iti।
kathaṃ tarhi svargakāma iti। viṣayamaṅgīkṛtyaitaduktam na punarvi-
niyojyatām। yathā caitadevaṃ tathā svargakāmāghikaraṇe nipuṇatara---
﻿<pb n="b305"/>
mupapādayiṣyāmaḥ। <quote>“bhavanti kecitkarmaśabdā na bhāvārthāḥ yathā śyenaikātri-
kādayaḥ kecit bhāvārthā na karmaśabdāḥ yathā bhāvo bhavanaṃ bhūtiriti”</quote>
bhāvārthāḥ karmaśabdā iti padadvayābhidhāne bhāvārthasya kiṃ prayojanam ? yadi
karmaśabdebhyaḥ kriyetyucyate śyenaikatrikādibhyo'pyapūrvasyotpattirityuktaṃ
syāt। ete'pi hi karmaśabdāḥ। etebhyo'pi kimiti na bhavati ? dravya-
guṇaśabdanivṛttyarthaṃ bhāvārthāḥ karmaśabdā ityuktam। na karmaśabda-
nivṛttyartham। tasmādabhidhīyamāne viśeṣaṇe naiva śyenādīnāṃ
nivṛttiḥ। ete'pi bhāvārthasyaiva karmaṇo vācakā yāgādeḥ।
﻿<pb n="b306"/>
idamaparaṃ kharparaṃ <q><quote>“sthita etasminnadhikaraṇe nāmadheyaṃ”</quote></q> na punarasyāṃ
cintāyāṃ karmavacanatvaṃ śyenāderupapadyate। yadā''khyātārthena vidhiḥ sādhyata
iti sthitaṃ tadā lakṣaṇābhayannāmadheyatvābhityuktam। ataḥ śyenādini-
vṛttyarthamabhidhānadvayaṃ śakyam। atrābhidhīyate। nedaṃ śakyaṃ yadi karma-
śabdebhya ityucyate idamevādhikaraṇaṃ sthitiṃ na labhate। sthāpyamānaṃ hyetajjyo-
tiṣṭomādeḥ karmaśabdatāmāvahati। ataśca na nāmākhyātayoḥ viśeṣo labhyate।
﻿<pb n="b307"/>
bhāvaśabdābhidhāne punaḥ siddhavatkarmābhidhānāt jyotiṣṭomādernivṛttiḥ।
sakarmake pūrvāparībhūte bhāvaśabdo vartata iti।</p>
<p>evaṃ tarhi bhāvaśabdā ityevāstu karmaśabdnagrahaṇamatiricyate। ida-
meva hi na labhyate pūrvāparībhūte sakarmake bhāvaśabdo vartata iti।
anyatrāpi darśanāt bhāvo bhavanaṃ bhūtiriti bhāvaśabdasya। kiṃ punarudāharaṇaṃ ?
﻿<pb n="b308"/>
<p>yadi śyenaikātrikādayo'pi karmaśabdā naivaṃ dravyaguṇaśabdānāṃ nivṛttyartha-
midaṃ sūtramupapadyate। sarvatrādhikāracodanāsu nāmaivopapadamupalabhyate।
tasmānnirviṣayaṃ sūtraṃ manvānaḥ kiṃ punarihodāharaṇamiti pṛcchati।</p>
﻿<pb n="r309"/>
kā vārtā etasyaiva revatīṣvityevamādiṣu ?। yathākhyātādṛte nānyasya
vidhyarthatā saṃbhavati tathā tatraiva vakṣyāmaḥ । evaṃ tarhi nāmopapadānye-
vātrodāharaṇāni ? । anenaiva sūtraiṇa nāmākhyātayoḥ vidhyarthatve
vivekaḥ । aviveke hi nāmataiva na syāta dravyaguṇaśabdataiva
syāt । tasmātsiddhaṃ dravyaguṇanivṛttyarthamudāharaṇam । ākhyā-
tikyo vibhaktayaḥ pūrvāparībhāvaṃ pratipādayantītyupariṣṭādvakṣyati ।
visadṛśavibhaktiyogācca jyotiṣṭomādeḥ na pūrvāparībhūtapratipādana---﻿<pb n="b310"/>
<q>nasāmarthyamastīti</q> na nāmadheyānāṃ vidhyarthatā। kintu ākhyātānāmeveti
<q>siddho vivekaḥ</q>। <q>atra keciccodayanti</q>। <q>nanu karmaśabdamātrāt mābhūdapūrvotpattirityupa-
padyata evaitatsūtram</q>। <q>enañca kimihodāharaṇamityevamādegrenthasyābhiprāyavarṇanamanarthakama</q>।
asyārthaḥ। yadi tāvat dravyaguṇaśabdā adhikāracodanāsu bhavanti tadā labdhamudāharaṇa-
miti nodāharaṇābhāvābhiprāyeṇodāharaṇapraśnoṣapattiḥ।</p>
﻿<pb n="b311"/>
<p>kathaṃ tarhi śyenaikatrikādayo nirasyante ? anākhyātārthatvādeva।
bhāvārthagrahaṇaṃ kimartham ? karmaśabdatve'pi abhāvārthatvena anākhyātārtha-
taiveti। tasmātsūktametat kimihodāharaṇamityevamādergrantha-
syopanyāsaḥ।</p>
<p><q>sarveṣāṃ bhāvo'rtha iti cet</q>। kimanena pūrvoktamākṣiptam ?
yatpūrvoktaṃ tadevākṣiptam। bhāvārthebhyaḥ kriyā pratīyata iti। sarveṣāṃ bhāvo'rtha
﻿<pb n="b312"/>
iti vadatā kathamidamākṣiptaṃ bhavati ? yadi hyabhāvārthānāmapūrvārthatāṃ vadet
tadā''kṣepaḥ saṃbhavati। sarveṣāṃ bhāvo'rtha iti vadato naiva dravyaguṇa-
śabdāḥ santītyabhiprāyo gamyate। na punardravyaguṇaśabdāḥ api
bhāvārthā iti śakyate pratipat‍tum। karmaśabdasāmānādhikaraṇyācca
viśeṣataḥ। ayamabhiprāyaścodakasya। dravyaguṇaśabdā api bhāva-
rūpāpannā eva vidhyarthā bhavanti।</p>
﻿<pb n="b313"/>
taccedaṃ dadhnā juhātītyatra pratipādayiṣyāmaḥ। evañcet sarveṣāṃ bhāvo'rthaḥ dravya-
guṇāvagatistu nāntarīyakyeva। tasmādabhidhānavanna svarūpataḥ kriyānvayo
dravyaguṇānām। tasmādbhāvārthā iti sūtraṃ na viśeṣāvagatāvalam।</p>
<p><q>yeṣāmutpattau</q>। satyaṃ sarveṣāṃ bhāvārthatā, kintvekasya svataḥ
anyasya tadyogāt। kimidaṃ tadyogāditi ? tadarthānupraveśādityarthaḥ।</p>

﻿<pb n="b314"/>
kathaṃ punaridamavagamyate---ekasya svataḥ, anyasya tadyogādanupraveśāditi ?
tatsvabhāvāt, ekasya hi siddha eva svabhāvaḥ, anyasya sādhyaḥ tatra na
sādhyatāmanyato'pekṣate। siddhiḥ punaḥ na sādhyayogāddate sādhyatayā pratipat‍tuṃ
śakyate। kiṃ jahatsvabhāvā sādhyānvayitā siddhasya ? bhavatu, ko doṣaḥ ?
ayameva doṣaḥ siddhataiva nāvagamyate। ananvitānāñcāyaṃ vivekaḥ sūtrakāreṇa
pradarśitaḥ। tasmānnamaḥ śabdavidbhayo yairayaṃ viveko niścīyate।</p>
﻿<pb n="b315"/>
yathāhācāryavān। kintu nimittagataiṣā kathā। nimittataśca kāryama-
kāryaṃveti parīkṣakaiḥ vaktavyam। tathā ceyaṃ yeṣāmutpattāviti bhagavatā
sūtrakāreṇa nimittāvasthopavarṇitā utpattiśabdaṃ prayuñjānena। yeṣāmutpattau
nimittāvasthāyāmityarthaḥ। nimittato hyakāṅkṣā cākhyātārthasyaiveti darśitam।﻿<pb n="b316"/>
kārye punaḥ kiṃ siddhasādhyaviveko nāsti ? asti tāvat
<q>āśritatvātprayogasyeti</q>। kimidamāśritatvātprayogarayeti ? ucyate।
bhāvārthānāmeva prayogaḥ puruṣeṇāśrita iti।</p>
﻿<pb n="b317"/>
<p>kimidaṃ bhāvārthānāmeva prayogaḥ puruṣeṇāśrita iti ? yāvatā
dravyaguṇānāmapi kimiti nāśrita iti ? nimittāśritattvātkāryasya,
yathānimittamavabhāsate। tadidaṃ bhāṣyakāreṇa <note n="1">p. 316</note>kiñcetyuk‍tvā kāryā-
dapyevaṃbhūtanimittataiveti pratipāditam, sākṣepanirapekṣatvātkāryāvagataḥ﻿<pb n="b318"/>
kva sāpekṣatvaṃ kva vā nirapekṣatvamuktam ? siddhasādhyayoḥ sādhyasyānapekṣatvaṃ
vidhyarthe sādhyaviṣayatvāt niyogasya। sādhyāpekṣitā ca siddharayeti
guṇavidhau darśayiṣyāma ityuktam। eṣa vinigamanāyāṃ hetuḥ।</p>
﻿<pb n="b319"/>
<q>codanā। kathaṃ punaridamavagamyate asti tadapūrvamiti</q> ?
nanu cāyaṃ praśno nopapadyate, apūrva hi vidhyarthaḥ। vidhitaśca prāmāṇya-
mityuktam। kathaṃ tadākṣepa upapadyate। atrocyate। ayamabhi-
prāyaścodakasya। niyogo hi karmaṇi puruṣaṃ niyuṅkte na svārthe।</p>
﻿<pb n="b320"/>
karma cānityam। na ca svargādyanantaramupalabhyate। tasmādyāgasya varaṃ
nityatvaṃ kalpayitavyam। ātmano vā saṃskāraḥ kaścita, devatāprasādo vā
na punastenāpūrvaṃ kṛtvetyetatsuktamiva pratibhāti।</p>
﻿<pb n="b321"/>
atrābhidhīyate---niyogaḥ karmāṇi puruṣaṃ niyuṅkta iti
na samyagavadhṛtaṃ bhavatā। ārambhe hi puruṣaṃ niyuṅkte na
karmaṇi। ārambhaviṣayaṃ hi karma। sa cārambho vidhyarthaḥ।
﻿<pb n="b322"/>
svargakāmasya cāsāvityārambhāt svarga iti। brūmaḥ। karmaṇāñcā---
rambhaḥ। karmādinityatvaparikalpanā punaḥ pramāṇāntaraviruddhaiva;
animittā ca ārambhe pratyārthini। kathaṃ punaḥ pramāṇāntaravirodhaḥ ?</p>
﻿<pb n="b323"/>
bhaṅgitvaṃ hi karmaṇāṃ prasiddhameva। kṣaṇāntarānupalambhācca। ātmanaśca
niṣkriyatvaṃ sarvagatatvādātmanaḥ। puroḍāśādeśca karmavadvināśadarśanāt।
saukṣmyādeśca viśeṣasya ārambhe pratyarthini nāsti kalpanetyuktam।
darśitaṃ tadbhāṣyakāreṇa sāmānyakalpanāyāṃ pramāṇaṃ na viśeṣakalpanā---
yāmiti।</p>
﻿<pb n="b324"/>
<p><q>tāni dvaidham। avagatametadbhāvaśabdāḥ pradhānakarmaṇo bācakā iti</q>।
kva punaridamavagatam ? bhāvaśabdāḥ pradhānakarmaṇo vācakā iti
bhāvārthāḥ karmaśabdā ityetatsamadhigatam। karmaṇaḥ pūrvāparībhūtasya
﻿<pb n="b325"/>
vācakā iti। na punaḥ prādhānyaṃ kacinnirdiṣṭam। athāyamabhiprāyaḥ
itarattadarthamiti vadatā nāmarthaṃ pratyākhyātārthasya prādhānyamuktamiti।
tadayuktam। svargakāmapadārthaṃ prati guṇabhāvadarśanāt। tathocoktam
---te svargakāmapadasaṃbandhāt svargaṃ bhāvayediti brūyuriti। tasmānna vidmaḥ
kimidaṃ <quote>‘avagatametadbhāvaśabdāḥ pradhānakarmaṇo vācakā’</quote> iti। atrā-
bhidhīyate---prādhānyaṃ hi niyogaviṣayatvamabhipretam। kutaḥ ? viṣayatvādeva।
﻿<pb n="b326"/>
viṣayatayā hi yāgādayaḥ pratīyante niyogārthasya। na kasyaci-
dutpattyādyarthatayā। taduktaṃ <quote>“adhikāralakṣaṇe vakṣyāmaḥ”</quote> iti।
tasmāda‍yuktamuktametadavagatamiti। cintā copapadyate---kiṃ sarvāṇyeva
niyogaviṣayatayā pratīyante ? utotpattyādyarthatayāpi keciditi।
﻿<pb n="b327"/>
yuktaṃ tāvata keṣāñcidutpattyādyarthatā kalpayitum yadyaivaṃbhūtānāmapi
niyogasaṃsparśitepapadyate; na tu tadadyāpi nirṇīyate। atha tu
nirṇayaheturasti tato na sarvasyāpūrvārthatā nyāyyā। <quote>“evamalpīyasya-
dṛṣṭānumānaprasaṅgakalpanā nyāyyā”</quote> iti bhāṣyam। tatpunarasaṅgatārtha-
miti pratibhāti। niyogārthatvepi hi naivādṛṣṭakalpanā। ucyate।
﻿<pb n="b328"/>
parihṛtametat evamalpoyasyadṛṣṭānumānaprasaṅgakalpanetyatra। nanu yuktaṃ
tatra pramāṇāntaradṛṣṭakriyāniṣpattiparityāgena nāmārthānāṃ śabdato niyogasya
niṣpādakatvam। evamapyupapadyamāne na yuktamiti। atrāpi tulyaṃ kriyāntara-
sādhanotpādyarthatayā sambhavati śabde na niyogasādhanatā yuktā। nanu ca
niyogaśūnyānāṃ niyogaviṣayasādhanotpattyādyarthataiva nāvasīyate। na cāvihi-
tamaṅgaṃ bhavatīti vakṣyati। satyaṃ niyogādṛte nāṅgatā। astyevātra niyogaḥ।</p>
﻿<pb n="b329"/>
na ca niyogārthateti tṛtīye vakṣyāmaḥ। ke punaraste bhāvārthāḥ ?
ya eva loke cikīrṣitotpattyādyarthatayā prasiddhā darśitā bhāṣyakāreṇa।
prayojanamapyuktam।</p>
<p><q>dharmamātre tu karma syādanirvṛtteḥ prayājavat</q>। uktamajahātkriyā-
kārakasambandha eva niyogasambandhaḥ। kārakāṇāṃ bhāvārthānāñca
cikīrṣitārthānām। ihedānīṃ yatra dṛṣṭaḥ saṃskāro nopa-
labhyate cikīrṣitapratipādikā ca vibhaktirasti tatrāpi kimajahatkriyā-
﻿<pb n="b330"/>
kārakasambandhaiva niyogārthatā, uta yāgāderiva niyogaviṣayataiva dhātvartha-
syeti। kiṃ punaratra yuktam ? dṛṣṭasyābhāvānniyogasiddhirevāvaśiṣyate।
tasmāt prayājādivanniyogārthataiva sammārgādeḥ।</p>
<p>nanu ca cikīrṣitārthapratipādikā dvitīyāvibhaktiravivakṣitā bhavati।
na ceyamaikāntikī। balbajān śikhaṇḍakān kurvityevamādiṣu vyabhicārāt।
﻿<pb n="b331"/>
vede'pi sak‍tūn juhotīti। tasmāt karaṇārthepi asyāḥ prayogo
dṛṣṭaḥ। tulyaśrutitvāccetaraiḥ sarvadharmaḥ syāt। ucyate। yattāvalloke
vyabhicāradarśanamupanyastam---tadayuktam। loke hi vivakṣātaḥ kārakāṇi
bhavanti। vivakṣā ca puruṣavaśānuvartinīṃ। ataḥ cikīrṣitavibhaktidarśa-
nāt tathaiva vivakṣeti yuktaṃ prativak‍tum। vede tu katham ? uktamasmābhiḥ
﻿<pb n="b332">
kāryarthatayā prāmāṇyam। iha cikīrṣitārthāparityāgena niyoga-
saṃsparśitā na śakyate vak‍tum। kriyāntarasādhanatvenāśravaṇāt
sak‍tūnām। na ca saktavo niyogauk‍yenetikartavyatābhāvaṃ pratipat‍tuṃ
kṣamāḥ। kimiti niyogauk‍yaṃ na bhavati। abhāvārthatvāt sak‍tūnām।
﻿<pb n="b333">
kāryārthasya hi karaṇāṃśopanipātitā, kimityaṃśopanipātitā vā।
ato nānubandhabhāvaḥ। bhinnānubandhānāñca kimityaṃśabhāva evaik‍yam।
bhidyate cātra kimityaṃśabhāvaḥ। ato naik‍yaṃ vidheḥ। anekatvācca neti---
kartavyatā saktavaḥ। tasmādalaukiko'yaṃ cikīrṣitārthasaṃyogaḥ, cikīrṣita-
tvena sak‍tūnāmanavagamāt। na caitāvatā vyabhicāritā śak‍yate vak‍tuṃ
﻿<pb n="b334">
dvitīyāyāḥ। yāvaddarśanabhāvī hi chāndasaḥ prayogaḥ। tathā ca vyākhyā-
tāro dṛṣṭānuvidhiśchandasītyupadiśanti। ata eva ca bhagavatā sūtrakāreṇa
tṛtīyā ca hośchandasi iti tṛtīyārthe chandasi dvitīyā dṛṣṭetyuktam।
﻿<pb n="b335">
ata evopapadavibhaktitulyaiṣā। tasmādajahatsvārthavṛttitvānniyogārthasya
cikīrṣitārthaiveyaṃ <quote>“grahaṃ sammārṣṭi”</quote> <quote>“vrīhīn prokṣatī”</quote>ti dvitīyā।
nanu ca dṛṣṭo'rtho nāstītyuktam। niyogārthasya sādhyatvaṃ na cikīrṣi-
﻿<pb n="b336">
tārtheṣu sambhavatītyapyuktam। na cānyat pramāṇamasti yena kāryakalpanā
syāt। cikīrṣitārthābhidhānāt। niyogārthasaṃraparśitvācca siddhamadṛṣṭa-
kāryatvaṃ lokavat kāryāntarasaṃyogāt। loke'pi kāryāntarayogitvāt
ha/?/styādīnāṃ siddhaṃ nīrājanāderadṛṣṭārthatvaṃ prayojanam। varuṇapradhāseṣu śrūyate
---śamīmayyaḥ sruco bhavanti hiraṇmayyo veti। prakṛtau nānāvṛkṣīya-
﻿<pb n="b337"/>
sruk‍sammārgavyaḍagyamapūrvamiti nānāvṛkṣīyāḥ sruva utpādayitavyāḥ
sammārgārthena yathā pūrvapakṣaḥ। yathā tarhi siddhāntaḥ śamīmayya eva
hiraṇmayyo vā sammārjayitavyāḥ। tathā paridhyādiṣu।</p>
<p>nanu ca pūrvapakṣe'pyaṅgapradhānārthametadvidhānaṃ bhaviṣyati barhirvat।
naivam। yatra hyaṅgapradhānārtha evopadeśavidhiḥ kāryavidhirapi tathaiva tatra।
﻿<pb n="b338"/>
yatra punarupadeśe vidhibhedaḥ kāryavidhirapi tatra prakaraṇāt pradhānasyaiva
darśitam---<quote>‘ānarthakyāttadaṅgeṣu’</quote> iti। yatra hi pradhānasya tatkāryaṃ
na bhavati tatrānarthakyāttadaṅgānām। yatra punaḥ sambhavati tatra
﻿<pb n="b339"/>
pradhānārtha eva iti prakṛtatvādityuktam। yathā sahasradakṣiṇādayaḥ pradhānada-
kṣiṇāsu। nodāharaṇamādaraṇīyaṃ madhvaśanādiṣu darśanāt।</p>
﻿<pb n="b340"/>
<p><q>stutaśastrayoḥ</q>।। atrāpi sa eva saṃśayaḥ। kintu stuta-
śastrayoḥ cikīrṣitārthatvamuta vidhiviṣayataiveti। nanu cikīrṣitārthatve stutya-
rtho'pi hīyate stauti śaṃsatīti ca tadarthābhidhānam। tasmāt nātra saṃśayaṃ
﻿<pb n="b341"/>
paśyāmaḥ। ajahatsvārthe tṛṣṇayā hi cikīrṣitārthatvaṃ gṛhyate। viparī-
tañca tadatra। athāyamabhiprāyaḥ paśupuroḍāśavat; yāgasya sato
devatārthatvam। devatārthatve ca cīkīrṣitārthatvam। na ca yajyartho-
'pauti। tasmādatrāpi stutereva devatāsmaraṇaṃ yajeriva prayojanaṃ bhaviṣya-
tīti। viṣama upanyāsaḥ। tatra hi devatāsādhanako yāgaḥ।
ato'jahatsvārthavṛttitvaṃ yujyate yajeḥ। na devatāsaṃskāratve kaścidvirodhaḥ।
iha punaḥ stutiḥ stutyamapekṣate na devatām। evañca devatārthatve
hīyeta stutyarthaḥ। nanu stutibhājo'pi devā iti devatāvidaḥ
﻿<pb n="b342"/>
devatā cetsāmyaṃ paśupuroḍāśena। maivaṃ vocaḥ। ghoṭārūḍhasya vismṛto
ghoṭa iti। stutibhājaśca devatā iti bravīṣi। havirbhājaśca saṃskāraṃ
manyase। puroḍāśe tvavibhāgād‍yuktam। tasmānnātra pūrvapakṣaṃ paśyāmaḥ। aya-
﻿<pb n="b343"/>
mevātra pūrvaḥ pakṣaḥ। stautiḥ stutyārtheti, na cācikīrṣitaḥ stutyaḥ।
yāgasambandhitvenābhidheyābhedāt। na punaḥ puroḍāśavaddevatābhedā-
diti brūmaḥ। tatra devatāpratyabhijñānamevābhipretam। tacca tatraiva
pratipādayiṣyāmaḥ। atra tvabhidhānābhedamātreṇaivājahatsvārthavṛttimupapadyata
iti pūrvapakṣavādī manyate।</p>﻿<pb n="b344"/>
<p>itarastu codayati yadyevaṃ māhendrasya grahṛyajeḥ sannidhau
aindrīstutistatraikābhidhānābhāvāt na cikīrṣitārthā syāt। utkarṣo
vā kalpanīyaḥ। ucyate। notkarṣaḥ kalpanīyaḥ। indra eva
hi mahendraḥ abhinnārthābhidhānaṃ hi sāmānādhikaraṇyamucyate।</p>
<p>nanu ca nīlotpalamiti bhinnārthāvagateḥ kathamabhinnārthābhidhānam;
bhinnārthābhidhāne vā kathaṃ sāmānādhikaraṇyam ? utpalagata-
﻿<pb n="b345"/>
guṇābhidhānāditi brūmaḥ। āgato'si tarhi madīyaṃ panthānam।
tatra prayuktaḥ tada‍‍guṇābhidhānasamartho bhavati। yatra ca śabdaḥ
prayujyate tamācaṣṭe। ata eva ca guṇamabhidhāya guṇini pravartante
ye guṇaśabdāsta iha gṛhyante guṇavacanatayeti samāsapratiṣedha
uktaḥ। tasmātsiddhamekābhidhānam। guṇāvagatirhi sāmānādhikaraṇye
﻿<pb n="b346"/>
vājinasthānīyā। ataścikīrṣitārthatvaṃ stuteraindryāḥ। tadidamayuktam।
nirasto'yamarthaḥ ananvito'pyavasīyata iti। kārye tu kadācidanveti
kadācinneti। avagatau punaḥ na taṭasthaṃ padārthāvabodhanamityuk‍tam।</p>
﻿<pb n="b347"/>
mābhūttadarthāvagatau। kārye punaruttarapadārthapradhānatvāt samāsasya indra eva
kāryabhāk anyathā hyanupapannaiva śabdavidāṃ vāgiyaṃ <quote>“uttarapadārthapradhāno'yaṃ
samāsaḥ ayaṃ pūrvapadārthapradhāna”</quote> iti। kiñcijjño devānāṃ priyaḥ। samāso
hi nāma parasparānugamapūrvakaṃ padārthāntarānugamanam, tatrāpi kadācit
﻿<pb n="b348"/>
pūrvaṃ padaṃ uttaramanveti। kadāciduttaraṃ pūrvam। kimidamanvetīti ?
idamidaṃ idamāśrityāyaṃ padārtho'rthāntarānvayībhavatīti। tataḥ kim ?
idaṃ tato bhavati। nānabhidhānataiva sthāsyati saguṇasyānvayāt।
atha mataṃ arthāntarasaṃbandhaḥ punaḥ arthāntareṇa saṃbadhyata iti।﻿<pb n="b349"/>
uk‍taṃ parasparānvaye samāsaḥ। tato'rthāntarānvayaḥ। tasmānnārthāntarākṣepasya
samāsaḥ। na ca samastasya kevalasyārthāntarasaṃbandhaḥ। ataḥ saguṇadevatā
na kevalenābhadhātuṃ śak‍yate। bhavati vai pradhānasya sāpekṣasyāpi samāsa iti
samāsavidāṃ giraḥ śrūyante। pradhānaṃ cendrārthaḥ। ato dravyasaṃbandhasyāpi
﻿<pb n="b350"/>
mahatvamupapadyate। na samyagavadhṛtaṃ bhavatā samāsavidvacaḥ। padārthā---
ntarasaṃbandhapradhānasya samastasyāpi samāso niruṇaddhīti tasyārthaḥ, na punaḥ
samāsapadanirapekṣasyārthāntarasaṃbandha iti। nanu cāsamarthasamāsā api
vyākhyātṛbhiruditāḥ। satyaṃ, udito yatra tatraiva te bhavantu। atra
punaḥ samarthaḥ padavidhirityetadeva nyāyyam। asāmarthyādarśanāt।
﻿<pb n="b351"/>
nana cedamevāsāmarthyam māhendro grahayajiḥ aindrī stutiriti। evaṃ cāja-
hatsvārthatopapannā। evamitaretarāśrayaṃ prāpnoti। cikīrṣitārthatve mahe-
ndrasya asāmarthyaṃ, asāmarthye cikīrṣitārthatvamiti। itaretarāśrayāṇi
﻿<pb n="b352"/>
na prakalpyanta ityuktam। yadyevamasamarthasamāso'pi na prāpnoti।
prādhānye bhāvārthasya sāmarthyaṃ sāmarthye ca prādhānyamiti। maivaṃ vocaḥ
abhidhānataḥ sāmarthyāvagateḥ tasmāt saguṇaiva devatā। avaśyaṃ
caitadevamavagantavyam। anyathā guṇavacanamasaṃsparśi syāt। na
ca saṃbhavantyāṃ gatau tad‍yuktam। tasmādutkarṣa eva prāpnoti।
bhavatu tarhi utkarṣaḥ। naitāvatā cikīrṣitārthatvaṃ tyak‍tuṃ śak‍yate।
﻿<pb n="b353"/>
atantre hi kramasannidhī vipakṣabhūte sāmarthye। nanu cotkarṣe sati bahūnāṃ
mantrāṇāṃ niṣprayojanatā prāpnoti maṇḍūkasūktādīnām। na niṣprayojanatā,
yasya yatrārthaḥ sa tatra yātīti darśitaṃ bhāṣyakāreṇa। kathaṃ punarvācasteme
āśvine ca sāmarthya bhinnārthānāṃ ? vacanādekārthatā bhaviṣyati aindrīvat।
api vā śrutisaṃyogāt। api ca na stautiśaṃsatī cikīrṣitārthau bhavataḥ।
﻿<pb n="b354"/>
kasmāt ? devatāpratyabhijñānābhāvāt। nanu cābhidhānataḥ pratyabhi-
jñānamuditam। tadayuktam yatra hi pramāṇāntareṇa pratyabhijñānamasti
tadevedamiti tatrābhidhānaṃ na bhedārthaṃ bhavitumarhati tathā ca darśitaṃ
---<q>vaśāyāmarthasamavāyāditi</q>। yatra punaḥ abhidhānādeva pratyabhi-
jñānaṃ tatra yāgānvayī stutyanvayīti na śakyate pratipat‍tum।
﻿<pb n="b355"/>
na cānanviyino'bhidhānamastīti tatra tatrok‍tam। tasmānna cikīrṣitā-
rthatvaṃ stauteḥ śaṃsateśca। ato niyogaviṣayataivāvasīyate। ata evāmī
śrutisaṃyogā darśitā bhāṣyakāreṇa stuteḥ prādhānyāvagamahetavaḥ। kathaṃ punaḥ
prādhānyāvagamahetavaḥ saptamīsaṃyogo hi abhidhāne'pi tulyaḥ। na, abhi-
dhānasya parārthatvāt। abhidheyabhāvasthaṃ hyabhidhānaṃ stutau punaḥ stutyārtham।
﻿<pb n="b356"/>
tacca stutyaṃ kavatīṣveva nānyatra pramāṇāntarānavagamāt। ataḥ kavatīṣu
stuvata iti yuktam। na cātra puruṣavaśāt vivakṣātaḥ kārakā-
bhidhānaṃ śakyate vak‍tum। kathaṃ tarhi ? abhidhānata eva। taccā-
bhidhānaṃ kavatīsthamityuktam। tathā dvitīyāśrutisaṃyogaḥ prādhānya-
mutsargāt gamayati। anyato hi guṇabhāvo vaktavyaḥ।
tathā indrasya nu vīryāṇīti nābhidhāne paryavasānamiti kathayati।
﻿<pb n="b357"/>
prathamā punarliḍādyabhihite hi padārtha upapadyate। evamajahatsvārthatā ca stuteḥ
prāpnoti stutyābhidhānāditi pradarśitam। <q>śabdapṛthak‍tvāditi</q> śāstra-
pṛthak‍tvaṃ ca darśayati। tasya viṣayabhūte bhāvārtha upapadyate na tu guṇabhūte,
niyogaśūnyatvāditi pradarśitam। niyogaśūnyatvaṃ ca tṛtīye vakṣyāma
﻿<pb n="b358"/>
ityapyuktam। kiñcāgniṣ‍ṭuti āgneyīvidhānāt pradhānārthataiva gamyate।
guṇapakṣe hi kāryata eva prāpnoti। <q>anyaścārthaḥ pratīyata iti</q>।
anenāpi śāstrabheda eva kathyate। iyāṃstu viśeṣaḥ pūrvatra svataḥ।
iha tu saṃbandhopādhikaḥ। <quote>“pradhānakarmavadabhidhānaṃ”</quote> iti pradhānasyaivocitaṃ
﻿<pb n="b359"/>
nāmeti kathayati। kutaḥ ? bhedāvagamāt। guṇakarmaṇāṃ bhedo nāstīti
somaṃ kīṇātītyatra darśayiṣyāmaḥ। bhedānupāti ca nāma। tasmādanucitaṃ
guṇakarmaṇāṃ bhinnaṃ nāma। phalanirvṛttiṃ ca karmaṇaḥ sakāśāddarśayati
na cikīrṣitāt devatātaḥ। tasmādacikīrṣitārthatvaṃ siddham। prayojanaṃ
tvanyatretyuk‍taṃ bhāṣyakāreṇa।</p>
﻿<pb n="b360"/>
<p><q>vidhimantrayoraikārthyamaikaśabdyāt। kiṃ yadvad‍brāhmaṇe bhāva-
śabdo vidhāyakaḥ tadvanmantreṣvapi, uta tanmantre'vidhāyaka iti</q>।
kimidamupanyastam ? nanu na śrutaṃ bhavatā yadupanyastam। satyaṃ śrutaṃ
kintu asambaddhamiva pratibhāti। kathamasambaddham ? viniyukto hi
mantra iti sthitam। prayogasamavāyī ca mantraḥ smaraṇenopayujyata iti
sthitam। ataḥ kā'tra vidhāyakāśaṅkā ? atha manyase niyoga-
﻿<pb n="b361"/>
śravaṇāt bhavatyāśaṅketi tadapi nirākṛtaṃ <quote>‘ya evaṃ vidvān paurṇamāsīṃ yajata’</quote>
ityekārthatāvagamāt। evaṃ tarhi ekārthatayaiva vidhāyakatāśaṅkā brāhmaṇaprati-
pāditamarthaṃ mantro'bhidhatta iti। ato'bhinnārthatvāt abhinnāthasya vidhāna---
mābhidhānaṃ ca na sambhavatīti pūrvapakṣaḥ। arthataścaikatvaṃ nānātvaṃ na śabdā-
nām। nanu caivamabhidhāyakatvaṃ hīyate mantrāṇāṃ samidādīnāmiva parasparam।
﻿<pb n="b362"/>
ucyate---naitat। tannimittatvādvidheḥ। nimittaṃ hi vidhirna bādhata iti
nyāyavidbhiruk‍tam। ataḥ siddhamaviśeṣāt dvayorvidhāyakatvam।</p>
<p><q>api vā prayogasāmarthyāt</q>। ucyate। abhidhāyakatayā hyekārtha-
tvaṃ mantrasya pratipannam। kasyābhidhāyakatayā ? vihitasya। na ca
vihitābhidhāne vidhānaṃ śakyate। vidhāne hi karmāntarāpattiḥ।
﻿<pb n="b363"/>
karmāntaratve vā anabhidhāyakatvaṃ samidādīnāmiva parasparam। tataśca
viniyogaśruteḥ bādhaḥ। bhavatviti cet na, abhidhāyakatayā hi niyoga-
saṃsparśasiddheḥ। tasmānna niyogāntaramarhati। <q>stutyarthatāyāmapyanarthakya-
miti। keyamakāṇḍe stutyarthatāśaṅkā</q>। ucyate---stutāvapi vihitābhidhānaṃ﻿<pb n="b364"/>
dṛṣṭam। tataḥ kim ? ekavākyatāyāmevaitadupapannaṃ, vihitābhidhānaṃ nāma
na vākyabhede, abhinnaṃ ca vidhivākyānmantravākyam। tasmādābhidhāyakatva-
mupapādayituṃ duśśakam। nanu ca viniyogena vihitābhidhāyakatvam।
ucyate---aidamarthye hi prabhaviṣṇutā viniyogasya nedaṃ kāryatve। satyam।
﻿<pb n="b365"/>
yatra padanibandhanamekavākyatvaṃ tatra śrutyaiva vihitābhidhānam। iha punaḥ
upādānataḥ। tasmānna stutiḥ saṃbhavati। padanibandhanottarakālabhāvitvāt।
ato bhinnavākyānāmapi bhavati vihitābhidhāyakatvam। idaṃ
kāryatve hya‍upādānaṃ bhavati। tasmātsiddhaṃ vihitābhidhānaṃ mantrāṇāṃ
kāryam।</p>
<p><q>taccodakeṣu mantrākhyā। uktaṃ mantragato bhāvaśabdo'bhi-
dhāyaka iti</q>। abhidhāyako na vidhāyaka ityetāvadvak‍tavyam।
﻿<pb n="b366"/>
kiṃ mantraśabdena ? na ca mantraśabdābhidheyatayā । kathaṃ tarhīṣetvetye-
vamādibhiḥ pratīkaiḥ ? tasmānmantraśabdābhidhānamatiricyata itīva prati-
bhāti । kriyamāṇe'pi mantraśabdābhidhāne na mantratvādabhidhāyakatvaṃ,
vidhāyakatvamapi mantreṣu vasantāya kapiñjalanālabhata ityevamādiṣu
dṛṣṭam ।</p>
<p>yadapi bhāṣyakāreṇoktam&mdash;<q>ajñāte mantraśabde tadrato bhāva-
śabdaḥ kathaṃ vicāryo bhaviṣyati ? idamarthato'dhikaraṇaṃ pūrvaṃ draṣṭa-
vyamiti ।</q> etadapyayuktamiva । na mantratvādabhidhāyakatvaṃ; kiṃ tarhi ?
viniyuktatvāditi । viniyogaśca iṣetyevamādibhiḥ pratīkaiḥ ityuktam ।﻿<pb n="b367"/>
anyathāpi cāyaṃ sūtrārthoṃ gacchatyeva। mantraśabdo'bhidhāyakeṣu pūrva-
sminnadhikaraṇe prayuktaḥ। tadvayākhyānārthamabhidhāyakeṣu kiṃ mantraśabdā---
bhidhānamasti। bāḍhamasti। taccodakeṣu mantraśabdamabhiyuk‍tāḥ prayuñjate।
evaṃ ca <quote>“prāyikaṃ”</quote> ityetadapi na vak‍tavyam। mantrābhidhānaprasiddhi-
kathanārthamityetatsūtraṃ na mantralakṣaṇaparam। <quote>“lakṣaṇena tu siddhānāṃ”</quote> ityeva-
mādyasamañjasameva। tasmādavyāpitālakṣaṇadoṣakathanena svakauśalapradarśa-
nārthaṃ lakṣaṇasūtratvamadhyāropyate। atrabhidhīyate---bhāṣyakārasyāpi pūrvoktamantra-
padavyākhyānamevaitadabhiyuktā upadiśanti। <q>mantrā āvartanta iti vadataḥ
﻿<pb n="b368"/>
padārthakathanaparaṃ caitadbhāṣyam। ato yadanyat tallakṣaṇadūṣaṇaparameva।
prāyikametaditi prakaṭitam। ata eva vṛttikārodāharaṇaprapañcoktirapi
naiva mṛṣyate bhāṣyakāreṇa। lakṣaṇābhidhānapakṣe hi lakṣaṇaviśeṣābhidhāna-
mupapadyetāpi। padārthavyākhyāne punaḥ anavasara eva tallakṣaṇaviśeṣābhidhānasya।
taccaitat vṛttikāreṇodāharaṇāpadeśeneti vadatā asaṃbaddhataiva kathitā।
tasmānmantrapadārthakathanamevaitat sūtraṃ na mantralakṣaṇaparam।</p>
﻿<pb n="b369"/>
﻿<pb n="b370"/>
<p><q>śeṣe brāhmaṇaśabdaḥ ।</q> taccodakeṣu mantrākhyeti mantraśabdārthakathanapare
sūtre kaḥ punaḥ prasaṅgaḥ śeṣe brāhmaṇaśabda iti । lakṣaṇapare punaḥ sūtramupapa-
dyata eva, lakṣaṇapare'pyuk‍to doṣaḥ । ato na vidmaḥ kathamidamiti । atro-
cyate&mdash;śabdārthakathanaparamevaitatsūtradvayaṃ vidhimantrayoraikārthyamiti । kimidaṃ﻿<pb n="b371"/>
vidhimantrāvityāśaṅkyate ? astīdaṃ dvayaṃ vede kecinmantrāḥ
kiñcida‍brāhmaṇamiti । yatrābhiyuktā mantraśabdaṃ prayuñjate sa mantraḥ । yatra
ca vidhiriti ca bruvate tad‍brāhmaṇam । vṛttikāramatopanyāsastu pūrvavat
draṣṭavyaḥ ।</p>﻿<pb n="b372"/>
<p><q>anāmnāteṣvamantratvam ।</q> ūhapravaranāmadheyāni cintyante&mdash;kiṃ
mantraśabdābhilapyānyetāni uta neti । nanu taccodakeṣu mantrākhyeti
yatrābhiyuktā mantraśabdaṃ prayuñjate sa mantra ityuktam । na cābhidhāya-
katvaṃ mantratve lakṣaṇam । na cohādīnyabhiyuk‍taiḥ mantratvenābhilapyante
tasmādanupapannaḥ saṃśayaḥ । atrābhidhīyate&mdash;ūhapravaranāmadheyairhi
kratuṣu mantrakāryaṃ kriyate । na cāmantraiḥ mantrakāryaṃ niṣpadyata iti
pūrvapakṣavādino'bhiprāyaḥ । rāddhāntavādītu manyate-satyaṃ amantraiḥ mantrakāryaṃ
na bhavati na punaramantrānugṛhītaiḥ mantraiḥ । ūhapravaranāmadheyāni ca mantrāṇā-﻿<pb n="b373"/>
mupakāraṃ kurvanti santyanugrāhakāṇi prayat‍nakaraṇādivat । na
cānugrāhakaṃ mantraśabdābhilapyaṃ prayatnakaraṇamiva । tasmādamantratvam । kaḥ
punarebhiranugraho mantrasyeti ? yathaiva tālvādibhirarthābhidhāne sāhāyyam ।</p>
<p>nanu cohapravaranāmadheyāni svayamabhidhānaṃ kurvanti na sāhāyyam ।
na khalvatra kaścidviśeṣaḥ । kecita pradhānakārye upakurvanti kecidaṅga-
kārye । yathā svamisaṃskārāḥ prayājādayaśca । tasmādupapannamamantratvaṃ
svāmisaṃskārāṇāmiva na prādhānyam । prayojanaṃ bhāṣyoktam ।</p>﻿<pb n="b374"/>
<p><q>teṣāmṛgyatnārthavaśena pādavyavasthā ।</q> kena prasaṅgenedamāyātaṃ ?
anenedamāyātam । mantrabrāhmaṇaśabdayoḥ vedābhidheyasyārthasya vācya&mdash;
tayā niyama uktaḥ । ṛgādiśabdaiśca vyavahāro dṛśyate vedaśabdābhi-
dheyārtha eva । ṛco yajūṃṣi sāmānīti ṛgyajussāmaśabdairevābhidadhati ।
ataḥ ko bhāgaḥ ṛkśabdenocyate ? ko vā yajuśśabdena ? ko vā
sāmaśabdeneti ? tatra ṛkśabdābhidheyapradarśanārthamidamārabdham ।</p>﻿<pb n="b375"/>
<p>yatra pādavyavasthā sa ṛk‍śabdābhidheyo'rtha iti nirūpitam ।
arthagrahaṇaṃ tvanuvāda ityuktaṃ bhāṣyakāreṇa । kaḥ punarayaṃ pādo nāma ?
gāyatryādīnāṃ chandasāṃ bhāgasammito'kṣarasamūhaḥ pādaḥ ।<p>
<p><q>gītiṣu sāmākhyā ।</q> pragīte mantraḥ sāmeti vaktavye gītiṣu sāmākhye
tyucyate । kathaṃ nāma rathantarādayaḥ sāmaviśeṣaśabdāḥ gītiviśeṣasya
﻿<pb n="b376"/>
vācakāḥ syuriti । nanu ca gītimātre nābhiyuktāḥ sāma-
śabdaṃ prayuñjate, yato rathantaramadhīṣvetyuktaḥ sarkāmeva gītimadhīte na gīti-
mātram । nākṣarāntareṣvavasthitam । nākṣarāntareṣvapyanyatra vacanāt ।
athāyamabhiprāyaḥ&mdash;na ca padaśūnyaṃ gītakamastīti; sarkā hi gītiḥ
sāmaśabdavācyā । gītisvarūpābhivyak‍tyarthamakṣaropādānamiti cet viparītaṃ﻿<pb n="b377"/>
tat, akṣarābhivyañjikā hi gītiriti vakṣyāmaḥ । ato gītimātra-
vacanatve pratibhāmātraṃ sūtrakārasya ।</p>
<p>atrābhidhīyate&mdash;anvayavyatirekāvagamyaṃ hi padapadārthanirūpaṇam ।
tatra yā abhivatī ṛk‍samāmnāye paṭhyate sā na rathantaraśabdābhilapyā । kiñca
rathantarabuddherutpādikā gītiḥ । na punaḥ ṛgeva ṛgādiṣvapi prayujyamānā
adhyetdṛṇāṃ rathantarabuddhimutpādayati । bruvate ca rathantaramanena ślokena
na gītamiti । tasmāt sūktaṃ gītiṣu sāmākhyeti ।</p>﻿<pb n="b378"/>
<p><q>śeṣe yajuḥ śabdaḥ ।</q> gītipādabaddhābhyāṃ yadanyanmantvajātaṃ tadyajuḥ
anayoḥ yallakṣaṇaṃ tacchūnyataiva lakṣaṇaṃ yajuṣaḥ । kathitaḥ trividho mantraḥ
ṛco yajūṃṣi sāmānīti ।</p>
<p><q>nigado vā caturthaṃ syāt ।</q> uktaṃ ṛco yajūṃṣi sāmānīti
trividhā mantrāḥ । ayamaparaḥ caturtho vyapadeśaḥ śrūyate nigadā iti ।</p>﻿<pb n="b379"/>
evamadhyetāro vyapadiśanti nigadā vartante na yajūṃṣi, yajūṃṣi vartante na
nigadā iti । upāṃśutvena prayogo neṣyate nigadānām । kimiti﻿<pb n="b380"/>
neṣyate ? vacanāt । kāryasyāsiddherneṣyata iti syāt, na; vacanapūrvakatvāt
kāryasya । ata evedaṃ caturthaṃ mantrajātamiṣyate । mābhūt kāryavirodho vacanasya﻿<pb n="b381"/>
ajahatsvārthaṃ vacanamiti sthitam । nanu coccairnigadenetyapi vacana-
masti । ayamaparo doṣaḥ avibhāge hi vikalpaḥ prāpnoti ।</p>
﻿<pb n="b382"/>
tasmāt siddhaṃ nigado vā caturthaṃ syāditi । atrābhidhīyate । nedaṃ caturthaṃ
mantrajātam । yajūṃṣyeva nigadāḥ apādabaddhatvādapragītatvācca । vyapadeśaścaiva-
mupapadyate । yaduktaṃ vyapadeśādanyatvamiti tat prakarṣābhidhānātparihṛtam । yadu-
ktamupāṃśutvaṃ vacanāditi tadapyuccairnigadeneti prakarṣābhidhānopapatteḥ parihṛtam﻿<pb n="b383"/>
gobalīvardavat । na coccaiṣṭ‍vaina ṛk‍tvaṃ apādabaddhatvādityuktam । tasmāt
siddhaṃ ṛco yajūṃṣi sāmānīti ।</p>
<p><q>arthaikatvādekaṃ vākyam ।</q> uktaṃ triprakāro mantra iti ।
pāṭhādeva jñātaparimāṇaṃ dvividhaṃ mantrajātam । yajūṃṣi punaḥ pāṭhāt
parimāṇataḥ na śakyante jñātuṃ kiyadekaṃ yajuriti।</p>﻿<pb n="b384"/>
<p>nanu viniyogādyajūṃṣyapi jñātuṃ śak‍yante parimāṇataḥ । iṣetvetyā-
c‍chinatti ūrjetvetyanumārṣṭi iti । maivam । viniyogāddhi tādarthyamava-
sīyate na parimāṇam tadartho'yaṃ prayāsaḥ jñātaparimāṇaviniyogādaidamarthyam ।
nanu ceti śabdaḥ pūrvoktasya karaṇatāmāpādayati । kasya pūrvoktasya ? varṇasya
veti na vidmaḥ । na cārthasaṃbandhādṛte varṇo varṇasyānvayī bhavati padaṃ vā padasya ।﻿<pb n="b385"/>
tasmāt tasyaikasya pūrvoktasyetiśabdaḥ karaṇatāmāpādayati । sa tvanyato
vijñeyo varṇapadavākyatayā । na hyarthādṛte varṇavyatirekeṇa śak‍yate varṇasa-
mūhasyeti śabdasaṃbandho vak‍tum । nanu ca brāhmaṇavākyavat mantravākyamapi
ekavāk‍yatayā'vasīyate । satyaṃ, yadi svatantrādarthapratipattiḥ syāt । vini-
yogasavyapekṣaṃ hi mantrāṇāmarthapratipādanasāmarthyamityuktaṃ mantrādhikaraṇe ।﻿<pb n="b386"/>
evaṃ cet ṛco'pi viniyogāpekṣatvādarthasya arthaparattvācca mantrāṇā-
manyata eva parimāṇāvagatiḥ । satyamarthaparijñānamanyataḥ । parimāṇaṃ tu
chandasaḥ sakāśādvijñāyata ityuktam । tasmāt‍kiyadvāk‍yaṃ yajuritye&mdash;
(vama)tāvānasya vyāpāraḥ । sāmāni tu gītakānyabhiyuktaiḥ parimāṇataḥ smaryante
tadidaṃ parimāṇalakṣaṇaṃ yajuṣāmucyate । arthaikatvāt sākāṅkṣatvācceti ।
kimidaṃ arthaikatvaṃ ? anuṣṭheyasya smaraṇam । evaṃ tarhi padaṃ padamātra-﻿<pb n="b387"/>
mekārthamekaṃ vāk‍yaṃ; padena padena hyanuṣṭheyasya smaraṇaṃ na vāk‍yena ।
nanu cānanvitasya padābhidheyatā nāstīt‍yuktaṃ, evaṃ tarhi dvayordvayorekārthatvaṃ
padārthena hi padārtho'nvīyate na padārthasamudāyena । upapadyate caitallakṣaṇam
arthaikatvāt sākāṅkṣatvācceti । evaṃ tarhi prayojanavācyo'yamarthaśabdaḥ
parigṛhyate na pratipādyavācī । kathaṃ tarhi sākāṅkṣatvam ?</p>﻿<pb n="b388"/>
ucyate । dvayordvayoḥ saṃbandhaḥ । evaṃ cedupapannameva sākāṅkṣatvam ।
kintu pradhānapadena sakalaṃ padajātamabhisaṃbadhyate prayojanaṃ ca pradhānāmi
tyucyate । tasmāt prayojanavācye'pi siddhaṃ sākāṅkṣatvam । kimarthamubhayaṃ
sūtritam । uktaṃ bhāṣyakāreṇa ।</p>
<p><q>sameṣu vākyabhedaḥ syāt ।</q> yatredānīṃ vidhyantara&mdash;﻿<pb n="b389"/>
vihitaprayojanasaṃbandho nāsti yajuṣaścaikārthatvaṃ viniyogādityuktam;
tatra kiṃ tata eva viniyogādekārthatvaṃ utānyato mṛg‍yam ।﻿<pb n="b390"/>
pūrvapakṣavādino'bhiprāyaḥ&mdash;yajuṣa eva ekārthatā yuktā na viniyogataḥ
pārārthyamātraparyavasānādviniyogasya । ya(dya)dīṣetvetyatrādhyāhārādekārthatvaṃ
evamūrjetvetyevamādisahitasyāpi । tasmādekaṃ vāk‍yam pratipattiprayojana
guṇapradhānabhāvo bhaviṣyati ṛcāmiva kāryāntare prayujyamānānāmiti ।﻿<pb n="b391"/>
atrābhidhīyate&mdash;viniyogādevaikaṃ prayojanaṃ yuktam । kasmāt ?
yatra viniyogaḥ tat prayojanaṃ yasmāt । na tarhi pūrvaḥ pakṣaḥ, śākhā
hi prayojanam । vacanāntaravihitatvānnirvāpavat । satyaṃ prayojanam ।
na tu pratipādyatayā । pratipādyena prayojanena prayojanavanto mantrāḥ ।
tasmādadhyāhārāpekṣatvāt pratipādyasya sarvārthamekaṃ bhaviṣyatīti pradarśitam ।﻿<pb n="b392"/>
rāddhāntavādinastvayamabhiprāyaḥ&mdash;adhyāhṛtasyaikasya anekāryatayā guṇa-
pradhānārthatā dṛṣṭārthatā vā kal‍panīyā । taccobhayamap‍yanyāyyam । tasmā-
dyathāviniyogaṃ vāk‍yam । iṣetveti padārthadvayasaṃbandhāt śak‍yata itiśabdena
saṃbandhaḥ pratipat‍tumiti, niyogo hi vāk‍yārthasya karaṇatāmāpādayati
padārthasyeva vibhaktiyogaḥ । tasmādyathāviniyogaṃ vāk‍yabhedaḥ । evaṃ
<quote>‘k‍lṛptīrvācayati’</quote> iti bahūnāṃ viniyuktatvāt tanniṣpattyarthaṃ k‍lṛpteḥ prādhānyaṃ
nādriyate vibhāgavat ।</p>﻿<pb n="b393"/>
<p><q>anuṣaṅgo vāk‍yasamāptiḥ ।</q> saiveyaṃ yajurgatā kathā vartate । nanu
ceyaṃ vṛttā । viniyogataḥ sāmarthyataḥ parimāṇamuk‍taṃ yajuṣaḥ । satyamuktam ।
uktaviṣaya evāyaṃ punarvicāraḥ । kaḥ punarasau । ayamasau, yatra bahūni vāk‍ya-
śeṣāpekṣāṇi vāk‍yāni ekaśca vāk‍yaśeṣaḥ kiṃ yasyānantaraṃ tenaiva saṃbadhyate
uta yāvadbhirākāṅkṣayata iti । kiṃ punaratra yuktam ? pūrvapakṣavādī tvevaṃ﻿<pb n="b394"/>
manyate । ākāṃkṣā sannidhiḥ yogyatvaṃ ca saṃbandhahetuḥ sannidhiścāpekṣikaḥ ।
tasmādanantaraṃ sannihitamucyate'vyavadhānapekṣam । ato[nā]nuṣaṅgaḥ ।</p>
<p>atrābhidhīyate&mdash;satyamākāṅkṣā sannidhiḥ yogyatvaṃ ca saṃbandhe hetuḥ
sannidhānaṃ punarnāvyavadhānāpekṣam । kiṃ tarhi ? sajātīyāvyavadhānāpekṣam ।
na cātra sajātīyo vāk‍yaśeṣo vyavadhāyako (dṛśyate)vidyate । śoṣiṇastvasajā-
tīyatvānna vyavadhāyakāḥ । na hi yo yamapekṣate sa tasya vyavadhāyako bhavati﻿<pb n="b395"/>
yathā bahūni ākhyātākāṅkṣāṇi nāmāni । tatra sambandhe
ānantaryamātrānna vyavadhānaṃ kurvanti । atha manyase padadharmo'ya&mdash;
miti na padatvātsaṃbandhaḥ । kiṃ tarhi ? ākāṅkṣitatvādeva ।﻿<pb n="b396"/>
yat‍punaridaṃ bhāṣyakāreṇa samudāyāpekṣatayā''nantaryamupanyastam samudāyi-
bhiśca sambandhaḥ kastasyārthaḥ ayamevārtho yo'smābhirvyākhyātaḥ ।
etaduktaṃ bhavati&mdash;padasamudāyasyaiva ekapadasaṃbandhe nānantaryaṃ viśeṣyate ।﻿<pb n="b397"/>
pratipadaṃ ca sambandhaḥ । evañca paurvāparyamap‍yatantram । kiyāṃstu
sannidhiriti yadevoktaṃ yāvadanyatsajātīyaṃ nopanipatatīti tadevedam ।</p>﻿<pb n="b398"/>
<p><q>anuṣaṅgaḥ ।</q> yatredānīṃ śeṣīṇi nirākāṅkṣāṇi śeṣaśca sākāṅkṣaḥ,
tatrāpi saiva kathā asajātīyavyavadhānāt sarvaiḥ saṃbandhaḥ । kimarthaṃ tarhi
punarlikhitam ? tadeva tu na jñāyate । kiṃ śeṣitāmātrameva sajātī-
yatvaṃ uta pradhānapadābhiprāyamiti । tatra pūrveṇa nyāyena śoṣitamātraṃ sa-
jātīyamiti prāptaṃ tadvayudāsāyedaṃ punarlikhitam । ekākhyātasaṃbandhe satīti﻿<pb n="b399"/>
pūrvatra vā'bhinnākhyātasaṃbandhe sati kiṃ bhavatyanuṣaṅgaḥ ? kimida&mdash;
mākhyātagrahaṇam ? pradhānapadapradarśanārthameva । evaṃ tarhi pūrvatrāpi
pradhānapadābhedādevānuṣaṅgaḥ । tasmādanarthakaṃ punarlekhyam ।</p>
<p>atrocyate&mdash;pradhānapadābhedepi nirākāṅkṣeṣu pradhāneṣu ekatvādvāk‍ya-
śeṣasya ekenaiva saṃbandho yuktaḥ śak‍yate ca viśeṣo'vagantuṃ, ānantaryāṃt ।
satyaṃ yatrārthabhedaḥ । yatra tvartha eva na bhidyate tatra pūrvavadevānuṣaṅgaḥ ।</p>﻿<pb n="b400"/>
<p><q>vyavāyānnānuṣajyeta ।</q> yatra punaḥ sajātīyena vyavadhānaṃ tatra
vyavāyānnānuṣaṅgaḥ ।</p>
<trailer>iti bṛhatyāṃ dvitīyādhyāyasya
prathamaḥ pādaḥ ।<yatrailer>﻿<pb n="b401"/>
<head>bṛhatī</head>
<trailer>dvitīyādhyāyasya dvitīyaḥ pādaḥ</trailer>
<p><q>śabdāntare karmabhedaḥ ।</q> śabdāntare karmabheda iti śrūyate ।
kaḥ punaratra śabdo'bhipretaḥ kiṃ vā karma ? śāstraṃ śabdo'bhipretaḥ,
niyogārthaḥ karma । kathaṃ tarhi anubandhabhedādbheda ucyate karmaṇaḥ ?</p>
﻿<pb n="b402"/>
kimiti vā nocyate ? śāstrāddhi karmaṇo'nubandhaḥ । evañcetaretarāśrayaḥ
tasmācchāstraparimāṇajñānopāyastāvadanyato vaktavyaḥ । tasmācchāstrāntaratve
yatnaḥ kartavyaḥ । atrocyate । dvayamapyatraiva pratipādyate । kathaṃ ?
śāstrāntare sati karmabheda iti vadatā śāstrātkarmabheda ityuktam । nānu-﻿<pb n="b403"/>
bandhāt । kathaṃ punaḥ śāstrāntaraparijñānam? atrāpi kṛtānubandhatvādityu-
ktam । nanu ca karmānubadhyate na śāstram । kena cok‍taṃ neti ? parimāṇa-
parijñāne hi śāstrāsyānubandha upakaroti । na tarhi kṛtānubandhaṃ śāstraṃ bhavati ।﻿<pb n="b404"/>
pratipādakatayā kṛto'nubandhaḥ pratītiryena tat kṛtānubandham । yadvā
kṛtānubandhatvātkarmaṇaḥ । anubandhāntareṇānvayasyānabhidhānāt । anu-
bandhāntaratve śāstrāntaratvaṃ śāstrāntaratve śāstrārthāntaratvam । kathaṃ
tarhi pūrvaḥ pakṣaḥ ? evamatra pūrvapakṣayanti । ayuktamidaṃ anubandha-
bhedāt śāstraṃ bhidyata iti । kasmāt ? dṛṣṭaṃ hi anekānubandhamekaṃ
śāstraṃ darśapūrṇamāsābhyāṃ svargakāmo yajeteti । evaṃ yāgadānahomānu-
bandheṣvapi mābhūdbhedaḥ । nanu ca karaṇetikartavyatāvyavasthānāttatrābhedaḥ﻿<pb n="b405"/>
anubandhāntare'pi tāvadabheda iti pratipannam । avasthānaṃ tu viniyoga-
to'vagamyam । na cāyamekāntaḥ karaṇetikartavyatāvyavasthānādeveti
kevalakaraṇāvasthitānāmapi bahūnāmekaśāstrāvagamyatvaṃ dṛṣṭaṃ darśapūrṇa-
māsayoḥ; rājasūye ca utpattāvapi prājāpatyāniti । nanu ca prājāpatyeṣu
saṅkhyayā bhedaḥ bhavatu, anubandhabhedastāvanna bhedakaḥ । asati cānubandhabhede
saṅkhyā bhet‍trīti namo bhedavidbhayaḥ । tasmāt pracayāvagamyo'yamanu-
﻿<pb n="b406"/>
bandhasamudāya ekaśāstrāvagamyaḥ । ekaśāstrāvagabhye ca eko niyogārthaḥ
tadevāpūrvam । yadvā pratyayāvagamyatvāt niyogārthasya sānubandhataiva na
pratīyate । padārthasyeva padārthāntareṇa ।</p>
<p>nanu ca padārtho'pi padārthāntareṇānubaddha eva । parasparānvayitā
hyanubandhaḥ ucyate । anabhijño bhavānanuvandhānvayayoḥ । kaḥ
punaranayoḥ viśeṣaḥ? ayamanayorviśeṣaḥ । kriyākārakaguṇiguṇyaida-
marthyasaṃbandhitā'nvaya ucyate । niyogasya viṣayitāpantiranubandhaḥ ।﻿<pb n="b407"/>
na ca śabdāntarābhidheyo viṣayatāmāpadyate । aviniyuktaviniyogāpekṣitve
cāgṛhyamāṇaviśeṣaṇatvaṃ prayājādīnāmiva । tasmātsiddhamekaśāstrābhidheyatvam ।
yadvā yāgadānahomeṣvayamaparo viśeṣaḥ । anubandhānāṃ nānātvamapi(vai)na
śakyate vak‍tum । parasparānuvādasaṃbhavāt yadāhavanīye juhvatītivat ।
evaṃ guṇakarmasu guṇavidhāneṣu ca draṣṭavyam । pradhānānupraveśāttadvidhānasya ।
﻿<pb n="b408"/>
evañca sarvaphalānubandhaṃ sarvaguṇānubandhaṃ sarvadhātvarthānubandhamekaṃ karma ।
eko niyoga ityarthaḥ ।</p>
<p>atrābhidhīyate । na ca sarvaviṣaya eko niyogārthaḥ pratipat‍tuṃ
śakyate । bhāvārtha eva hi karmaśabdo bhāvārthāntaranirapekṣo viṣayama-
vacchinatti । karaṇāpattau hi bhāvārthāntarāpekṣā bhāvārthasya na viṣayāpattau ।﻿<pb n="b409"/>
viṣayībhūtasya hi niyogārthaṃ prati sādhanabhāvo'vagamyate na punaḥ tatsādhana-
tayaiva niyogasaṃbandhaḥ । yathā caitadevaṃ tathā ṣaṣṭhe vakṣyāmaḥ । tasmāt
dhātvarthabhedānniyogamedaḥ niyogabhedācca siddhaṃ karmāntaratvam, yadapyuktam
niyogārthasya pratyayavācyatvāt, agṛhyamāṇaviśeṣatvāt sarvabhāvārthābhi-
saṃbandha iti । tadayuktam । agṛhyamāṇaviśeṣatā hi niyoge na viṣaye ।
﻿<pb n="b410"/>
taduktaṃ bhāṣyakāreṇa&mdash;yajirapyevaṃ svoccāraṇāvagamyaviṣaye noccāraṇāntarama-
pekṣate । yā punarekārthatā yāgahomānāmupavarṇitā sā nopapadyate bhinnārthāvagateḥ ।
na ca vidheyārthatve saṃbhavati anuvādatā yuktā । yatpunaridamuktam
darśapūrṇamāsayorivānekānubandhaviṣayatā evāvagamyanta iti । parihṛta-
midamasmābhiḥ । viniyojyatayā tadavasīyate na viṣayatayā ।
﻿<pb n="b411"/>
ata eva cāgneyādayo'bhinnaviṣayā eva na bhinnaviniyojyāḥ । tasmātsiddhaṃ
prativiṣayaṃ śās‍trabhedaḥ tadbhedācca karmabheda iti ।</p>
<p><q>ekasyaivaṃ punaḥ śrutiḥ ।</q> uktaṃ kṛtānubandhatvācchās‍trabhedaḥ
śāstrabhedātkarmabheda iti । yatra punaranubandho'pyekaḥ tatra kathaṃ ? bhavatu
tatraikaṃ śāstram, ekaṃ ca karma । nanu cānarthakaṃ bhavati ।</p>﻿<pb n="b412"/>
kimidamānarthakyaṃ nāma ? yadi tāvannārthapratipādakatvaṃ, tadayuktam, pratyu-
tārthāntaratve'pratipādakaṃ bhavati । atha niṣprayojanatvaṃ, avagamyamānaṃ hi
yadi prayojanaṃ na bhavati mābhūt ko doṣaḥ । tasmādekaṃ karma ।
atrābhidhīyate&mdash;vidyata evānubandhabhedo'trāpi । kutaḥ aviśeṣāt ।
naitacchakyate vak‍tum । asyārthasyetthaṃ punaḥ śrutirvartata iti । yāgadāna-
homādīnāmapi hyarthabhedādevānubandhatā bhidyate taccātrāpi tulyam । nanu
cātraiko yāgārthaḥ pratīyate satyamevaiko yāgaḥ na tu vidheyatayā ।
﻿<pb n="b413"/>
kathaṃ punarekaḥ pratīyamāno'pi vidheyatayā nānātvaṃ bhajate yathā jyotiṣṭoma-
darśapūrṇamāsayoḥ । ādhastyamadhikaraṇamidānīṃ k‍vopayujyate ? viśeṣāddhi
tatrānubandhabhedaḥ । iha tvaviśeṣādityupayogaḥ । ata eva bhāṣyakāreṇa
pūrvapakṣe sa eva śabdaḥ punaḥ punaruccāryata iti vadatā na viśeṣādṛte'nubandha-
nānātvaṃ siddhayatīti pradarśitam । guṇavidhānaṃ punaḥ kimarthamāśāṅkitam ?﻿<pb n="b414"/>
punaḥ śruterudāharaṇaṃ durlabhamiti manvānenedamāśaṅkitam । guṇanā-
nātvāddhi śrutyantarameva bhavati । nāmāni vā bhavantu । tathāpi
śrutyantarameva । parihārastu na kevaladhātvarthavidhāvasati guṇavidhānaṃ nāma vā
na saṃbhavati guṇo hi vidhīyamānaḥ samidho yajatīti kva vidhīyatām ? yadi
tāvatpradhānayāge, guṇāntarāvarodhāt na saṃbhavati । atha samidyāgaeva, yāga-﻿<pb n="b415"/>
vidhānamapi prāpnoti yāgavidhāne ca nivṛttiḥ guṇavidhānasya śruteḥ nāma&mdash;
tāvagamāt । evaṃ pañcasvapi draṣṭavyam । nāmno'nuvādatvāt yajiśrutireva
kevalaṃ viṣayaviśeṣaṇaṃ tasmādetānyevodāharaṇāni punaḥ śruteḥ । na cātra nāma
bhedakaṃ vidhānottarakālabhāvitvānnamabhāvasya । abhedakameva tarhi sarvatra nāma,
vidhānottarakālabhāvitvāt । ucyate । samidādiṣu tu na bhedakam ।
﻿<pb n="b416"/>
jyotiṣṭomādiṣu tu yathā bhedakaṃ tathā tatraiva viśeṣaṃ varṇayiṣyāmaḥ ।
tasmādaviśeṣādanubandhabhedaḥ anubandhabhedācchastrabhedaḥ śāstrabhedātkāryabheda
iti siddham ।</p>
<p><q>prakaraṇaṃ tu paurṇamāsyām ।</q> uk‍taṃ punaḥ śruterapyanubandhānya-
tvamaviśeṣāditi । asyāmidānīṃ punaḥ śrutau ya evaṃ vidvān
paurṇamāsīṃ yajate ya evaṃ vidvānamāvāsyāṃ yajata iti kimanu&mdash;
bandhabhedo vidyate netīti cintyate । pūrvok‍tena nyāyenā&mdash;﻿<pb n="b417"/>
viśeṣādanubandhabhedaḥ । śabdāntaratvaṃ kimityupanyastam ? abhyāsādevā-
viśeṣāditi yuktirgamyate । atrābhidhīyate । ubhayaprakāro'tra bhedaḥ
cintyate karaṇetikartavyatākṛto viṣayakṛtaśca । tatrābhyāsādviṣayakṛtabheda-
siddhiḥ, śabdāntarāt karaṇetikartavyatābhedaḥ tasmādyuk‍tamubhayamupanyaratam ।
ata eva samapradhānāṅgāṅgibhāvānuvādavidhānāni krameṇopanyastāni ।
﻿<pb n="b418"/>
na vidhānamātrāt samapradhānabhovasiddhiḥ । nāpyanuvādamātrāt guṇapradhāna-
bhāvaḥ । kiṃ rhi ? śabdāntaratvāt guṇapradhānabhāvaḥ, abhidhānā-
ntaratvādityarthaḥ । abhidhānaikyācca samapradhānabhāvaḥ । kiṃ punaraḍga-
pradhānatayā bhedakathane prayojanam ? (na)viṣayato vā bhedakathane kiṃ
prayojanam ? kathaṃ nāma bhedenānuṣṭhānaṃ syāditi । evaṃ cet
atrāpyaṅgapradhānatayā kathaṃ nāmānuṣṭhānaṃ syāditi । nanu cāḍga-
pradhānatā viniyogādevāvagamyate phalavadaphalatayā । kimabhinnasyaiva
viniyogādavagatiḥ ? na brūmo'bhinnasyeti । kintu viṣayamātra-﻿<pb n="b419"/>
bhedādbhinnasyetyucyate । yadi viṣayabheda eva aṅgāṅgitve hetuḥ kimiti na
pradhānāni parasparāṅgam ? samidādīni vā । tasmāt kāryacodanāto bhedo-
'ṅgāṅgitve hetuḥ na viṣayacodanātaḥ ato viṣayatvena bhinnānāṃ kārye śabdā-
ntarataivānubandhabhede hetuḥ bhinnānāṃ ca viniyogāt । phalavadaphalatayā
cāṅgāṅgitvamavagamyate । tasmāt prayogacodanāto bhedo'pyatraiva
pradaśanīyaḥ । taduktam । śabdāntaratvādabhyāsācca samapradhānā-
nīti bhāṣye bahuvacanādviṣayabhedaḥ prātipadikātkāryānyatvam ।﻿<pb n="b420"/>
tadidaṃ lakṣaṇādāvuktaṃ pradhānāpradhānāni parīkṣyante bhinnānyabhinnāni ceti ।
pradhānānītyaṅgāṅgibhāvaḥ apradhānānīti viṣayaḥ ।</p>
<p>atrābhidhīyate&mdash;<q>prakṛtānāmanuvaditārau paurṇamāsyamāvāsyā-
saṃyuktau</q>, kutaḥ ? viśe, viśeṣāvagamāt । pūrvasyāḥ śruteriyaṃ punaḥ śrutirgamyate ।
kasmāt ? kālasaṃbaddhā hoyaṃ codanā । yadyatna kālasaṃsparśo'rtho na
gṛhyate tadā tadarthasyāgrahaṇameva । anyathānavagamāt । yadi punaḥ
kālasaṃsparśo na gṛhyate tadā pūrvasyāḥ śruteriyaṃ punaḥ śrutiḥ spaṣṭā ।﻿<pb n="b421"/>
kālayoginī hi sā śrutiḥ । atha kasmānna viparītaṃ ? agnyāderabhyadhikasyā-
vagamāt । tasmādiyameva punaḥ śrutiḥ tato'nuvādaḥ anuvādatvācca kārye
śabdāntaratvādbhedaḥ । atrāgneyādīni payo'ntāni pradhānāni prayā-
jādīnyaṅgāni । kiṃ punaḥ kāraṇaṃ ? anuvāda eva prayājādīnyaṅgāni na
punarvidhāvapi । kathaṃ vā vidhipakṣe'ṅgāṅgitā śaṅkayate ? । evamā-﻿<pb n="b422"/>
śaṅkyate । tayorhi karmaṇorvacanāntareṇa kālavidhānaṃ <quote>“paurṇamāsyāṃ paurṇamāsyā
yajeta,”</quote> <quote>“amāvāsyāyāmamāvāsyayā yajeta”</quote> iti । tataḥ kiṃ ? idaṃ tato
bhavati, aṣṭānāṃ yāgānāṃ darśapūrṇamāsaśabdavācyatā bhavati āgneyādiguṇa&mdash;
vidhipakṣe vā dvayoreva । ataśca tayoḥ phalasaṃbandhaḥ । teṣāṃ vā । prayājādīnā-
maṅgataiva । tasmādanupapannāmidaṃ vidhau samaprādhānyam anuvāde'ṅgāṅgiteti ।﻿<pb n="b423"/>
ucyate । na kālavidhirdvayoḥ saṃbhavati । prayogaśeṣatā hi
paurṇamāsyāṃ paurṇamāsyā yajeta iti pratīyate na viṣayaśeṣatā । yadyapya-
nayorutpattikālayogābhāvena darśapūrṇamāsapadavācyatā nāsti tathāpi darśa-
pūrṇamāsābhyāmiti ṣaṇṇāṃ darśapūrṇamāsaśabdatā kena vāryate । anabhijño
bhavān vidhyanuvādaśabdasāmarthyasya devānāṃ priyaḥ । yathā'nuvādaṃ
hi śakyate saṅkhayā'vagantum । tātparye ca viśeṣataḥ ।
﻿<pb n="b424"/>
atātparye ayathānuvāde ca na saṅkhayāyoginaḥ upapadavaśānniyamaḥ﻿<pb n="b425"/>
śakyate'vagantuṃ rājasūyavat । tasmānna saṅkhayā nāpyupapadaṃ viśeṣāvagatau
hetuḥ ato dvayaṃ dhātvarthānusāri tatra bhavatīti yuktamuktam । tatretare guṇa-
vidhaya iti yaduktamupanyāse tadidamucyate । atha kasmānnāgneyādīni
guṇavidhānāni । etau ca karmavidhī । śakyate saṅkhayānusāritayā
dvayoḥ prādhānyaṃ vak‍tuṃ darśapūrṇamāsābhyāṃ svargakāmo yajeteti ।</p>﻿<pb n="b426"/>
<p><q>codanā vā guṇānām ।</q> naitatsaṃbhavati । yadi tāvatpaurṇamā-
syāmaṣṭākapāle bhavatīti saṃbandho vivakṣitaḥ, na tāvadayamarthaḥ aṣṭokapolaḥ
sattayā saṃbadhyata iti bhavatyarthena na saṃbadhyata ityarthaḥ । athog‍neyaḥ
paurṇamāsyāṃ bhavatīti vivakṣyate tadāpyāgneyapuroḍāśayorasaṃbandha eva ।
pūrveṇa sahosya pakṣasya ko viśeṣaḥ ? ayamasti viśeṣaḥ guṇa-﻿<pb n="b427"/>
pradhānavivakṣā'tra । bhavatu yatheṣṭam tathāpi parasparasaṃbandho naiva
śakyate vidhātum । atha paurṇamāsyāmaṣṭākapālasyāgneyatā vidhīyate
atha tasyāmāgneyasyāṣṭākapālateti । idamapi pakṣadvayaṃ avivakṣotsaṅkalanāyai-
﻿<pb n="b428"/>
vobhayatra paurṇamāsīpadasaṃbandho duśśakaḥ । yadapi padadvayaṃ
agniprajāpativat paurṇamāsīsaṃbandhitayā vidhīyata ityupanyastam
tatrāpi saṃbhavati padadvayavidhānam । arūpatā tu pūrvavadevāg‍neyāṣṭāka-
pālayoḥ saṃbandhābhāvāt ।</p>﻿<pb n="b429"/>
<p>athāgnīṣomīyavat saṃbaddhayorvidhānamityucyate, kauryatvātsaṃbandhasya na
vidhānādṛte siddhiḥ agnīṣomau tu prasiddhau dvandvatayā mitrāvaruṇavat ।
athātrāpi pūrvakṛtaḥ saṃbandhaḥ kenacit parigṛhyate tathāpi saivā-
rūpatā ihāvidhānāt । athāg‍neya iti siddhavadvidhāya
punarāg‍neyatocyate । na ca sakṛduccaritasya arthadvayaṃ(vidhānaṃ)saṃbhavati ।
﻿<pb n="b430"/>
atha rātrisatravadagnireva devatā kalpyate, na; pramāṇābhāvāt । rātrisatre
tarhi kathaṃ ? tatrārthavādānupapatteḥ; iha ca dravyamātratayopapattiḥ । na dravyaṃ
devatāmapekṣate । devatā hi dravyāpekṣiṇī dravyasaṃbandhitayaiva devatetyucyate ।
tasmāddevatāvidhānārthaṃ dravyadevatāsaṃbandho vidhātavyaḥ sa cedvidhīyate
siddhaṃ karmāntaratvam । na ca karma karmāntarasya rūpaṃ bhavatīti﻿<pb n="b431"/>
arūpatvāditi siddho hetuḥ । atha yaduk‍taṃ lakṣaṇeti pramāṇāntarāvagamānna
doṣaḥ । <quote>“vyapadeśaśca tadvat”</quote> iti prayājādibhyaḥ āg‍neyādīnāṃ śabdā-
ntarābhideyatāṃ kathayati śabdāntaratvācca siddho guṇapradhānabhāvaḥ । tadvacca
﻿<pb n="b432"/>
liṅgadarśanamiti । kathaṃ punaḥ bahuṣvabhidheyeṣu ekavacanaṃ paurṇamāsīmiti ?
kiṃ kurmaḥ ? kamupālabhemahi ? nityo'yaṃ vaidikaprayogaḥ । tatra tatra bahupve-
kavacanamiti jñātamasmābhiḥ । jñānamevedamasiddham । ekavacanaśravaṇā-
dyajirupapadaṃ caikasyaiva pratipādakamiti yuk‍tamabhyupagantum । satyaṃ yuk‍taṃ,
na tu tadiha śakyate yajyarthatulyatvāt paurṇamāsyarthatulyatvācca । agṛhya-
māṇaviśeṣatve cāpratipattirvā syāt । sarvāvagatirvā । tatra kiṃ yuktam ?
nāpratipattiryuktā, avagamaviśedhāt sarvāvagateḥ svavagamānugrahaḥ ।﻿<pb n="b433"/>
nanu cātrāpyekāvagamavirodhaḥ । parihāryavirodhastvasau । pracayāvagamāt ।
apratipattau tu aparihāryo'vagamavirodhaḥ । tasmātsūk‍taṃ samudāyābhiprāya&mdash;
mekavacanamiti । yad‌dvivacanavirodhādvidhānapakṣe darśapūrṇamāsābhyāmiti
samaprādhānyamiti tadayuktamivedānīṃ pratibhāti । atrāpi kāladvayā&mdash;
vacchinnapracayāvagamāt śakyaparihārametad‌dvitvam । tasmādvidhāna-
pakṣe'pyaṅgaṅgitaiva nyāyyā । atrābhidhīyate । saivātrānabhijñatā'parādhyate ।
kathaṃ ? bahūṣu dhātoḥ prātipadikasya vā prayogaḥ tantramekaśeṣo vā । ubhayatra
darśapūrṇamāsābhyāmiti vidhipakṣe dvitvavirodhaḥ । kathaṃ? yadi tāvat
tantratvaṃ ṣaṇṇāmeva hi tatpratīyate । na punastrayāṇāṃ, tantradvaye hi
dviruccāraṇaṃ syāt ।</p>﻿<pb n="b434"/>
na ca tadapyasti । ṣaṇṇāṃ ca tantratve pracayadvayāvagatau pramāṇāntaraṃ 
mṛgyam । ekābhidhānāddhayekapracayāvagatiḥ । ākhyātānusāri
ca nāmadheyamityuk‍taṃ bhāvārthādhikaraṇe <quote>‘sthita etasminnadhikaraṇa’</quote>
iti vadatā । tasmāt kāladvayamapyasmin pakṣe pravṛttimātraupayikaṃ
nāmnaḥ na punaravacchedāyālam । agnihotravat । tadanvayiravārthābhidhānaṃ
darśapūrṇamāsābhyāmiti yāgamātranāmatayā pratipattavyam । evamekaśeṣo-
'pyayaṃ ṣaṇṇāṃ na trayāṇāṃ trayāṇāmiti । tasmāt pracayadvayāvagati-﻿<pb n="b435"/>
rdurlabhā vidhipakṣe । anuvādapakṣe punaḥ trayāṇāṃ trayāṇāṃ tantraikaśeṣayoḥ
siddhayoḥ pracayadvayāvagatau satyāṃ darśapūrṇamāsābhyāmiti pracayadvayasyaivā-
yamekaśeṣaḥ tantratvaṃ ceti siddho guṇapradhānabhāvabhedaḥ ।</p>
<p><q>paurṇamāsīvadupāṃśuyājaḥ syāt ।</q> uk‍taṃ caturdaśa paurṇamā-
syāmāhutayo hūyante trayodaśāmāvāsyāyāmiti । tatra yadyeka upāṃśuyājaḥ
tadaitadupapadyate । atha trayāṇāmanuvādakamupāṃśuyājamantarā yajatīti, caturdaśa
paurṇamāsyāmāhutayo hūyante trayodaśāmāvāsyāyāmiti na ghaṭate tatprasaṅgādi-
damadhikaraṇamārabdham ।</p>﻿<pb n="b436"/>
<p>kathaṃ punaratra saṃśayaḥ ? tatrāpyāg‍neyādaya iva viṣṇurupāṃśu yaṣṭavya
ityevamādayaḥ śrūyante । kimeṣāmupāṃśuyājamantarā yajatīti samudāyānu-
vādaḥ uta vidhiriti । nanu caikamidaṃ vākyaṃ, kathamatra saṃśayaḥ । nahye-
kasmin vākye bahavo vidhayaḥ saṃbhavanti । tadeva tvekavākyatva-
mākṣipyate । kathaṃ ? jāmi vā etadyajñasya kriyata ityupakramo'yaṃ viṣṇu-
rupāṃśu yaṣṭavya ityevamādīnāṃ sādhāraṇa iti pūrvapakṣavādī manyate ।﻿<pb n="b437"/>
bhavati ca sādhāraṇo vākyaśeṣaḥ । varṣiṣṭhādiṣu darśanāt । yad‌brāhmaṇā-
nīti cātideśadarśanāt । tasmādupapannaḥ saṃśayaḥ । tatra tāvatpūrvapakṣa-
vādī manyate sādhāraṇo'yaṃ vākyaśeṣo nyāyyaḥ iti । kutaḥ ? rūpāvacanāt
<q>nanūpāṃśuyājamantarā</q> yajatīti rūpamasti । <q>nedaṃ rūpaṃ karmaṇaḥ ।</q> prayuvate
syādapi । evaṃ tarhyupāṃśuguṇaḥ śrūyate । nātra guṇavidhiḥ śakyate'dhvavasātuṃ
yājayogāt avayavārthavatve hi asyopāṃśuyāga iti rūpaṃ rūpavido manyadhyate ।
﻿<pb n="b438"/>
tasmādarūpatvāt ayamanuvādaḥ । evaṃ ca paurṇamāsyāṃ yajan‍nityanena trayā-
ṇāmevaitatkālavidhānam । tataścaturdaśa paurṇamāsyāmiti duḥstham । kiṃ punaḥ
kāraṇaṃ guṇavidhipakṣa evaitadrūpam na punarnāmadheyapakṣe; śabdāntaramapi
hyupapannaṃ nāmadheyapakṣe śakyate vak‍tum । guṇavidhipakṣe punaḥ yajyartha eva
yajiḥ । nanu ca nāmadheyapakṣe'pi yajyartha evāyam । satyaṃ yajyartho na yajiḥ ।
kiṃ tarhi upāṃśuyājaḥ śabdaḥ । yajyarthasya hi yajeḥ kutvaṃ smaranti na punarya-
jyarthāvayavasya । tasmādupapadyata evopāṃśuyāja iti nāmadheyam । yatra puna-
ravayavayogāparityāgena yajirnāmatāṃ pratipadyate tatra bhavatyeva kutvam ।
﻿<pb n="b439"/>
tathā cāpavādaṃ smarati bhagavān pāṇiniḥ <quote>‘prayājānūyājau yajñāṅge’</quote> iti
nopasargā avayavāpahnavaṃ kartuṃ samarthāḥ । ānarthakye(nā)pyupasargatvasya
saṃbhavāt । nanu ca kriyāyoge satyānarthakye(nā)pyupasargatvam । astyeva
ayaṃ kriyāyogo yāja iti karmaṇa evaite nāmanī prayājānūyājāviti ।
ata eva copāṃśuyāja iti nāpavādaṃ smṛtavān śabdarūpavit ।</p>
<p><q>codanā vā prakṛtatvāt ।</q> atrābhidhīyate । nātrānuvādaḥ
saṃbhavati । kutaḥ ? anūdyamānasyāsaṃbhavāt ।</p>
﻿<pb n="b440"/>
<p>nanu viṣṇurupāṃśu yaṣṭavya iti yāgacodanāḥ santītyupanyastam,
ayuktaṃ tadupanyastam । kutaḥ ? nahi vidhyantaraṃ asmin vākye
saṃbhavati । spaṣṭe hi vidhibhede vākyaśeṣasya sādhāraṇatopapadyate na punaḥ
sādhye । vākyaśeṣasya sādhāraṇyādvidhitvaṃ vidhitve sādhāraṇyamiti
itaretarāśrayam । saṃbhavati ca vākyaśeṣatayā viṣṇvādīnāmarthavattā
upāṃśuyājamantarā yajatītyanena saṃbandhāviśeṣāt । saṃbhavati caika-
vākyatve vākyabhedo vikalpārtha eva bhavati ।</p>﻿<pb n="b441"/>
<p>nanu ca rūpaṃ nāstītyuktam । vākyāntareṇāgnihotra iva bhaviṣyati ।
dṛśyante ca vākyāntarāṇi <quote>‘paurṇamāsyāṃ yajan’</quote>, <quote>‘sarvasmai vā etadājyaṃ’</quote>
iti ca । kiñca na viṣṇurupāṃśu yaṣṭavya iti yāgavidhirgamyate upapadaśrava-
ṇāt raktapaṭavat । nanu copāṃśuyājamantarā yajatītyatrāpyupapadaśravaṇam ।
satyam । bhāvārthatā tvatra vidhiviṣayatayā'vagamyamānā na viniyoge-
nākṣep‍tuṃ śakyate ।</p>
﻿<pb n="b442"/>
<p>pradarśitaṃ bhāvārthāḥ karmaśabdā iti । tacchūnye punarviniyogānusārī
vidhirbhavatīti viśeṣaḥ । taduktaṃ bhāṣyakāreṇa-sa tu vidhīyata
upāṃśutvādisambandha iti । nanu cātra guṇavidhānaṃ pratīyate । netyucyate ।
arthavādato guṇaprāpteraguṇavidhisvarūpatvācceti pratyuk‍tam ।</p>﻿<pb n="b443"/>
kathamekavākyatvamiti ? ko'bhiprāyaḥ pṛcchataḥ ? ayamabhiprāyaḥ
parasparāsaṃbandhādviṣṇvādīnāṃ asaṃbaddhānāṃ ca padāntarasaṃbandhastantreṇaiva bhavati ।
yathāha bhagavān । astyatropādhyantaram । kiṃ tata ? prādhānye
satīti vaktavyam । iha punarupāṃśuyājamantarā yajatīti pradhānaṃ
tatprādhānye ca viṣṇurityevamādīnāṃ aruṇādīnāmivaikavākyatā
nyāyyetyuktam । kaḥ<q>punaratrārthavāda</q> iti ? kenābhiprāyeṇāyaṃ
praśnaḥ ? śrūyatām । yenābhiprāyeṇa, antarā yajatītyantarālakāla-
sambandhastāvatprāpta eva ।</p>
﻿<pb n="b444"/>
<p>kiṃ punararthavādena kriyate । yadi hyarthavādādevāyamartho labhyate rātri-
satrapratiṣṭhāvat tadā yukto'rthavādaḥ । iha punaḥ antarā yajatītyantarāla-
sambandhabhāvāt kimarthavādeneti manvānasya praśnaḥ । uttaravādī tu jāmitā-
doṣasaṅkīrtanāt tannirharaṇaprayojanādapi bhavatyevārthavatteti pradārśitavān ।
aucityena stutiruktā । na cāprāptānāmaucityamastīti manvānaḥ
kathaṃ punaḥ viṣṇvādaya iti pṛṣṭavān । ayaṣṭavyānveti na stutau
pramāṇāntarāpekṣetyuttaravādino'bhiprāyaḥ । nanu ca nirālagbanataivaṃ prāpnoti
﻿<pb n="b445"/>
mṛgyatāṃ stutyuttarakālaṃ avalambanaṃ mukhyayā gauṇyā va vṛttyā na puna-
rnimittāpekṣaṃ kāryaṃ kāryatāvagatirbhavatyeva । (yadi bhavati) bhavatu kāryā-
nnimittāvagatiḥ, tathāpi nimittabhāvo vaktavyaḥ । so'bhidhīyate । atra
kecidāhuḥ viṣṇvādayaḥ prāptā eveti । kutaḥ ? śākhāntaravidhānāditi ।
sarvaśākhāpratyayamekaṃ karmeti cok‍tam । athāpi śākhāntare prāptirnopala-
bhyate । tathāpi yāgasya coditatvāt devatākāṅkṣatvācca tasya
devatāviśeṣāpekṣāyāṃ vākyaśeṣato'pyavagatirbhavatyeva । kataṃ punarvā-
﻿<pb n="b446"/>
kyaśeṣabalena devatopatiṣṭhate ? ucyate । upāṃśuyājavākye upāṃśutvaṃ kīrtya-
mānaṃ tāvat taddharmatvena svīkriyate । anyathā hi tatpākṣikaṃ syāt nityavacca
tadanūdyate । tatra yau pramāṇāntareṇopāṃśuyājadharmāṇau viṣṇuprajāpatī pratītau
tāveva buddhisthau svadharmadarśanādbhavadaḥ iti tayorevānvitābhidhānānupraveśa
iti । nanu yatkiñcitprājāpatyamiti vākyaśeṣopanyāso na yuktaḥ, upāṃśu-
tvasamānyaṃ copanyasya viṣṇormantrābhidhānamapyatiricyate । ucyate । naive-
daṃ pūrvok‍tasya pramāṇāntaratayopanyasyate dvayamapi, kintu tasyaiva dāḍharyārthaṃ
﻿<pb n="b447"/>
viṣṇormantraviśeṣāmnānamevamupapadyate । prajāpateśca vākyāntare vīpsā ।
ag‍nīṣomīyayostu vidhāyakaṃ udāhriyata eva । <quote>‘tāvabratāmagnīṣomāvājyarayaiva
nāvupāṃśu paurṇamāsyāṃ yajam’</quote> iti । kimidamagnīṣomayorvidhāyakaṃ iti ?
kiṃ jātam ? idameva jātam viṣṇvāderaprāptiḥ । aprāptaviśeṣaṃ hi
vākyamarthavādādviśeṣaṃ labhate vihitaviśeṣaṃ punarnirākāṅkṣatvāt na sambadhyate ।
evaṃ tarhi agnīṣomīyayostu kathaṃ ? yasmādvidhāyake vākye udāhriyete
tāvabratāmiti । kasya vidhāyake ? paurṇamāsyāṃ yajanniti kālasya ।﻿<pb n="b448"/>
yaduk‍tamarūpatvāditi parihṛtaṃ tat vacanāntaravihitatvādrūpasyeti । tadidaṃ
pradarśyate bhāṣyakāreṇa paurṇamāsyāṃ yajannityevamādinā । kimidaṃ
agrayaprāye likhitamiti ? idamidaṃ pradhānaprāye darśanamupāṃśuyājasyetyarthaḥ ।
nanu cānuvādapakṣe'pi prādhānyaṃ kena vāryate paurṇamāsyāṃ yajanniti kālayogāt ।﻿<pb n="b449"/>
athāyamabhiprāyaḥ ag‍nīṣomāvityarthavādadarśanāt tasyaiva kālayoga
iti । tadayuktam । agṛhyamāṇaviśeṣatvātkālasya upāṃśuyāja-
mityarthavādasya ca daṇḍinyāyāderapyupapatteḥ agrayaśabdasya caikenā-
pyupapannatvāt । varṇyate tarhyayamabhiprāyaḥ viṣṇurupāṃśu yaṣṭavya ityetasmin
vidhāne guṇabhūtasya ca yajeḥ vidhiḥ; tataśca nādhikārayogyatā karmaṇaḥ ।
ak‍taṃ na saṃskārā adhikāramarhantīti । ataścāgrayaprāye darśanaṃ nopapadyata
iti । antarā yajatīti punarbhāvārthasya prādhānyāvagateḥ adhikārayogyaprāya-
(agraya)darśanamupapannaṃ bhavati । tasmānnānuvādo'yam । kintarhi ? vidhiḥ
evaṃ caturdaśapaurṇamāsyāmāhutayo hūyanta iti iti sustham ।</p>
﻿<pb n="b450"/>
<p><q>āghārāgnihotramarūpatvāt ।</q> uktaṃ bhāvārthāḥ karmaśabdāḥ
niyogasya viṣayatāṃ pratipadyanta iti । yatredānīṃ guṇavidhayaḥ tatra kathaṃ
bhāvārthatvaṃ ? tasmāt sarvatrākhyātārthavidhānaṃ prāptaṃ dadhnā juhotītyeva-
mādipu । yadyevaṃ kathaṃ tadā agnihotraṃ juhotīti samudāyānuvādāśaṅkā ।
sarvatra hi dhātvarthavidhānam । aviśeṣāc‍ca karmabheda iti । atrocyate ।
﻿<pb n="b451"/>
dadh‍nā juhotīti guṇavati (guṇa)śabdo vartate । tataḥ kim ? idaṃ
tato bhavati । guṇavadvidhānaṃ prāptaṃ dadh‍nā juhotītyevamādiṣu । guṇava-
dvidhāne hi aparityaktabhāvārtha eva vidhiḥ । evaṃ ca sati śakyate-
'gnihotraṃ juhoti iti punaḥ śrutirvak‍tuṃ dadh‍nā juhotītyevamādīnāṃ nirguṇa-
tvādagnihotrapadārthasya । nanu ca guṇavacanatā vidyate'gnihotrapadasya ।
satyaṃ vidyate । na juhotītyasya sakalenāgnihotrapadenāyaṃ tadvān pratīyate ।
matvarthaścāyamagnihotrapadārthaḥ । ato na matvarthena tadvān pratipat‍tuṃ śakyate ।
ata eva śabdavidbhiruditaṃ na matubantānmatubutpadyata iti । tasmānnaṣṭāvayavaṃ
﻿<pb n="b452"/>
nāmaivaitat vaiśvadevaśabdavat । ataḥ samudāyānuvādaḥ agnihotraṃ juho-
tīti । nanu ca guṇavān vihito na guṇaḥ abhāvārthatvāt guṇasya ।
mābhūd‍guṇavidhānam tadviśipṭatā nāpanhotuṃ śakyate viśiṣṭasaṃpattyarthama&mdash;
bhāvārthasyāpyupādānaṃ na viruddhayate । yasya punaḥ agnihotraṃ juhotīti
vidhiḥ tasya dadh‍nā juhotīti vihitasyaiva guṇavattā pratīyate । tataśca
guṇamātrāvaśeṣādavidhāyakānyetāni vākyāni bhavanti guṇavataśca kevalasya
vihitatvāt । upādānamapi guṇānāṃ na siddhayati guṇavatpratītirhi
vidhiśūnyaiva tadā । atha guṇavidhānamapyāśrīyate bhāvārthebhyaḥ kriyā
pratīyata iti viruddhaṃ nāmanāmivyavahārocchedaśca । bhavatviti cet ।
﻿<pb n="b453"/>
nākarmaṇi niyogaḥ śakyeta'vagantum । tasmān‍nyāyyaṃ vacanaṃ bhāvārthebhyaḥ
kriyā pratīyate iti । nyāyyaṃ cābhyupagamena na śakyate bādhitum ।
ato dadh‍nā juhotītyeva vidhānamabhyupagantuṃ yuktam । upādānenāpi tāvat
guṇaśruterarthavattā bhavatviti । vihiteṣu guṇavatsu nirguṇā punaḥ śrutiḥ ।
kathaṃ punarguṇavatsu nirguṇā punaḥ śrutiḥ ? bhāvārthamātraparyavasāyī vidhirityu-
ktam । tasmādvidheyatvena punaḥ śrutiḥ vidhyapekṣaścāyamanuvādo nābhidhānā-
pekṣaḥ । nanu ca nāviniyuktamupādīyate । kena cok‍taṃ na vini-
yukto guṇa iti ।</p>
﻿<pb n="b454"/>
<p>anabhijño bhavān । etaduk‍taṃ bhavati&mdash;nāviniyuktaṃ vidhīyate
nāvihitamupādīyata iti। vidhyartha eva hi viniyogo na
viśeṣaṇārthaḥ tadvattā ca viśeṣaṇaviśeṣyatāmādāyeti naidamarthyam ।
nanu gomāniti gavāṃ gomadarthatā pratīyate । naivam । śarāvatyādiṣva-
darśanāt । tasmād‌gomati pramāṇāntaratastādarthyaṃ mṛgyam । ṣaṣṭhayā
tādarthyamiti cenna mātṛmāt pitṛmānityanaikāntyāt । ucyate ।
aviniyuk‍tepi śeṣatā nāsti । asati ca śeṣatve aidamarthyaṃ mābhūta ।
﻿<pb n="b455"/>
upādānaṃ punaḥ vi(śiṣṭā)śeṣaṇatvāvagamapūrvakameva yathā paś‍vekatvasya paśunā
yajeteti ।</p>
<p>nanu ca tadekatvaṃ viniyuktapaśuviśaṣaṇam । ata upādīyate
viniyuktasyopādeyatvāt । dadhyādestu kathamupādānam ? dadhyādyapi
viniyuktaviśeṣaṇameva । karmaṇo viniyuktatvāt phale । evaṃ tarhi
upādānaśeṣaṃ dadhyādi । bhavatu na kaściddoṣaḥ । yathaiva hi dravya-
saṅkhyāliṅgaśūnyaṃ viniyuktamapi nopādātuṃ śakyata ityekatvādayaḥ
upādīyante । evaṃ karmāpi na kārakaviśeṣaśūnyamastīti dadhyād‌yu-
pādānasiddhiḥ । yadyevaṃ kimiti tarhyanyopādāne vaiguṇyāśaṅkā ? upādāne
śeṣamapi śeṣamevetyadoṣaḥ ।</p>
<p>nanu cāsmin pakṣe paśvādīnāmapi naiva vidhānam । omityucyate
﻿<pb n="b456"/>
kathaṃ tarhi paś‍vekatvamiveti pradarśitam । abhyupagamyaitatpradarśitam ।
yathā satyapi guṇavidhāvaviniyuk‍tasyaiva paś‍vekatvasyopādānaṃ tadvaddadhyāderiti ।
tadevedamāpatitaṃ ghoṭārūḍhasya vismṛto ghoṭa iti । vidheścāviṣayā guṇāḥ
vidhinā copādīyanta ita ।</p>
<p>atrābhidhīyate । mugdhaḥ khalvasi kāryopādānaviśeṣajñāne । yatra
niyuṅk‍te tatkāryam । tatsiddhaye yadupādīyate tadupādānam । viniyoge
cāviṣayatā nāmārthasyok‍tā । na punarakārakatāpi । nanu copādānamapi
vidhervyāpāra iti eva vyāpāratvācca kimiti niyogaviṣayatāṃ na pratipadyate ।
﻿<pb n="b457"/>
anubandhāvaskandāt । anyathā hi bhedābhedau śāstrasya durbhaṇau
syātām । tasmādviśeṣāvagatireva viśeṣasyopādānamākṣipati na
punarniyogastamāskandati dravyopādānamiva । tasmādidameva nyāyyaṃ dadhnā
juhotīti vidhiḥ agnihotraṃ juhotīti samudāyānuvādaḥ । saṃjñopabandhāditi
kimabhyadhikamucyate । idamabhyadhikam । prakṛtebhyaḥ saṃjñāto'nyatvaṃ
pratīyata ityabhiprāyaḥ । saṃjñāhi śrūyamāṇaiva prakṛtebhyo'nyatvamāpādayati
athaiṣa jyotirityevamādiṣu darśanāt । satyamevaṃ viśeṣāvagatau satyām ।
jyotirādiṣu tu sahasradakṣiṇādiviśiṣṭāḥ karmaviśeṣā avagamyante tatheha
viśeṣāvagatiḥ । nanu vijñāyata evātrājyāghārahomau kriyāntarebhyo viśiṣṭau ।
﻿<pb n="b458"/>
yadyevaṃ lokata eva tarhi vijñātau kimatra vidhiḥ kariṣyatīti
guṇaphalopabandheṣu saṃjñā niṣprayojanaiva । atha viśiṣṭasya saṃjñā vāci-
ketyucyate । uk‍taṃ tarhi prakṛtebhyo na viśeṣāntaramava़gamyata iti ।
api ca kriyāvidhānapakṣe guṇakarmavidhānaṃ prāpnoti dvitīyāntatvānnāmnaḥ ।
ataśca nāmadheyānupapattiḥ । anuvādapakṣe punaḥ vihitapracayāvagamyatvāt
samudāyasya bhavatyavagatau samudāyaḥ sādhyaḥ । ataśca nāmadheye'pyavirodhaḥ ।
agnihotrapadamapi samudāyasya vācakaṃ prāpnoti । neti brūmaḥ । dhātuvadeva
tantreṇa samudāyināmeva vācakam dvitīyaikatvayostu gamyamānapracayaviṣaya-
tayā parihāro'yamaprakṛtatvācceti ko'yaṃ kūṣmāṇḍaḥ । pratyutāprakṛtatvāt 
dravyadevatasya vidhānaṃ prāpnoti aviśeṣādityucyate । na santatādibhyaḥ
kaścidanyo viśeṣo'vagamyate āghāre yena viśeṣāntaraniṣṭhāghārasaṃjñā syāt
tasyāḥ santatādiniṣṭhaiveyaṃ saṃjñā । tataścānuvādaḥ ।</p>
﻿<pb n="b459"/>
<p><q>saṃjñopabandhāditi ।</q> paurṇamāsyadhikaraṇe'pyākṣepaparihārau
draṣṭavyau । <q>codanā vā śavdārthasya । na</q> samudāyānuvādau agnihotraṃ juhoti
﻿<pb n="b460"/>
āghāramāghārayatīti । kutaḥ ? prakṛtānāṃ karmaṇāmabhāvāt । kathamabhāvaḥ
guṇavidhānāvagateḥ dadhnā juhotītyevamādiṣu । nanu ca  nākarmaṇi guṇo
vidhātuṃ śakyate । satyam । idameva karma bhaviṣyati agnihotraṃ juhotīti
sāmānyāvagateḥ । viśeṣaniṣṭhatvāt saṃjñāyā na vidhānaṃ sambhavati ।
vidheyatvādeva viśeṣo lakṣyata ityabhiprāyaḥ । labdhe ca viśeṣe guṇayoga-
pravṛttyā nāmadheyatvasiddhiḥ । kathaṃ punarabhāvārthatvāt guṇavidhiḥ ।
bhāvārtha eva hi tarhi śābdo vidhīyate । nanu ca dṛṣṭaṃ kathaṃ bhāvasya
viśeṣaṇam ? kimiti vā na viśeṣaṇam । akriyārūpatvāt dravyasya 
naivātra rūparūpitayā viśeṣaṇam । kathaṃ tarhi ? anubandhatayaiva ।
evamapyanubandho vidhiviṣayo nā[na]nubandhaḥ । tataḥ kim ? idaṃ tato
bhavati yatpūrvok‍taṃ viśiṣṭasyāvihitatvāt viśeṣaṇaṃ upādānaśeṣaṃ bhavati na
﻿<pb n="b461"/>
vidheyamityucyate । yathaiva hi viniyojya(tayā)sthatvāt aviniyojya-
mupādeyaṃ, evameva hi vidheyamapi bhavatīti । idamayuktam । yukto hi
viniyogaḥ । aidamarthyāvagatirhi siddhasādhyatāṃ nāpekṣate । niyogastu
kāryāvagatipūrvaka eva । tasmādupādānamātrameva dadhyādeḥ śakyate
vak‍tum । na punarvidheyatā । nanu cāvidheyatve sādhanāntaranirākaraṇaṃ na
prāpnoti । anivārite ca tasmin dadhyādipadamanarthakaṃ syāt ।
﻿<pb n="b462"/>
kiṃkriyatām ? sasyārtho nāsti kimanyata ānarthakyādityuk‍tam । kastarhi
parihāraḥ ? <q>sūtrakāraṃ pṛccha । yena bhāvārthebhyaḥ kriyā</q> pratīyata
ityuk‍tam । atrābhidhīyate । bhāvārtha evātrāpi vidhīyate dadhnā
juhotīti । iyāṃstu viśeṣaḥ । dhātvarthānubandhāvacchinnaḥ ।
kārakamapi hi kriyāvacche(dakameva)denaiva ।</p>
﻿<pb n="b463"/>
kārakavyāpārāvacche(dakā)da eva dhātavaḥ pravartante । tadapi avibhāgataḥ
kārakaviśeṣaśravaṇe sa eva vibhāgenāvagamyate । tataḥ kiṃ ? vibhāga-
śravaṇe hi vibhak‍tasyaiva vidheyatā avagamyate । na punaravibhak‍tasya
dhātvarthasya । tasmādyatra dhātvarthāvagati(teḥ)statra dhātvarthavidhānam ।
tatsannidhau vibhāgāvagateḥ vibhāgamātravidhānam । ataḥ siddhaṃ tatsannidheḥ
guṇārthena punaḥ śrutiriti । juhoteruccāraṇamanuvādaḥ guṇasambandhārthaḥ ।
﻿<pb n="b464"/>
<p><q>yadi juhotītyanuvādaḥ kenedānīṃ guṇo vidhīyata iti ?</q>
ko'yaṃ praśnaḥ । nanu ca vidhidvayamapyabhyupagatameva agnihotraṃ juhotīti
dadhnā juhotīti ca । tadevedaṃ nopapadyata ityabhiprāyaḥ । kathamanupapattiḥ ?
ekaiveyaṃ kartavyatā'vibhak‍tā । vibhaktau tvanubandhau । na cānubandho dadhyādiḥ
vidheyaḥ । kiṃ tarhi anubandhaḥ । ekatvācca vidhidvayasyāviṣayaḥ ।
tasmādekaṃ vākyaṃ vidhiśūnyam । tacca āśritatvāt guṇasaṃbandhyeveti ।
punarapyavivakṣaiva guṇānubandhasya vākyārtho yaḥ taṃ vidhātumityanubandha-
vistārāt bhāvavistāra ityuk‍tam । tasmādviniyoga eva
﻿<pb n="b465"/>
vidherapi viṣayopapattiḥ । <q>yaduktaṃ nāstyāghārasya prakṛtadravyadevatamiti
kimevaṃ sati dravyadevateneti ।</q> vidhāyakādeva (vi)śeṣāvagatirityu-
k‍tam । na ca nāsti vacanāntaravihitaṃ astyeveti siddhaṃ nānuvādā&mdash;
viti ।</p>
﻿<pb n="b466"/>
<p><q>dravyasaṃyogāccodanā paśusomayoḥ ।</q> kiṃ punaḥ pūrvādhikaraṇenāsya
vaiṣamyam । idamasti vaiṣamyam&mdash;rasahṛdayādibhyo dravyāntaraṃ paśusomau ।
evaṃ tarhi pūrvapakṣa eva nāsti । na ca nāsti, kramasamuccayau hi pūrvapakṣahetubhūtau
﻿<pb n="b467"/>
ekārthatvādavadānadevatā vikalpyanta iti pūrvapakṣavādī manyate । na
cātyantāsaṃbaddhamevedaṃ hṛdayādibhyaḥ paśutvam । na ca somādrasaḥ
tasmādanuvādo nyāyya iti manyate । kathaṃ punaḥ aindravāyavaṃ gṛhṇātīti
hṛdayasyāgne'vadyatīti yāgacodanā । grahaṇe tāvat dravyadevatāsaṃyogāt
nirvapativat gṛhṇātirbhaviṣyatītyabhiprāyaḥ ।</p>
﻿<pb n="b468"/>
avadyatau tu kathaṃ ? atrāpi yāgagatasaṃskāradarśanāt phalacamasa&mdash;
vat karmacodanā bhaviṣyatītyamiprāyaḥ । yuk‍taṃ phalacamase nirjñātayāgaśe-
﻿<pb n="b469"/>
ṣasya, avadyatau punarmṛgyo'sau । saṃskārāditi cenna ; vatsamāla-
bhetetyanaikāntyāt । nanu cāprayojanavataḥ saṃskāro na bhaviṣyatīti
yuk‍taiva karmakalpanā । varaṃ tṛtīyārthe ṣaṣṭhī na punaḥ karmakalpanā ।
﻿<pb n="b470"/>
keyamanupāsitaguroḥ svapratibhāvataḥ ṣaṣṭhīkalpanā । bhavantu saṃskārā
avadyaticodanāḥ agnīṣomasaṃbandhāttu yāvatsaṃskāraṃ yāgacodanāḥ
saṃpadyante । tataśca pracayānuvādaḥ ālabhatiriti siddham । tataśca
kramasamuccayadarśanamupapannārthaṃ bhavati । nacānuvāde lakṣaṇādoṣaḥ ।</p>
﻿<pb n="b471"/>
<p>atrābhidhīyate । naitacchabdādavagantu śakyate । somena yajeteti
somalatāviśiṣṭo yajirgamyate । rasadravyakāśca gṛhṇātayaḥ । (arthāt)
ato rūpāntarāvagamānnānuvādaḥ śakyate'vagantum । anuvāde sati lakṣaṇā
tataścānuvāda itītaretarāśrayaḥ । karmāntare punaḥ svato'rthāntarāvagamā-
n‍nyāyyam । eṃva(vai)paśāvapi । paśuśabdo hi pucchavati vartate ।
hṛdayādayastu māṃsasaṃsthānavacanāḥ । tasmānnānuvādaḥ saṃbhavati ।
kramasamuccayadarśanaṃ ca grahaṇādīnāṃ karmāntaratve'pi naiva viruddham ।
﻿<pb n="b472"/>
kintu somena yajena paśumālabheta iti yadaine karmacodane tadā'vadyati-
gṛhṇātyoḥ saṃskārakarmataivāvasīyate । kasmāt ? tadā hi gṛhyamāṇa-
pradhāno gṛhṇātiḥ[na] gṛhyamāṇaguṇā śakyate kalpayitum । nāpi
nirvapativat yāgavidhānārthaṃ prāptānuvādaḥ śakyate vak‍tum । nanu ca
dravyadevatāsaṃbandhāt na gṛhṇātimātraparyavasāyinī codanā śakyate
vak‍tum sauryaṃ caruṃ nirvapeditivat । na ca somena yajeteti devatā prāptā
yā'nūdyeta saṃskāraṃ vidhātum ।</p>
﻿<pb n="b473/>
na ca saṃskāre devatā kārakabhāvaṃ pratipadyate yāgasyaiva hi kārakaṃ devatā
na grahaṇādeḥ । ato'prāptadravyadevatāsaṃyogāt karmāntarāṇyevaitāni ।
na somena yajetetyatra saṃskāra iti śakyate vak‍tuṃ sauryaṃ caruṃ
nirvapeditivat ।</p>
﻿<pb n="b474"/>
<p>atrābhidhīyate-kutaścidupādānaṃ grahaṇamityucyate । upādānañcātmārthaṃ
vā syāt parārthaṃ vā । tatra devatāśravaṇāt devatārthamiti gamyate । nanu
na jātitaḥ kācit devatā nāma vidyate । yā hi yasya haviṣaḥ saṃba&mdash;
ndhitvena codyate sā tasya devateti । na ca somarasasyendravāyvādayaḥ
prāptaḥ yena tadarthamupādānamityavadhāryate । athātraiva rasasya devatā codyate
na tarhi grahaṇacodanā kintu devatāvidhiparamevaitadvākyaṃ syāt ।
tadā ca kramasamuccayadarśanaṃ nopapadyate । gṛhṇātiśca pramādapāṭhaḥ
kriyānuvādo vā syāt ।</p>
﻿<pb n="b475"/>
<p>tasmāt devatāviśiṣṭaṃ grahaṇaṃ codyata iti durbhaṇamidam । na
brūmo devatāviśiṣṭaṃ grahaṇaṃ codyata iti । ki tarhi ? indra-
vāyūddeśaviśiṣṭaṃ grahaṇaṃ rasasya । tataḥ kim ? idaṃ tato
bhavati । yāgaśeṣatvād‌dravyasya indravāyvarthatvācca grahaṇasya gṛhyamāṇa-
mukhaṃ ca tādarthyaṃ grahaṇasya । ata indravāyvartho rasa iti gamyate ।
nendravāyū rasārthau yāvad‍grahaṇaṃ ca tādarthyaṃ na yāvadyāga&mdash;
bhāvi । ata eva ca na yāge codanā grahaṇeṣu devatātvaṃ ca
yāgārtharasatādarthyāt । na punaḥ codanātaḥ nātrendravāyvādayo
﻿<pb n="b476"/>
devatātvena codyante । ata kāryatastatra devatātvaṃ nopadeśataḥ ।
upadeśo hi grahaṇasyendravāyvarthatāparyavasāyyeva । tasmādupapannāḥ
saṃskāracodanāgrahaṇādayaḥ ।</p>
<p><q>tadbhedāt karmaṇo'bhyāsaḥ ।</q> evaṃ ca kṛtvā kramasamuccayopapattiḥ ।
uk‍taṃ ca yāvad‍grahaṇabhāvīndravāyvādīnāṃ saṃbandho na yāvadyāgabhāvīti ।
﻿<pb n="b477"/>
yāgaśeṣaścāsau sakalo daśamuṣṭiprabhavo rasaḥ । ato'yāgārthatvā-
dindravāyvoḥ sakalasya ca somarasasya yāgārthatvāt yāvad‍grahaṇa-
bhāvitvācca saṃbandhasya indravāyvāderavaśyamāvṛttyā bhavitavyam । satyāṃ
cāvṛttau siddhaḥ samuccayaḥ । na ca sarvasyaiva somarasasya
anyasyānyasya coheśena grahaṇaṃ bhavati। tasmādavayavaśo grahaṇam ।
tathā ca pātraparimāṇadarśanam ।</p>﻿<pb n="b478"/>
<p>na ca vibhāgena grahaṇaṃ punarekī karaṇam । na ca dṛṣṭe saṃbhavati
adṛṣṭārthatā uddeśasya saṃbhavati । adṛṣṭārthasya vā grahaṇādeḥ(gṛhṇāteḥ)dṛṣṭārthatā
tasmādavayavānāmeva devatoddeśena tyāgaḥ । na caitāvatā karmabhedo
bhavati । somena yajetetyabhinnāvagateḥ । tasmāt sa eva punaḥ
punarāvartata iti siddham ।</p>
﻿<pb n="b479"/>
<p><q>saṃskārastu na bhidyeta ।</q> khadirādiṣu punaḥ saṃskāraśeṣabhāvā-
vagamāt yuk‍to vikalpaḥ ।</p>
<p><note n="(1)"> Page 473.</note>athaindravāyavādiṣu prakṛteṣu yāgeṣu latā vidhīyata ityucyate, na
sā śakyā vākyenaindravāyavī vijñātum śrutyā hi rasaḥ aindravāyava iti ।</p>
﻿<pb n="b480"/>
nanu cedamayuktam । prakṛtidravyatayā hi latāvidhānamanirastaṃ syāt ।
rasakāryavidhānaṃ cāsaṃbhavadevāśāṅkitam । tasmāt vrīhibhiryajetetivat
dravyaprakṛtidravyatayā latāvidhānamupapadyata eva somena yajeteti ।</p>
<p>kiṃ nāma nāśaṅkayate mūḍhamatibhiḥ puroḍāśo hyanirūpitaprakṛti-
dravyaka āg‍neyādiṣu pratīyate ।</p>
﻿<pb n="b481"/>
<p>tena yuk‍taṃ tatra prakṛtiviśeṣavidhānam । iha punaraindravāya-
vādiṣu somarasa evāvasīyate । kimatra prakṛtidravyavidhānaṃ karipyati ।
tasmādanāśaṅkanīya evāyaṃ pakṣaḥ । havirviśeṣaśaṅkā nopapadyata eveti nirastā
bhāṣyakāreṇa ।</p>
﻿<pb n="b482"/>
<p><q>pṛthak‌tvaniveśitvāt saṅkhayayā karmabhedaḥ syāt ।</q> prājā-
patyāniti prājāpatyaprātipadikāt vibhaktaya utpadyante । yataścotpadyante
tad‌yuk‍taṃ svārthamabhivadanti । taddhitāntaṃ caitat prātipadikam । tataḥ
taddhitāntasyaiva idaṃ bahutvaṃ na kevalasya taddhitārthasya । ataḥ saṃśaya
﻿<pb n="b483"/>
evātra nopapadyate । prājāpatyāḥ saptadaśetyevāvagamyate na punaḥ
saptadaśaprājāpatyā iti । ato vikalpavilasita evātra pūrvaḥ pakṣaḥ ।</p>
<p>ucyate । pratyayārthagatamevātra vibhak‍tayaḥ svārthaṃ pratipādayituṃ
kṣamāḥ na prakṛtyarthagataṃ, kutaḥ ? prakṛtyarthasya pratyayārthopasarjanatvāt । pradhānaṃ
hi arthāntareṇa saṃbadhyate, nopasarjanam । nanu caivamapi sandeho
nopapadyate । upasarjanārthasya bhedānavagamāt ।</p>
﻿<pb n="b484"/>
<p>satyamevametat । pradhānārtha evātra kiṃ bhinnaḥ san upasarjanena
yuktaḥ uta sopasarjano bhinna iti । evaṃ saṃśaye sati pūrvapakṣavādī
manyate bhinnasyopasarjanayogo yuktaḥ prakṛtyarthasya bhedāvagame pramāṇā&mdash;
bhāvāt । bahutvāvagamapūrvikā hyekaśeṣakalpanā । ataḥ pratyayārthasyai-
vaikaśeṣo bhavatu । tadbhedāvagamāt । na punarabhinnasyāpi prakṛtyarthasya ।
tasmādubhayasiddhamekayāgāvadhāraṇameva yuktam । tadidamuktam&mdash;<q>yo hi
bahūn yāgān kalpayati kalpayatyasāvekamiti ।</q> kathaṃ panarasmin pakṣe
anekasmādekādaśāvadānasiddhiḥ ?</p>
﻿<pb n="b485"/>
<p>arthādāvṛttirbhaviṣyati । grahaṇabhedājjyotiṣṭomasyeva । atro-
cyate । na saptadaśabhirekaṃ karmopapadyate । kutaḥ ? ekādaśabhiravadānaiḥ
paśuyāgaḥ siddhayati । sa caikādaśāvadānagaṇaḥ ekasmādeva paśoḥ
siddhayatīti na paśvantaraṃ devatayā saṃbandhayituṃ śakyate । tataśca
prājāpatyāniti bahutvānupapattiḥ ।</p>
﻿<pb n="b486"/>
<p>nanu cok‍taṃ pratipaśvavadānagaṇasya āvṛttiḥ saptadaśānāṃ yāga-
saṃbandhārthaṃ gṛhṇātīnāmiva jyotiṣṭomasya । yuktam jyotiṣṭome gṛhṇātīnā-
mupadeśāt । atra punaḥ kāryato'vadānagaṇaḥ prāpnoti । sa ca
yāgasya saptadaśapaśudravyako'yameko yāgaḥ । yāgasaṃbandhācca haviṣyava-
dānam । ataḥ kenātra pratipaśvavadānagaṇaprāptiḥ haviṣṭvenaikatvāt
paśūnām । havirbhede hi sati havissaṃskārabhede vā pradhānasyā-
vṛttirbhavati iha tad‍dvayaṃ nāsti । nātra saṃskāranibandhanaṃ pṛthaktvam ।
﻿<pb n="b487"/>
havirnibandhano haviḥ saṃskārabhedaḥ । tasmādyāgaikatvapakṣe saptadaśasaṅkhayā&mdash;
nvayo na ghaṭate । kimidamanyāyyamuktam । yāganirūpaṇottarakālaṃ
hi saṃskāraprāptiḥ na saṃskārāpekṣaṃ yāganirūpaṇam । saptadaśapasūdravyaścāya-
meko yāgo nirūpitaḥ evaṃbhūtasya saṃskāro yadi āvṛttyā anāvṛttyā vā na
saṃbhavati bādhyatāṃ nāma kṛṣṇalacarāvi(dam)vāvaghātaḥ। na punastadvaśā-
﻿<pb n="b488"/>
dutpattau vākyārthaḥ śakyate nirūpayitum । athāyamabhiprāyaḥ । kiṃ
sopasarjanasya bhedaḥ utābhinnasyopasarjanayogaḥ ityasmin
saṃśaye vākyaśeṣād‍yuk‍to nirṇaya iti । kasmādvākyaśeṣāt ?
prakṛtivaditi । nāyaṃ vākyaśeṣaḥ । kāryataḥ prāptimaṅgānāṃ
darśayituṃ vākyaśeṣo'yaṃ vyākhyātdṛṇām । na punarupadeśe'ṅgānāṃ
﻿<pb n="b489"/>
na ca kāryata upadeśanirūpaṇam । upadeśāddhi kāryaṃ nirūpyate ।
na cātra saṃśayo vidyate । uktaṃ bhedāvagamapūrvakaṃ ekaśeṣavacanam । pradhānasya
ca vibhaktiyogāt bhedo'vagamyate nopasarjanasyeti । tasmāt pūrvapakṣa
evātra jyāyāniti ekaśeṣavido manyante ।</p>
<p>atrocyate । satyaṃ pratyayārthasya bhedo'vagamyate na punarupa-
sarjanarahitasya । kutaḥ ? prakṛtipratyaryasamudāyādvibhaktyutpatteḥ ।
na vibhaktitaḥ pratyayotpādaḥ । tataḥ kim ? idaṃ tataḥ । prakṛti&mdash;
yuktaṃ hi vibhaktyarthena yujyate na vibhaktyarthayuk‍taṃ prakṛtyā ।
﻿<pb n="b490"/>
tasmāt saptadaśa yāgāḥ pratīyante, na saptadaśadravyako yāgaḥ । ataḥ
karmagataiṣā saṅkhayā, na dravyagatā । evaṃ ca sati naiveyaṃ karmāṇi vidhīyate
yenāruṇavat dravyamukhenopakāritā syāt । ataḥ siddhaṃ pṛthaktvaniveśitvāt
saṅkhayayā karmabheda iti । taccaikapaśūnāṃ pṛthaktvaṃ bahuṣu yāgeṣu avakalpate
naikasminniti ।</p>
﻿<pb n="b491"/>
kaḥ punaratra heturabhipreto bhāṣyakārasya ? nanu caikādaśāvadānānu-
papattiḥ । aheturayaṃ na kāryataḥ śāstrāvadhāraṇamiti । ucyate । naiva
kāryeṇa śāstramavadhāryate । śās‍treṇaivedaṃ kāryamavadhṛtam । uk‍taṃ hi sopa-
sarjanasya bhedo'vagamyata iti । evaṃ sati ekādaśāvadānabodho na śakyate
vak‍tum । ekasmāccāsau niṣpannaḥ । kutaḥ ? sopasarjanaḥ pratyayārthaḥ
dvitīyāderupasarjanasaṃbandhānupapattiḥ । ataśca saptadaśasaṅkṣayā paśuṣu
na syāt । upasarjanārthāvacchedo hi saṅkhayāniveśe hetuḥ ।
﻿<pb n="b492"/>
tadanupapattau saṅkhayāniveśānupapattiḥ । na cānyaḥ kaścit avacchedako
vidyate ekarūpaśravaṇāt । nānārūpaśravaṇe hi teṣāmanyatam iti
syādapi saṅkhayāniveśaḥ । na tadasti । tasmāt paśuṣūpapadyate nānyatheti
yuk‍tamuktam ।</p>
<p>1<q>nanvekasminnapi yāge saptadaśabhiravadānagaṇaiḥ pakṣyate vaca-
nāditi ।</q> kimidamuktam ? idamuktam । yadyapi sopasarjanasya
bhedo'vagamyate, tathāpi pradhānabhedādevopasarjanasya bhedo na bhavatu । sābhūt
﻿<pb n="b493"/>
pradhānasyaiva svataḥ kimevaṃ bhaviṣyati ? idameva bhaviṣyati । sapta&mdash;
daśasaṅkhayā haviṣo vikārikā bhaviṣyati, na punaryāgasya । bhavatyevamidaṃ
yadi haviṣaḥ saṅkhayā śrūyate iyaṃ punaḥ paśuṣu śrūyate । ko viśeṣaḥ ?
ayamasti viśeṣaḥ । paśūnāmupasarjanayogāt । tatsaṃbandhāvagatireva
bhinnā'vagamyate na havirmātram । ato yāgabhedaḥ prayojanamuktam ।</p>
<p><q>saṃjñā cotpattisaṃyogāt ।</q> <quote>“athaiva jyotirathaiṣa viśvajyotiḥ
athaiṣa sarvajyotiḥ”</quote> kathaṃ punarevamādīnāṃ</p>
﻿<pb n="b494"/>
karmavacanatā'vasīyate । bhāvārthasāmānādhikaraṇyāddhi nāmadheyatvamuktam ।
na ca tadihāsti । kevalanāmaśravaṇāt । tasmāt kathamatra
saṃśayaḥ ? kiṃ prakṛtasya karmaṇo vācakā uta vakṣyamāṇasyeti ।
ucyate । astyatrāpi sāmānādhikaraṇyaṃ bhāvaśabdena । etacchabdāvamarśaḥ
<quote>‘sa ya evaṃ vidvānetena yajeta’</quote> ityevamādiṣu ।</p>
﻿<pb n="b495"/>
tasmādupapannaḥ saṃśayaḥ । atra pūrvapakṣavādī manyate&mdash;darśapūrṇamāsavat
prakṛtānāṃ karmaṇāṃ sākaṃ prasthāyyavadvā prakṛtasya karmaṇo vācakā iti ।
tasmāttasyaivedaṃ punarvacanaṃ guṇāntarasaṃbandhārthamityevaṃ prāptam ।</p>
﻿<pb n="b496"/>
<p>atrocyate&mdash;saṃjñāpyutpattyaiva arthāntarāvabodhamutpādayati । kimida-
mutpattyaiveti ? uccāryamāṇaivetyarthaḥ । anyatvaṃ cāvagataṃ viśeṣāntarā-
bhāvāt । punaranyārthatayā na gṛhyeta sākaṃprasthāyyavat । yatra punarviśe&mdash;
ṣo&mdash;vagamyate prakṛtādanyatra kimiti tatrautpattikaṃ bhedavijñānaṃ kathyate ।
asti cāyaṃ sahasradakṣiṇādibhiḥ viśeṣaiḥ viśiṣṭaḥ prakṛtādanyaḥ । tasmāt
karmāntaraṃ saṃjñāta iti siddham ।</p>
﻿<pb n="b497"/>
<p><q>guṇaścāpūrvasaṃyoge ।</q> kathaṃ punaratra saṃśayaḥ ? yadā vaiśvadevaśabde-
nāmikṣāsaṃbandho vājiśabdena vājinasaṃbandhaḥ । śabdena ca dek‍topakaroti
iti <quote>‘vidhiśabdasya mantratve bhāvaḥ syāt’</quote> ityatroktam । ato'rthaikye'pi
devatāntaramevaitat । yathā sauryacarāvāditye ca । ucyate । yatra hi śabdā-
deva devatā'vagamyate tatraivam, yatra punaḥ prakṛtopalakṣaṇaparaḥ śabdādiḥ tatra
﻿<pb n="b498"/>
pūrvaśabdabhidheyaiva devatā । anyābhidheyatayaiva lakṣaṇā lakṣayati ।
na svābhidheyatāmāpādayituṃ kṣamā । tasmādupapadyate saṃśayaḥ kimayaṃ
lakṣaṇayā vājibhya ityayaṃ śabdo'nveti utābhidhāneneti । nanu
ca yaugikatvāt vājibhya iti naiva lakṣaṇā śakyate vak‍tum । sāmīpye
tadvati vā lakṣaṇā, na punaḥ yāgāvagatau । nimittāntara&mdash;
balena hi lakṣaṇā'vagamyate । na padādeva । yogastu padāvagamya
﻿<pb n="b499"/>
eva । tasmāllakṣaṇānupapattiḥ । atrābhidhīyate&mdash;kimatra rūḍhiryogo vā
kariṣyati ? parābhidheyatā lakṣaṇāhetuḥ । taccātra vidyata iti pūrvapakṣa-
vādino'bhiprāyaḥ । vyaktiniṣṭhatvādyaugikānāṃ vaiśvadevaśabdācca vyakti-
viśeṣāvagamāt । tasmād‌guṇadvayaviśiṣṭamekaṃ karmeti pūrvapakṣitam ।
siddhāntavādī tu manyate&mdash;yadyapi prakṛtavyaktyavagamo bhavati tathāpi
karmāntaramevaitat । āmikṣopasarjanatayā pratīyamānatvāt viś‍veṣāṃ devānām ।
﻿<pb n="b500"/>
nahyanyopasarjanaṃ anyasaṃbandhitayā śakyate'vagantum ; rājapuruṣaṃ
paśyetivat । tasmādanayorekenāsaṃbandhaḥ । ataḥ saṃbandhadvayā-
vagamādekatve'pi saṃbandhinaḥ karmabhedaḥ । atha kasmād‍yugapat aruṇā-
vatsaṃbandho na bhavati । kimevaṃ ? ekatvenāvagatirbhaviṣyati । satyamevaṃ
﻿<pb n="b501"/> 
yatraikapramāṇāvagamyaḥ saṃbandhaḥ । nānāpramāṇagamye punaḥ anivāryaiva
bhedāvagatiḥ । tasmāt karmāntaram । nānāpramāṇagamyatā śrutyā
vāk‍yena ceti vadatā darśitā । iha tarhi kathaṃ pramāṇabhede'pi dadhnau juhoti
payasā juhoti ityekat‍vaṃ karmaṇaḥ ? anupasarjanatvāvagateḥ । nātra
anyopasarjano homo'nyena saṃbadhyata  iti aviruddhā prakṛtāvagatiḥ ।
ato bhinnānāmapi śāstrāṇāṃ abhinnātmakakāryamiti vaiṣamyam । aprakṛta-﻿<pb n="b502"/>
grahaṇaṃ devatāntaragrahaṇaṃ ca devatāntarasaṃbandhābhiprāyam; na padārthābhiprāyaṃ
padārthābhede'pi bhedāvagamādityuktam । nātra padārthabhedaḥ śak‍yate vak‍tum
annayogādviśveṣāṃ devānām । tasmāt saṃbandhitaivātra bhinnatve heturiti
siddham ।</p>﻿<pb n="b503"/> 
<p>adhikaraṇāntaraṃ veti vadataḥ ko'bhiprāyo bhāṣyakārasya ?
nanu ca guṇārthena punaḥ śrutirityatra naivaitāni karmāntarāṇatyuktam ।
atra vadāmaḥ, ayamabhiprāyo bhāṣyakārasya । atrāpi dadhyupasarjana-
tayā'vagamyate । ato'nubandhāntarasaṃbandhāt naikāvagamyamanubanghaṃ
bhavati । tasmāt pradhānasyāp‍yupasarjanasyevānyasaṃbandhasya nānyena saṃbandha
upapadyate । rāddhāntastu&mdash;satmevaṃ yadyasaṃbaddhasya samarpakaṃ nāsti
vaiśvadevavat, iha cāgnihotraṃ juhotīti sarvānubandhasaṃbandhitayā﻿<pb n="b504"/> 
asaṃbandhamevānubandhāntaramavagamyata iti vaiṣamyam । vikalpopanyāsastu
phalapradarśanaṃ bhedāvagamasiddhayartham । uk‍tena nyāyena na bhedaḥ
siddhayatīti vikalpasiddhiḥ ।</p>﻿<pb n="b505"/> ﻿<pb n="b506"/>
<p><q>phalaśrutestu karma syāt ।</q> atha kimarthamidamanumānamupanyastam ?
punaśca vikal‍pasamādyā jātayaḥ । asiddhānaikāntikaviruddhābhidhānasyāna-
vasara eva । bhedābhedaparīkṣaṇaṃ hyatra prakṛtam । tacca śabdānta-
rādisamadhigamyam । kimatrānumānena kriyate tad‍dūṣaṇena vā ।</p>﻿<pb n="b507"/> 
tasmādasaṃbaddhamevedaṃ granthakhaṇḍalakaṃ karmabhedābhedavido manyante । ato
yadeva vāk‍yabhedabhayāt karmāntaratvamuk‍taṃ vaktavyaṃ pūrvapakṣe ।
na punaḥ pramāṇāntaramupanyasanīyam । atrocyate&mdash;nanu na śrutaṃ
bhavatā śāstrabhedapratipattiranena lakṣaṇena kriyata iti । na ca śāstrā-
cchāstrabhedo'vagamyate । kiṃ tarhi ? anubandhānyatvāvagamya eva । tasya
cānyatvaṃ pramāṇāntarāvagamyameva । taccedaṃ dadhnā'nubandhaṃ karma na
karmaśāstraṃ bhinattītyuktam । karmavattayā cākarmaṇi vidhānamuktam ।﻿<pb n="b508"/>
evaṃ cet phalānubandhe'pi karmāpannameva guṇarūpaṃ na svataḥ phalena
saṃbandhayituṃ śak‍yate । ataḥ karmaṇā phalasaṃbandhāt karmāntaramidaṃ
phalāntarānubandhāditi pūrvapakṣī manyate ।</p>﻿<pb n="b509"/>
evamap‍yanumānabhāṣyaṃ kathaṃ ? it‍thamidaṃ idamanumānabhāṣyam । kiṃ
kāryataḥ karmāpattiṃ dravyāṇāṃ manyate bhavān ? yadi hi kāryataḥ
karmāpattiḥ syāt akarmabhūtasya kāryayogo na vidyata iti bhavati phalānta-
rānubandhāt karmāntaram । atha tu niyogavaśāt karmāpattiravasīyate
yāvanniyogaviṣayaiva sā bhavati । na hi kāryataḥ sā śak‍yā'vagantum ।﻿<pb n="b510"/>
śeṣavadanumānagamyo hi kāryakāraṇabhāvaḥ । tena ca kāraṇamātrāvagatireva na
punaṃrviśeṣasyaiva kāraṇatāvagatiḥ । nanu ca sāmānyato dṛṣṭaṃ karmaṇa eva
phalaṃ prati kāraṇatāmavagamayatītyabhiprāyaḥ kṛṣ‍yādiṣu darśanāt । tadi&mdash;
dānīṃ sāmānyaṃ kimiti na vidmaḥ sādṛśyaṃ tāvat samudṛśena vyavadhīyate﻿<pb n="b511"/>
atha viśeṣamātraṃ, kṛṣyantarameva prāpnotīti । atha sādhanādyanubandhakṛtaṃ
tatpāpi dvayamāpatati sādhanaviśeṣo vā'nubandhatayā gṛhyate ? sādhanamātraṃ
vā ? viśeṣagrahaṇe phaladevatayoranyatvānna sāmānyāvagatiḥ । atha sāmānyaṃ,
na, kriyātvamātrameva tatra avaśiṣyate । tasmiṃśca sāmānye'naikāntikatvaṃ﻿<pb n="b512"/>
viruddhatā ca sarvatra guṇakarmāvagateḥ । tasmānna kāryataḥ
karmāpattirdravyāṇāṃ śak‍yate'vagantum । kiṃ tarhi ? niyogata
eva bhāvāpattiranugamanīyā, sa, cāyaṃ niyogo dadhisādhanaṃ homameva phala-
sambandhitayā'vagamayatīti karmabhedaḥ । anyathā hi homāsaṃbandhānna
dadhnaḥ prāpnoti । evaṃ cātra dadhnaḥ karmāpattiḥ prāpnoti । na ca sā
tasmādvāk‍yādavasīyate । anavagamyamānā phale na saṃbadhyata ityuktam ।﻿<pb n="b513"/>
kimiti vā dadhnā homo nirvartyate yadi na homārthaṃ dadhi syāt । tasmāt
padadvayānvita evāyamarthaḥ phalena saṃbadhyata iti karmāntaratvam । anyathā
hyāśritatvātprayogasyetyayuktiḥ syāt yadi kevalasyāpi phalena saṃbandhaḥ
syāt । ato(dhātu)viśiṣṭabhāvānupraveśitaiva phalasaṃbandhe hetuḥ । kambala-
nirṇejanopanyāsastu na kāryataḥ karmāpattiriti prakaṭayati । kathaṃ tarhi ?
viniyogāt kāryamiti ।</p>﻿<pb n="b514"/>
<p><q>atulyatvāt‍tu vāk‍yayorguṇe ।</q> atrābhidhīyate&mdash;satyaṃ karmatāmā-
pannasya guṇasya vidhānam । na punaḥ karmārthatayaiveti । kasmāt ? kriyākāraka-﻿<pb n="b515"/>
lakṣaṇaṃ hi saṃbandhamāśritya dravyāṇāṃ tadāpattiḥ । na punaḥ
tādarthyaṃ, akarmaṇaḥ akārakatvaprasaṅgāt । ataḥ phalārthataiva kārakabhūtasya
dadhnaḥ pratīyate । homārthatve vāk‍yabhedastvavaivoktaḥ । viśiṣṭavidhānaṃ
kimiti nāśrīyate ? agnihotraṃ juhotīti homāvacchinnasya karmaṇaḥ
prāptatvāt dadhyanubandhasya cāpraptatvāt tāvatā indriyakāmādhikāranirvṛtteḥ na
śak‍yate prāptirbādhitum । nanu cāpṛthagavagamādanubandhadvayasya na pṛthak‍tve-
nāvacchedaḥ śak‍yate'vagantum ।</p>﻿<pb n="b516"/>
<p>ucyate । kimatra pṛthak‍tvenāvacchedaḥ kariṣyati yāvadaprāptaṃ
hi niyogasya viṣaya ityuktam । karmāpatteśca juhotirviṣayaḥ ।
tasmājjuhotyavacchinnavyāpārāśrito dadhivyāpāraḥ phalayā codyate ।</p>
﻿<pb n="b517"/>
kimidaṃ āśrita iti ? kārakatāmāpanna ityarthaḥ । tasmāt
home kārakaṃ phalāya codyate । kena punaḥ phale(na)viniyuk‍taṃ tat ? karma-
vāk‍yena viniyuktam । adhikārānupapattyeti cet । tulyamatrāpi । <q>ata
evoce vṛttikāreṇeti ।</q> vṛttikāravacanaṃ kiṃparaṃ bhāṣyakārasya ? idaṃ-
param । kārakāpattirevāśrayaśabdenocyate nārthāntaramiti pradarśayitum ।
ata evāśritatvātprayogasya ityatrāpi ayamevārthaḥ ।</p>﻿<pb n="b518"/> 
<p><q>bādhyatetarāṃ śrutiriti<note n="(1)"> P. 515</note></q>। kaḥ punaratra tarabarthaḥ । ekatra homo
vidhīyate । anyatra dadh‍yarthaḥ । na kaścidatiśayaḥ pakṣadvaye'pi dṛśyate । 
ucyate । ayamasti viśeṣaḥ dadhipade hi bādhyamāne homapadamapi
bādhitaṃ bhavati । ataḥ tatsaṃbandhena hi tadvidheyamityuk‍tam । āśri&mdash;
tatvātprayogasyeti । tasmāt sambandhibādhe saṃbandhyantarabādhaḥ । so'yaṃ
tarabarthaḥ homamātrabādhe tu na kiñcidbādhitam । kevalasyānavagamāt ।
prāptimātratayā hi kevalāvagatiḥ । <q>kathamiti ? anayā'gnihotreti-
kartavyatayaiveti ।</q></p>﻿<pb n="b519"/> 
<p>nanu coparitanaṣaṭ‍kacinteyam । kimityatropanyasyate ?
astyatropanyāsakāraṇam । kiṃ tat ? idaṃ tat ? guṇaphalasaṃbandhe
hi itikartavyatāsaṃbandho na śak‍yate avadhārayitum । na cetikartavyatā&mdash;
śūnyo'dhikāravidhiḥ । kuta etat ? adhikāraniṣṭho hi vidhiḥ niyogārtha-
sādhyatayā'vagamyate । na ca sādhyamanitikartavyatākamasti, ananu-
gṛhītasya karaṇatvānupapatteḥ । sarvadā hi karaṇaṃ karaṇaṃ syāt । kathaṃ punaḥ na
śak‍yate'vadhārayitum । upadeśatastāvan‍na saṃbhavati । nityānityasaṃyoga-
virodhāt । atideśastarhi bhavatu ? so'pi nopapadyata
ityabhiprāyaḥ । kathaṃ nopapadyate ? dhātvarthasyānyaprayuktatvāt ।﻿<pb n="b520"/> 
tatprayogāśritatvācca guṇaphalasaṃbandhasya । anyaprayogaprayuktasyānyena saṃbandho
na ghaṭate uk‍taṃ yajātithyāyā ityatra । atideśo'pi naivāprayojakasya ।
tasmād‍durbhaṇeyaṃ guṇādhikāracodanā । na cātra prasaṅgaḥ śak‍yate vak‍tum
prāp‍tyabhāvāt । prāptasya hi dharmajātasyānyadīyena dharmajātena kārya-
siddhiḥ prasaṅgaḥ । na cātra prāptirastīti darśitamupadeśātideśayora&mdash;
﻿<pb n="b521"/>
bhāvāt । ataḥ kimatra sannidhiḥ codanāliṅgaṃ vā karoti । atrocyate ।
bhavatvatideśātsaṃbandhaḥ । nanu ca paraprayogāśrayī guṇaprayogavidhirityuktam ।
nāyaṃ doṣaḥ । anyaprayuktasyānyena saṃbandhopadeśo nopapadyata iti । ati-
deśe punaḥ [kāryataḥ saṃbandhamatideśavido manyante । tataḥ kiṃ ? kāryataḥ
saṃbandhe hi viniyogāvagaterna virodhaḥ । yatra hi kāraṇapurassarā kāryāvagatiḥ
sa viniyogasya viṣayaḥ yatra punaḥ] kāryataḥ kāraṇāvagatiḥ so'tideśasya ।﻿<pb n="b522"/>
tasmānna viniyogavaiṣamyāt vighāto yadātithyāyāṃ itivat । tasmāt
sūk‍taṃ <quote>‘anayā agnihotretikartavyatayā’</quote> iti । atha kasmādagnihotra-
mevetikartavyatā na bhavati ? āśraya evānugrāhako dravyāṇām kāryaṃ
sādhayatām, āśritatvāt prayogasyeti darśanam । bāliśabhāṣitametat ।
agnihotrameva karaṇaṃ dadh‍yanuraktamityuk‍tam । kevalasyānavaga-
māt । prayuk‍tistu kevalāśrayaprāp‍tyanusāreṇeti guṇaphalamityucyate ।﻿<pb n="b523"/>
tasmāt ṣaṣṭhīsamāsa evāyaṃ agnihotretikartavyatayeti । atideśaprāptasya ca
dharmajātasya prasaṅgāt kāryasiddhiriti siddhamanāvṛttyaiva anuṣṭhānam ।
<q><quote>“atha vā dadhiśabdasya vivakṣitārthatvāt”</quote></q> iti । kimidaṃ pakṣāntara-
mivopanyasyate । kimiti vā na pakṣāntaraṃ ? tadevaṃ hi dadhyanurak‍taṃ homarūpaṃ
phalāyetyupasaṃhṛtam । yuk‍taṃ caitat । saṃbandhasyānurāgā(bhā)vagamyatvāt ।
ucyate । pakṣāntaraśaṅkānirākaraṇāyaitaddhāṣyam । na pakṣāntarapradarśanārtham ।</q>﻿<pb n="b524"/> 
kā punaratra pakṣāntaraśaṅkā ? dadhnā juhotīti kevalaguṇavidhānāt ।
avagatasya saṃbandhasya vidhānamastviti kecit । teṣāmidamuttaram ।
dadhiśabdasya vivakṣitatvānna saṃbandharayetyarthaḥ । ataḥ siddho guṇavidhi-
phalādhikārasaṃbandhaḥ ।</p>
<p><q>sameṣu karmayuk‍taṃ syāt ।</q> uktaṃ guṇānubandhāt karmaṇaḥ
phalamiti । tadidānīṃ kīdṛśo viṣaya iti ( nirūpyate । ) viṣaya&mdash;
nirūpaṇāyaitadadhikaraṇadvayam । nanu ca bhedābhedacintā atna lakṣaṇe﻿<pb n="b525"/> 
prakṛtā । saiveyaṃ viṣayato nirūpyate । nanu ca viparītamatredaṃ
śāstrabhedo hi guṇaphalasaṃbandho'pi vidyata eva । kathamatra tannirākaraṇādbhedaḥ ।
śāstrabhedakathā ceyāmiti bhāṣyavidaḥ । tasmādasamañjasamidaṃ bhedābheda-
nirūpaṇam । atrocyate&mdash;satyaṃ guṇaviśeṣataḥ śāstrabhedaḥ aprayo-
jakastvāśrayasyeti na bhedena vyapadiś‍yate । dhātvarthānubandhabhede punaḥ﻿<pb n="b526"/> 
saha prayok‍tṛtayā śās‍traṃ bhidyata iti bhedena vyapadeśaḥ । ata eva ca
athāto dharmajijñāseti śās‍treṇa prayok‍tṛtvābhedādabhedaṃ manvānasya ida-
muttaram । ato dhātvarthānubandhabhede guṇānubandhabhede ca viśeṣo'stīti
viṣayavirūpaṇam । kathaṃ punaḥ agniṣṭomasāma kṛtvā yajeta iti﻿<pb n="b527"/>
pūrvāparībhāvaḥ ? kathaṃ vā nāsti ? । savanadvaye hyatīte agniṣṭomasāma-
prayogaḥ । ekaścāyaṃ yajyarthaḥ । tasmādanupapattiḥ ।</p>
<p>nanu ca grahayajāvāpi sa evāyamagniṣ‍ṭut‍saṃjñako yāga ityupapadyate
pūrvāparībhāvaḥ । abhyāso hi sakalasya dhātvarthasya naikadeśasya । ata
eva nopapadyate । sakalasyānuṣṭhānāt । parastādastītyupapadyate iti
cenna । ayathābhūtatvādarthasya । yatra hi yathā pratīyamāna evārthaḥ śabdāt
svabhāvato'pi tathaiva tatrāvipratipattiḥ anyathābhāve tu nautpattikatvaṃ syāt ।
autpattikastu śabdasyārthena saṃbandha iti gaditam । ato nābhyāsavaśāt﻿<pb n="b528"/> 
kṛtvā yajeteti śabdādartha upapadyate । sābhyāsasya hi dhātvarthasya
uttarakālīnatā'vadhāryate । na caitad‍bhāṣyakāreṇāvamṛṣṭam । ucyate ।
anavamarśanīyamevaitat । samānakartṛkatvāpekṣo hyatra pūrvāparībhāvaḥ ।
sa ca pratītāvevopapadyate nānuṣṭhāne । samānakartṛkatvavyāghātāt ।
ekārthānāmanekadhātvarthānāmanuparatyā'nuṣṭhānaṃ samānakartṛtvamucyate । na ca
tatra pūrvamidaṃ kṛtvā paścādidaṃ kartavyamiti śak‍yate vak‍tum । vyavaccheda-
prasaṅgāt ।</p>﻿<pb n="b529"/>
<p>kathaṃ tarhi <quote>‘darśapūrṇamāsābhyāmiṣṭ‍vā somena yajeta’</quote> iti ।
adhikāramātraṃ taditi vakṣyāmaḥ । tasmādavagatau pūrvakālatā <quote>‘mukhaṃ
vyādāya svapiti’</quote> itivat prayogasiddheḥ । kathaṃ punaratra guṇaphalā-
śaṅkā ? guṇāśravaṇāt, vāravantīyaṃ kṛtveti sannidhānācca karmaṇaḥ । 
sannihite hi karmaṇi guṇaśrutiḥ tadanubandhaparatāṃ vidherjñāpayatī-
tyuktam । ato dadh‍nendriyakāmavat guṇānubandhāt । evaṃ caita-
syeti mukhyārthaṃ padamanvayi bhavati । nanu vāravantīyaṃ revatīṣu﻿<pb n="b530"/> 
kṛtveti aprāptā revatyo vidhātavyāḥ vāravantīyasambandhitā ca । viśiṣṭa-
yāgavādino'p‍yayaṃ tulyo doṣaḥ । ataḥ saṃbandhavidhānākṣepāt bhavatāṃ
vidhānasiddhiḥ । atrābhidhīyate&mdash;nānyaprayuktāt bhāvārthācchāstrāntara-
midam । kiṃ tarhi ? tathaiva sahaiva prayuk‍tyā bhidyate śāstram । 
etaduk‍taṃ bhavati । karmaṇaḥ sakāśāt phalamiti kutaḥ ? aprāpta-
tvāt revatīnām । na guṇāt phalamiti śak‍yate vak‍tum । nanu
coktaṃ saṃbandhividhānākṣepāt revatīnāṃ vidhānasiddhiriti । satyaṃ siddhayati
na yāgānubandhatayā । guṇānubandhācca bhāvārthāt phalaṃ guṇaphala-
mityucyate na kevalād‍guṇāt phalanāmatvād‍guṇaphalānām । bhāvārtha-﻿<pb n="b531"/> 
viṣayabhāvācca niyogasya । <q>athocyeta&mdash;asyā pūrvā revatīrupādāya tāsu
ca vāravantīyaṃ kṛtvā yajñena yajeteti ।</q> anena pūrvasmāt ko viśeṣa
upanyastaḥ ? aprāptā revatyaḥ kathamupādīyante ? ayamabhiprāyaḥ&mdash;revatī-
viśiṣṭaṃ vāravantīyaṃ yāgānubandhatayā pratīyamānaṃ revatīḥ ekatvavat
upādānaśeṣīkaroti । satyamevaitat । (a)tathāp‍yagniṣṭoma sāmeti
nāvakal‍pate । kimiti nāvakal‍pate ? yāgānubandhatayā hi vāra&mdash;
vantīyaṃ (pratī)vidhīyamānaṃ stotraviśeṣasaṃbandhitayā śak‍yate'vagantum ।﻿<pb n="b532"/> 
<p><q>athāg‍niṣ‍ṭomasāmnaḥ kārye bhavatītyucyata iti ।</q> kimida-
magniṣṭomasāmnaḥ kārye bhavatītyucyata iti । ayamabhiprāyaḥ&mdash;yāgānu-
bandhitayā pratīyamānaṃ vāravantīyaṃ na kāryāntaraśūnyamanubandhi bhavatīti ।
kāryaviśeṣāpekṣāyāmagniṣṭomasāmaśabdaḥ kāryasamarpako bhavatīti na vāk‍ya-
bhedaḥ । <q>etasyetyetadavivakṣicaṃ syāt ।</q> kimityavivakṣitaṃ syāt ?
yadyayaṃ śabdalabhyo'rthaḥ syāt avivakṣitam । atra punaḥ prakṛta
evāyamagniṣ‍ṭut pratīyate tasyāyaṃ etasyetyanuvādaḥ । ataścāvivakṣāyā-
map‍yadoṣaḥ । tasmāt karmāntaratayopanyāso na ghaṭate, revatyādhāravāravantī&mdash;
yānubandhatabā hi na prakṛto yāgaḥ śak‍yate'vagantuṃ, ṛgantarādhāra-﻿<pb n="b533"/> 
tayāvagateḥ । nanu phalārthatve guṇasya nāyaṃ doṣaḥ godohanavat । tatra
hi camasānubandhaṃ praṇayanaṃ pratīyamānamapi godohanānubandhatayā phalārthatve
guṇānubandhasya na viruddhayate । evamatrāpi ko virodhaḥ, vak‍tavyo vā
viśeṣaḥ । ayamabhidhīyate&mdash;tatra hi ap‍praṇayanārthakāryatayā godohanasya
kevalapraṇayanābhinirvṛttyā na virodhaḥ śak‍yate vak‍tum । iha punaḥ
yāgānubandhatayā pratīyate ayāgārthaṃ ca nirvartayati na prakṛtānubandhitayā﻿<pb n="b534"/> 
śak‍yate'vagantum । prakṛtaṃ hyagniṣṭomasāma vāyavyānavubandham । tasmāt
kāryānubandhayoḥ virodhaḥ । akāryānubandhatvāt vāravantīyasya revatyādhārasya ।
tasmādetasyeti vivakṣitamityuktam । anuvādānupapatteḥ । karmāntaratve﻿<pb n="b535"/> 
punaḥ saha prayuk‍tyā śāstrabhedāt na doṣo bhavatīti । ubhayasmin vivakṣya-
māṇa ityarthaḥ । na kaścideko viniyoga ubhayānubandhitāmāpādayituṃ
kṣamaḥ । kathaṃ tarhi sādhāraṇaguṇavidhānam ? aikarūp‍ye hi tat na
guṇapradhānavyavasthitānām । kathaṃ tarhi aṅgapradhānārthatā barhirādīnām ?
kevalaprayogaśeṣatayā nāvacchedānubandhitayā । iha cānubandhāvacche&mdash;
dānubandhatve virodha uktaḥ ।</p>﻿<pb n="b536"/> 
<p>kathaṃ punaratrāpi prayogānubandhitayaiva na vāravantīyaṃ parigṛhyate । na,
vāk‍yena yāgāvacchinnāvagateḥ । prakaraṇāvagamyā hi prayogānubandhatā । anu-
pādeyagamyā vā vāk‍yādibhirapi, sāmarthyāvagamyā vā । pradhānasambandho
dakṣiṇāvat । iha punaḥ vāk‍yena yāgānubandhataiveti etasyetyavivakṣā ।﻿<pb n="b537"/> 
<note n="(1)"> p. 533</note><q><quote>“atha karmāntare kathamavāk‍yabheda”</quote></q> iti viśiṣṭavidhānasiddheḥ praśno-
nopapadyate । avāntarastotrasaṃbandhaḥ ṛk‍sāmayornopapadyata ityabhiprāyaḥ ।
rāddhāntavādinastarhi ko'bhiprāyaḥ ? ayamabhiprāyaḥ&mdash;revatīvāravantīya-
saṃbandhaḥ stotre na syāt । yadyekabhāvaviśeṣaṇaṃ ṛgdravyaṃ sāma vā syāt । atra
punaḥ revatīvāravantīyasaṃbandhābhinirvṛtto bhāvo bhāvāntarasya viśeṣaṇam । sa ca
bhāvaviśiṣṭo bhāvo vidhīyamāno yajinā viśeṣ‍yata ityadoṣa ityābhiprāyaḥ ।﻿<pb n="b538"/> 
yuk‍taṃ tāvat abhinirvṛttiṃ vadatīti, pūrvakālatāṃ cetyayuktam । na
revatīvāravantīyasaṃbandhottarakālatā yajeḥ । ucyate&mdash;pratipattāveva tadi&mdash;
tyuktamasmābhiḥ । samānakartṛkatvaṃ tu ekaprayogatāmāpādayatīti
siddhaṃ viśiṣṭavidhānam । <q>artha iti prayojanamabhidhīyata</q> iti
niyogārthābhiprāyametat । kathaṃ punaḥ ekaniyogavidhānamiti
taddarśayati&mdash;revatīṣu vāravantīyamiti । nādyāpi ca samāptiḥ ।﻿<pb n="b539"/> 
kriyāpekṣiṇ‍yo hi vinā kriyāṃ na parisamāp‍yante tataḥ kṛt‍veti
kriyāsaṃbandhaḥ । ayamapi ca karotiḥ kṛt‍veti k‍tvāntaḥ san
naiva svakārasaṃbandhaparyavasāyī । kiṃ tarhi ? bhāvārthāntarāpekṣa&mdash;
statkārakaiḥ saṃbandhamanubhavati । bhāvāntaraṃ yajyarthaviśiṣṭaṃ pratīyata
ityupapattyā ekaprayojanasaṃbandha iti na vāk‍yabhedaḥ । guṇa-
phalasaṃbandhe punaḥ viparītametat । atha punaḥ etasyeti śrutyanurodhāt
revatīvāravantīyaviśiṣṭo yāgaḥ prakṛtāgniṣṭudaṅgatayaiva codyate ko doṣaḥ ?﻿<pb n="b540"/> 
na khalu kaściddoṣaḥ । adhikārāntarānarthak‍yaṃ tu bhavati । <q>athaivamucyate
revatīṣu kṛtena vāravantīyena paśukāmo yajeteti ।</q> kimidamarthāntara-
mupanyastam ? idam । bhāva evāyaṃ bhāvāntaramāśritaḥ kasmānna phala sādha&mdash;
yati ? yathaiva hi revatīvāravantīyaviśiṣṭaḥ karotyartho yajaterviśeṣaṇam ।  evaṃ
phalārthaḥ kimiti na bhavati । rāddhāntavādī tu vacanāddate na na godohanavat
praṇayanasya avihitaṃ sādhanaṃ sādhanaṃ bhavati । vihitaṃ hi sādhanaṃ bhavi-﻿<pb n="b541"/> 
tumarhati । kutaḥ ? revatīsthavāravantīyasya kāryāntarāśrayaṇā-
diti prāgap‍yuk‍tameva tat । tadidamuk‍taṃ ṛgantarapragāṇāta
stotrasādhanaviśeṣahānaṃ syāt । tataśca kratorvaiguṇ‍yaṃ bhavet । ayaṃ
cārtho <q>yāvat prakaraṇādaṅgabhāvaḥ</q> ityetena bhāṣyeṇa pradarśitaḥ ।
prakaraṇaṃ hi vāk‍yenāviniyuktasya aidamarthyāyālaṃ bhavitumarhati । tasmānna
gādohanavat kratusādhanasya sataḥ phalārthatā upapadyate kṛtveti bhāvasya ।﻿<pb n="b542"/> 
ataḥ prayok‍tṛśāstrasya bhedaḥ <quote>“yāgaguṇakaṃ revatīṣu vāravantīyaṃ
tada‍guṇako vā yāga”</quote> iti tāvat bhāvadvayasyāsyaikakartṛkatā-
lakṣaṇaḥ saṃbandhaḥ । aṅgāṅgibhāvastu anyato mṛgya iti darśa-
yati । kuto'nyataḥ pratyayasannikarṣāditi pradarśitam । <q>atha
punaḥ viśiṣ‍ṭe yāge vidhīyamāne tadrevatīṣu vāravantīyaṃ katha-
﻿<pb n="b543"/> 
magniṣ‍ṭoma sāma bhavatīti ।</q> yāge hi viśiṣṭe agniṣṭomasāviśeṣaṇatvaṃ
nāpapadyata ityarthaḥ । kāryasamarpaṇādagniṣṭomasāmno na doṣa iti parihāraḥ ।
athedānīmetasyeti kā kathā spaṣṭe'tra śāstrabhede ? etaddharmakasyeti mantavyam ।</p>
<p><q>saubhare puruṣaśruteḥ ।</q> ukto guṇādhikārasaṃbandhaḥ । yadā-
śrito guṇaḥ tatsaṃbandhinyadhikāre guṇādhikāra iti siddhaṃ anyāśrite guṇe﻿<pb n="b544"/> 
anyasya cā'dhikārasaṃbandhe bhāvādeva phalaṃ ityetadapi sthitam । ihedānīṃ
yadāśrito guṇaḥ tatraivādhikāraḥ । kasmādadhikārāntaramidamiti manyate ? ।
viśeṣamapaśyan sarvasya coktahetutvāt । tasmin kāmābhidhā-
nārthā punaḥ śrutiḥ । satyamevaṃ yadāśrito guṇaḥ sa iti,﻿<pb n="b545"/> 
sat‍yāṃ cāprāptau । prāptau punarabhidheyapratyabhijñānaṃ nādhikārāntarāvagatiḥ ।﻿<pb n="b546"/> 
lakṣaṇāśabdena cāsminnadhikaraṇe abhidheyapratyabhijñānamevocyate । na
padārthāntarasamarpaṇam । karmāntarānavagatiriva dadhnā juhotīti । kimartha-
starhi punaḥ śrutiḥ ? vidhānārtheti brūmaḥ ।</p>﻿<pb n="b547"/> 
<p>nanu cādhikāraśrutiriva nidhanaśrutirapi prakṛtābhidhāyinyeva ।
satyamevaṃ yadyekanidhanameva saubharaṃ syāt । vṛṣṭikāmādhikāro'yugapatprayo-
j‍yānekanidhānaṃ tu tat । ataḥ pakṣe'pratyabhijñānāt siddhaṃ nidhanārthā
punaḥ śrutiriti ।</p>
<trailer>iti prabhākaramiśrakṛtau mīmāṃsābhāṣyavivaraṇe
dvitīyādhyāyasya dvitīyaḥ pādaḥ</trailer>﻿<pb n="b548"/> 
<head>bṛhatī</head>
<head>atha dvitīyādh‍yāyasya</head>
<head>tṛtīyaḥ pādaḥ</head>
<p><q>guṇastu kratusaṃyogāt ।</q> kiṃ punaratrāpratyabhijñākāraṇaṃ ? kratva-
bhidhānaṃ rathantarasāmākhyaḥ katuḥ nāsti prakṛtaḥ । <q>kathaṃ tarhi saṃśayaḥ ?</q>﻿<pb n="b549"/> 
yadiśabdaśravaṇāt। yadiśabdo hi prasiddhārthatāmāpadayati ato bhavati
saṃśayaḥ। kiṃ yadiśravaṇādupasarjanaparamidamabhidhānaṃ, utābhidhānasāmarthyāt﻿<pb n="b550"/> 
kat‍vantarābhidhānamastviti । kiṃ yuk‍taṃ ? abhidhānasāmarthyamantaraṅgaṃ antaraṅgaṃ
ca bahiraṅgādbalīyaḥ । paripūrṇaṃ hi padaṃ padāntaramākāṅkṣati । anvayānurodhī ca﻿<pb n="b551"/> 
yadiśabdo na svatantraḥ । tasmāt yathā kratvantarābhidhānamupapadyate
tathātasyārtho varṇanīyaḥ । pradarśitāśca prakārāḥ ।</p>﻿<pb n="b552"/> ﻿<pb n="b553"/> 
<p><q>ekasya tu liṅgabhedāt ।</q> atrocyate&mdash;yadyabhidhānavirodhaḥ
syāt yadyartho na vivakṣ‍yeta na tvatra abhidhānavirodha upapadyate । tarhyupa-
sarjanārthe cāpi nimittatayā parigṛhyamāṇe kratorevābhidhānam । nanu
sāmāntarasaṃbandhe sati kratorabhidhānaṃ na prāp‍noti । maivam&mdash;virodhāpekṣaṃ
hi sāmarthyam । vṛhatā ca rathantarasya kratusaṃbandhe virodhaḥ na sāmamātreṇa ।﻿<pb n="b554"/> 
tasmādanityaḥ śabda itivadupapannamabhidhānam । tadyogācca nimittatvaṃ kratoḥ ।
kathaṃ tarhi upasarjanārthe nimittamityucyate tadanubandhānusāriṇī hi
bhedāvagatiḥ katoḥ । tasmāttannimittamityucyate guṇaphalopabandhavat ।﻿<pb n="b555"/> 
kratoreva hi nimittatvaṃ na tadanubandhasya ।</p>
<p><q>aveṣ‍ṭau yajñasaṃyogāt ।</q> atra vrāhmaṇādiśravaṇaṃ yadyartha&mdash;
yogaśca saṃśayahetuḥ ।</p>﻿<pb n="b556"/> 
<p>yadi rājasūye brāhmaṇānāṃ prāptiḥ tadā pūrvādhikaraṇavat
abhidhānāvirodhāt nimittārthāni śravaṇāni । atha tu na
prāptiḥ tadā karmāntaravidhānaṃ tadanurodhena ca yadyartho vyākhyeyaḥ pūrvādhi-
karaṇapūrvapakṣavat । kathaṃ punaḥ prāp‍tyaprāptī avagamyate ? rājaśabdasyā-
bhidheyānirūpaṇāt । yadi hi rājaśabdaḥ karmayogāt kartari vartate tadā﻿<pb n="b557"/> 
prāptiḥ । atha kartṛ(ri)yogāt karmābhidhīyate tadā na prāptiḥ tadā pika-
nemasatatāmarasādīnāmiva m‍lecchavyavahārādeva abhidhānāvagatiḥ kaḥ punaratra
nirṇāyakahetuḥ ? pūrvapakṣavādītu manyate karmayogāt kartaryabhidhānam, ārya-
vyavahārāt । m‍lecchānāṃ punarāryavirodhe hyuk‍tamaprāmāṇ‍yaṃ yavavarāhādiṣu । nanu
cāryāṇāṃ mūrdhābhiṣik‍tāḥ śabdavidaḥ kartṛyogāt karmaśabdaṃ smaranti;﻿<pb n="b558"/> 
satyaṃ, vyavahāramūlatvāt smṛteḥ prakṛtiprat‍yayavibhāgārthametadbhaviṣ‍yati ।
prakaraṇānugrahāt yadiśabdopabandhācca nimittārthāni śravaṇāni । kiñca
m‍lecchairapi karmayogāt kartari prayuj‍yata eva । tataḥ kim ? āviprati-
pattiḥ avipratipatteśca na pratipakṣatāṃ kartṛpūrvakaḥ prayogaḥ bhajata
ityabhiprāyaḥ ।</p>﻿<pb n="b559"/>
<p>atrābhidhīyate&mdash;prāpakāṇ‍yevaitāni । kutaḥ ? smṛteḥ।
vipratipattau hi prayogasya smṛtiḥ pramāṇaṃ gavādiṣviva ।
smṛtiśca kartṛyogāt karmaśabda iti । nanu cāpratipakṣaḥ
sārvabhaumaḥ prayoga ityuktam । sati ca pratipakṣe smṛtito nirṇayaḥ ।﻿<pb n="b560"/>
āryaprayogamūlatvācca vyākaraṇarabhṛteḥ prayogadapi virodhaḥ । ataśca virodhe
t‍vanapekṣamiti bādha eva nyāy‍yaḥ । prātipadikārthavibhāgārthatayopapadyata
it‍yuk‍tam । ucyate । na smṛtiravabādhituṃ śak‍yate । mūlābhāvāddhi
s‍mṛterbādhaḥ । asti cedaṃ mūlaṃ mantrāṇāṃ prayogaḥ । nanu ca
sārvabhaumaprayogaḥ āryavyavahāraśca virudhyate । na viruddhayate । andhra&mdash;
prayogamūlāyāmapi s‍mṛtāvupapadyata evāryavyavahāraḥ, sārvabhaumat‍vaṃ ca ।﻿<pb n="b561"/>
tas‍mādvirodhe t‍vanapekṣamityetadap‍yuktamayuk‍tam । apratyakṣatā siddhaiva । naivaṃ
sati sārvabhaumasya prat‍yakṣatopapadyate । kāryakaratvāt prayogopapatteḥ।
﻿<pb n="b562"/>
tasmāt prāpakāṇ‍yetāni vacanāni kṣatriyābhidhānādrājaśabdasya । yaduk‍taṃ
prātipadikārthavibhāgārthā s‍mṛtiriti; na mūle saṃbhavatyanyārthatā sūtrasya
śak‍yate vak‍tum । ataḥ prāpakāṇ‍yetāni ।</p>﻿<pb n="b563"/>﻿<pb n="b564"/>
<p><q>ādhāne'sarvaśeṣatvāt ।</q> kimatra cintyate ? ādhānagato bhedaḥ ।</p>﻿<pb n="b565"/>
kiṃ bhinnamādhānaṃ utābhinnamiti । nanu ca ṣaṣṭhe'p‍yadhikārārthatayā
bheda eva cin‍titaḥ । ya evaṃ vidvānāgnimādhatte iti idameva pratipakṣa-
tayopanyastam । arthākṣepaśca । tasmādvedaṃ nārab‍dhavyam । ekasyaiva nyāyasya
phaladvayamidam । tasmādatrocyate । (bhedā)bhede hyanubandhabhedo hetuḥ ।﻿<pb n="b566"/>
ato brāhmaṇādyanubandhabhedo abhede na yuktaḥ । tatra adhikṛtasyāgnayaḥ
uta sāgnikasyādhikāra ityanyaiva cintā । sa cāyaṃ viśeṣaḥ tatraiva
nipuṇataraṃ varṇ‍yate । iha tu kevalavidhānābhāvāt brāhmaṇādyanubandhabhedādbheda
ityuktam । kaḥ punaratra bhedābhedayoḥ karmaṇi viśeṣaḥ ? yasya
hi yasmin kāle ādhānaṃ vihitaṃ tasya hi tadaivādhānam ।﻿<pb n="b567"/>
nimittārthāyāmapi śrutau tul‍yametat । ubhayaniyamāt । evaṃ tarhi
nakṣatrādyādhānametatkālīnameva trayāṇāmapi kathaṃ syāditi viśeṣaḥ ।
adhikāre punarviśeṣaṃ darśayiṣ‍yāmaḥ । nanu cātmanepadopanyāso&mdash;
'dhikāra evopayuj‍yate kṛtrimādinivṛttyarthaṃ na punaḥ bhedacintāyāṃ,﻿<pb n="b568"/>
pārārthyepi hi ādhānasyānubandhabhedāt siddhayatyeva bhedaḥ tasminnimitta-
tvāt । ucyate&mdash;evaṃ cādhikāravirodho na bhaviṣ‍yatītyabhyuccayo
draṣṭavyaḥ ।</p>﻿<pb n="b569"/>﻿<pb n="b570"/>﻿<pb n="b571"/>
<p><q>ayaneṣu codanāntaram ।</q> saṃjñā cotpattisaṃyogāditi saṃjñā
bhet‍trīti pūrvaḥ pakṣaḥ ।</p>﻿<pb n="b572"/>
<p><q>vikāro vā prakaraṇāt ।</q> sat‍yaṃ saṃjñā bhet‍trī yatra prakṛte karmaṇi
guṇāntarānuk‍te sati guṇāntarānuraktāḥ sādhikārāścodanāḥ śrūyante ।</p>﻿<pb n="b573"/>
tatra saṃjñānyatvataḥ karmānyatvamākhyātasāmānādhikaraṇyaṃ pradarśayadbhiḥ prada-
rśitamasmābhiḥ ।</q></p>﻿<pb n="b574"/>
<p>yacca samāptaṃ ca phale vāk‍yamiti na phalacodanā karmāntaratvamā-
pādayituṃ kṣamā ananubandhatvāt phalānām । kathaṃ tarhi <quote>‘phalaṃ cā-
karmasannidhau’</quote> iti ? asannidhānameva hi tatra kāraṇaṃ na phalam ।
na hyasannihitaṃ karma yajinā viśeṣataḥ pratipādayituṃ śak‍yate । tasmā-﻿<pb n="b575"/>
dvidhānata eva tatra viśeṣo'vagantavyaḥ । iha punaḥ sannihitamastīti
na phalaṃ bhedakamityucyate । saṃjñāntaropalabdhasya prayojanaṃ tatpravṛtti-
nimittaguṇayuktasya kathaṃ nāma vidhānamiti ।</p>﻿<pb n="b576"/>
<p><q>saṃskāraścāprakaraṇe ।</q> <quote>‘vāyavyaṃ ś‍vetamālabheta’</quote> ityasmin
vāk‍ye parasparasvarūpānanvitameva padārthajātaṃ lakṣyate ।  kathaṃ ? aya-
mālabhatirna dravyadevatānvayi । tasmādālabhatervidhānaṃ dravyadevatāpadasaṃbandha-
nirapekṣasya । anuvādo vā, prathamapūrvapakṣavādī anuvādaṃ manyate ।
ś‍vetapadānvayalābhāt । ato yadālabheta tacchvetaṃ iti vāk‍yārthaḥ ।﻿<pb n="b577"/>
vāyavyabrahmavarcasakāmapadayoḥ kā vārtā ? parasparāsaṅgatervāk‍yāntaraṃ aruṇā&mdash;
divaditi manyate । yāvaduk‍taṃ veti brahmavarcasakāmapadānvayā'pi labhyata
ityaparaḥ pakṣaḥ । ś‍vetamālabheta brahmavarcasakāma iti paraṃ vāyavya-
padasyaikasyaivoddhāraḥ । etadeva yuk‍taṃ īṣālambhasyāprakṛtatvāt । atha
liṅartho vihitopalakṣaṇārthaḥ parigṛhyate vidhānaṃ na prāpnoti ।</p>﻿<pb n="b578"/>﻿<pb n="b579"/>
<p><q>yajatistu dravyaphalabhok‍tṛsaṃyogāt ।</q> atrocyate । syādevaṃ
yadi samastapadānvayo na bhavati । bhavati tvasau । kathaṃ ? vāyavyaṃ
ś‍vetamālabheta bhūtikāma iti vāk‍yārtho vidhīyate । kathaṃ tarhyā-
labhatiḥ ? anuvādo'yaṃ anyataḥ prāpteḥ । aprāptasyānvayo na
saṃbhavati । nāvidhīyamānasya svargakāmavat । ato'yamālabhatirityekaṃ
śāstram । asaṃbhavatyanvaye śāstrabhedaḥ praviśa piṇ‍tībhitivat ।﻿<pb n="b580"/>
nanu guṇavidhidūṣaṇapakṣe'nekaguṇavidhānaṃ darśayati । uktaṃ ca na vāyavya-
brahmavarcasakāmau saṃbadhyete iti । ucyate&mdash;nāyamabhiprāyaḥ īṣālabhbhe pada-
dvayavidhānamiti । kathaṃ tarhi ? yadi prāptānuvādena īṣālambhe ś‍veto guṇo
vidhīyate [kiṃ na] prākṛtepi । atha kasmādālambho vāyavye brahmavarcasa-﻿<pb n="b581"/>
kāme vā aprakṛte'pi na vidhīyate ? ko nu khalu nirṇayaḥ
īṣālambhe ś‍vetaguṇavidhānamityatra ? na cālabhbhavyāptau pramāṇamastītyuktam ।
idaṃ cāpara; kathaṃ ālabhate; ananvayamāśaṅkaya taccālabhatyarthaviśiṣṭamiti ।﻿<pb n="b582"/>
kathaṃ tarhi ? idantaduktam । nāyamekasya vāk‍yasyātibhāraḥ yaduta kriyādvaya-
sambandhinarthaṃ vidhirvidadhātīti । aṅgāṅgibhāvasyānyataḥ siddheḥ ।
tasmādālabhatyarthaviśiṣṭamityanvayābhiprāyametat ।</p>﻿<pb n="b583"/>
<p><q>viśaye prāyadarśanāt ।</q> kimidaṃ viśaye prāyadarśanā-
diti ? sūtrasyānākṣiptaviṣayatāṃ darśayati । āgamagamyo'tra&mdash;﻿<pb n="b584"/>
viṣayo na sūtrāt gamyata ityarthaḥ । tathā ca darśitaṃ vṛttikāravacanāt
viṣayamavagacchāmaḥ upapadyate caitaditi । kaḥ punaratra pūrvaḥ pakṣaḥ﻿<pb n="b585"/>
ālabhatisāmānyāt yajimatā bhavitavyamiti pūrvaḥ pakṣaḥ । dravya-
devatāsambandhāśravaṇāt na yajimāniti rāddhāntaḥ ।</p>
<p><q>saṃyuktastvarthaśabdena ।</q> kimityadhikaraṇāntaramidaṃ kṛtam ?
arthavādāt devatāsambandhanirākaraṇārtham ।</p>﻿<pb n="b586"/>
viśeṣākāṅkṣayāṃ hi arthavādānnirṇayaḥ । iha tūpadhāne viniyukta-
tvāt dravyastutiparaiva devatāśrutiriti ।</p>﻿<pb n="b587"/>
idamapi pūrveṇa tulyam ।</p>
<p><q>pātrīvate tu ।</q> uktaṃ dravyadevatāsaṃyuk‍taṃ saṃskārakarmavadvāk‍yaṃ
yāgasya codakamiti tadidānīṃ sandihyate । prakṛte yāge dravyadevatā-
saṃskārakarmavadvāk‍yaṃ kiṃ saṃskāramātrasya vidhāyakaṃ uta etadapi yāgasya
vidhāyakamiti । kathaṃ punaḥ spaṣṭe prakṛtayāgavacanatve saṃśayaḥ ?﻿<pb n="b588"/>
saguṇanirguṇaśravaṇāt । saguṇaṃ hi prakṛtaṃ karma nirguṇaṃ ceha śrūyate ।
tasmāt karmāntare utsṛjatiḥ । utsṛjatiparyagnikṛtaśabdau ca
kāryataḥ prāptāvanūdyete । kimidamuk‍taṃ bhāṣyakāreṇa <quote>“api ca tvāṣṭrasyo-
tsarge vidhīyamāne paryagnikṛtasyeti viśeṣaṇaṃ nāvakalpata”</quote> iti । idamuktaṃ
viśiṣṭānuvādalakṣaṇo vāk‍yabheda iti । nanu ca prakṛtaḥ paryagnikṛta﻿<pb n="b589"/>
eva, ko'tra vāk‍yabheda iti । prakṛtatvena hi avivakṣitānvayo labhyate ।
na punarvivakṣāpyutsarge । idamaparaṃ&mdash;kiṃ paryagnikṛta eva pātnīvatatā
vidhīyata iti pātnīvatatvameva vidhīyate । paryagnikṛtatā prāptaiva ।
saiveyamanena prakāreṇa darśitā bhāṣyakāreṇa ।</p>﻿<pb n="b590"/>
atrocyate&mdash;paryagnikṛtasyāyamutsargaścodyate prakṛtasya । nanu ca tvāṣṭaṃ
pātnīvataṃ iti śravaṇāt na pātnīvataśabdena prakṛtābhidhānamupapadyate । ucyate
na nopapadyate । yasya hi samāsenābhidhānaṃ tatra vyastasyābhidhānānupapattiḥ ।
aindrāgna āg‍neyavat । yatra punaḥ vyastayorābhidhāna siddhaṃ prakṛte'pi
tatra nārthāntare buddhirupapadyate । tasmāt saṃskāravidhānamevedamavaccheda&mdash;
phalam । nanu paryagnikṛtavivakṣā utsarge nopapadyetetyuktam ।﻿<pb n="b591"/>
satyaṃ nopapadyate yadi pātnīvataśabdo vivakṣyeta । sa tu prakṛtābhidhānāt
prāptānvayavacana evetyadoṣaḥ ।</p>
<p><q>adravyatvātkevale ।</q> sa evāyaṃ vicāro'nuvartate । kiṃ yaji-
mati tatsaṃskārakarma uta kevalasaṃskāravidhānamiti । tadiha cintyate । kiṃ﻿<pb n="b592"/>
grahaṇamātracodane ete uta yajitī iti । kiṃ yuktam ? yaji-
matī iti । kathaṃ ? aprayojanavataḥ saṃskārābhāvāt । yāgaśabdaśravaṇācca
sāmayuktāt yajimatī ete codane । grahaṇādiśabdaścālabhativat prāpta
evānūdyate sasomaśabdakaḥ । nanu cāṃśau na somayuk‍to yajiḥ
śrūyate । uk‍taṃ niṣprayojanasya saṃskārābhāvāt adābhyasāhacaryācca
tadvadbhaviṣyati iti । nanu ca jyotiṣṭomasyaivāyaṃ yajiranuvādaḥ﻿<pb n="b593"/>
kasmānna bhaviṣyati । aprakṛtatvāt । prakṛte hi viśeṣe sāmānyaśabdo
viśeṣavacano bhaviṣyati nāprakṛte । tasmādyajimatī ete codane ।</p>
<p>atrocyate&mdash;saṃskāramātracodane ete । kasmāt ? tāvanmātra-
śravaṇāt । nanu ca somavān yajiratra śrūyata ityuk‍taṃ; sat‍yaṃ śrūyate ।
anyaparastu saḥ । nanu ca kevalasaṃskāracodane anarthake bhavataḥ, prayojana-
vato'śravaṇāt, sannidhānābhāvācca । atrābhidhīyate । somayuk‍to﻿<pb n="b594"/>
yajiḥ nānyārthatāṃ pratipat‍tuṃ śak‍noti yadi na jyotiṣṭomamanuvadati ।
sa hyupadeśāt somavān । tasmāttat‍sambandhāttat‍saṃskāraḥ । tat‍sāha&mdash;
caryāc‍cāṃśāvapīt‍yuktam ।</p>
<p><q>agristu liṅgadarśanāt ।</q> ya evaṃ vidvānagniṃ cinuta iti
kimayaṃ saṃskāracodanā vā uta yajimat‍karmeti । yajimat‍karmeti brūmaḥ﻿<pb n="b595"/>
<q>yajiśabdasāmānādhikaraṇyāt ।</q> agniṃ cinuta iti prāpteḥ । cinoti-
ridānīṃ kimarthaḥ । ālabhatītivadbhaviṣyatīti cet tat nopapadyate । tatra
hi kāryataḥ prāptirālabhateḥ । iha punarna cinoteḥ anyataḥ kāryatāvagatiḥ ।﻿<pb n="b596"/>
upadeśāditi cenna, vāk‍yabhedaprasaṅgāt । prakaraṇamapīti vāk‍yabhedasavya-
pekṣameva । evaṃ tarhīyaṃ kañcitsaṅghātaṃ kāryaprāptamaṅgīkṛtyānuvādo bhaviṣyati ।
atha vā iṣṭakābhiragniṃ cinuta iti prāptasyāyamanuvādaḥ । tathā ca liṅga-
darśanamuktam ।</p>
<p><q>dravyaṃ vā syāccodanāyāḥ ।</q> atrocyate&mdash;saṃskāracodanaivaiṣā ।
kutaḥ ? saṃskāraśabdaśravaṇāt । agniśabdasya ca jvalane rūḍhatvāt ।﻿<pb n="b597"/>
kathaṃ tarhi agniṃ anuyajatīti ? cayanasaṃskṛte'g‍nau paścādyajatītyarthaḥ ।
<q>cayanamabhinirvṛtyeti yāvat ।</q> atha yalliṅgamuktaṃ tat cayana&mdash;
saṃskṛtāgniyukte draṣṭavyaṃ tāsveva codanāsu ।</p>﻿<pb n="b598"/>
<p><q>prakaraṇāntare prayojanānyatvam ।</q> māsamagnihotraṃ juhotīti
śrūyate । tatra śāstrāntarāmidaṃ agnihotraśāstrāt uta neti cintyate । nanu
ca māsavidhāne'pi śāstrāntaramevaitat । vāk‍yāntaramevedaṃ na śāstrāntaram ।
tulyakāryaguṇāntaravidhānāpekṣaṃ bhavati śāstrāntaraṃ na kevalabhāvavidhānāpekṣam﻿<pb n="b599"/>
kiṃ yuktam ? na śāstrāntaramidaṃ naiyamika evāyaṃ guṇavidhiḥ ।
kutaḥ ? agnihotraśabdapratyabhijñānāt ।</p>﻿<pb n="b600"/>
<p>atrocyate&mdash;prakaraṇāntare prayojanānyatvam । kimidaṃ prakara-
ṇāntara iti ? aprakṛtābhidhāna ityarthaḥ । nātra prakṛtābhidhāyako'yaṃ
juhotiśabdaḥ dadhnā juhoti itivat । nanu cāgnihotrābhidhānāt, naiya&mdash;
mika eva guṇavacanatā'vagamyate । na, juhoterarthāntarāvagateḥ । kathaṃ
punaranyārthāvagatiḥ । upasadbhiścaritveti śravaṇāt । ato juhotya-
rthānusāryayaṃ agnihotraśabdaḥ na viparītaḥ । tasmāt siddhaṃ prakaraṇānta-
rat‍vam । prakaraṇāntaraṃ ca śāstrāntaratvam ।</p>﻿<pb n="b601"/>
<p><q>phalaṃ cākarmasannidhau ।</q> kimidamanyadeva bhedakāraṇam ? neti
brūmaḥ । atrāpyaprakṛtābhidhānataiva pratipādyate । kathaṃ ? pūrvatra upasadbhiśca-
ritvā iti aprakṛtābhidhānatā uktā । idānīṃ punaḥ phalasaṃbandhenāprakṛtā-
bhidhānaṃ pratīyata iti pūrvapakṣavādino'bhiprāyaḥ । karmaṇo vidheyatvāt ।﻿<pb n="b602"/>
rāddhāntī tu manyate । anyārthe bhavatyapi prakṛtābhidhānam । svārthe
punaḥ na prakṛtābhidhānaṃ pratīyate । phalasaṃbandhe ca svārtho bhāvaśabdaḥ ।
nahyabhāvārthasya vidhānaṃ saṃbhavatītyuk‍tam । na ca dadhyādivat bhāvānu&mdash;
praveśo'dhikārasya saṃbhavatīti vakṣyāmaḥ । anyathāpi aprakṛtābhidhānaṃ
siddham ।</p>﻿<pb n="b603"/>
<p><q>sannidhau tvavibhāgāt ।</q> uk‍taṃ phalaṃ cākarmasannidhāviti ।
tasyedaṃ pratyudāharaṇam । karmasannidhau phalayogo na śāstrāntaratvamā&mdash;
pādayati । nanu ca vidheyaparatvādbhāvārthasya kiṃ sannidhiḥ kariṣyati ?
satyaṃ vidheyo bhāvārthaḥ । na punaḥ sannidhānamatikrāmati । nanu
atatparatvādabhidhānasya kiṃ sannidhiḥ kariṣyati ? idaṃ kariṣyati ।﻿<pb n="b604"/>
atatpare'pyabhidhāne'nyato buddhiṃ niruṇaddhi । upadeśaparamapyabhidhānaṃ
sannidhau sati na viśeṣāntaramākṣep‍tuṃ kṣamaḥ । tasmād‍yuk‍taṃ sannidhau tva-
vibhāgāditi ।</p>
<p><q>āg‍neyastūktahetutvāt ।</q> aviśeṣāt karmāntaramityāśaṅkitaṃ
pūrvapakṣiṇā । āg‍neyamātraśravaṇāt । avibhāgastu karmaṇo'bhyāso
dviruk‍tena pratīyeta ।</p>﻿<pb n="b605"/>
<p>atrocyate&mdash;rāddhāntavādī tu paurṇamāsīsaṃyuk‍taṃ vidhāyakaṃ manyate । aprati-
pakṣatvāt । vihitasya ca punarvacanaṃ na śakyate'rthāntaratayā pratipat‍tum । abhyā-﻿<pb n="b606"/>
sādhikaraṇe punarvidhānāviśeṣādityuktam । nanu ca niṣprayojanaṃ punarvacana-
mityuktam । na prayojanavaśādarthāntarapratipattiḥ avagamo hi tatvānyatve
hetuḥ na cānarthakyam । aindrāgnavithānaṃ prayojanamityuktam ।</p>
<trailer>iti vṛhatyāṃ dvitīyādhyāyasya
tṛtīyaḥ pādaḥ</trailer>
﻿<pb n="b607"/>
<head>atha caturthaḥ pādaḥ</head>
<p><q>yāvajjīviko'bhyāsaḥ ।</q> yāvajjīvamagnihotraṃ juhotītyatra cintyate
kiṃ kāmyācchāstrāntaraṃ uta ekamiti । kiṃ prāptaṃ ? karmaṇaḥ prāptatvāt 
guṇavidhiḥ । tataścaikaṃ śāstram । kaḥ punaratra guṇo vidhī&mdash;
yate ? jīvanaṃ tāvat prāptatvādavidheyam । evaṃ tarhi jīvanena
﻿<pb n="b608"/>
lakṣitaḥ kālaḥ । nanu cāsāvapi nityaprāpta eva ; na, yāvadanubandha-
tayā'prāpteḥ । tasmāt kālavidhiḥ । ko'yaṃ kālo nāma ? yaḥ
kālavidbhiruk‍taḥ । ke te kālavidaḥ ? ye jyotirvidaḥ ।
tathā ca liṅgadarśanam । tasmādekaṃ śās‍tramiti ।</p>
﻿<pb n="b609"/>
<p><q>karturvā śrutisaṃyogāt ।</q> atrocyate&mdash;adhikāracodanaiṣā na
kālavidhiḥ । ataśca kāmyāt śāstrāntaratvam । kiṃ punaḥ kāraṇaṃ adhikāra-
cādanaiṣā na kālavidhiriti ? kālavidhau hi padadvayamapi lakṣaṇa-
﻿<pb n="b610"/>
yā'nvapi bhavati । adhikāropadeśe tu śrutyā । na ca saṃbhavantyāṃ
﻿<pb n="b611"/>
śrutau lakṣaṇāśrayaṇe kāraṇamasti । tasmādadhikāracodanaivaiṣā । adhikāracodanāyāṃ
﻿<pb n="b612"/>
ca prayogāntarasiddhiḥ । evaṃ ca kṛtvā liṅgadarśanāni ghaṭante ।
jarāmaryavādo'pyupapadyata ityuktam ।</p>
﻿<pb n="b613"/>
<p><q>nāmarūpadharmaviśeṣapunarukti ।</q> atra bhedapramāṇābhāsāni
pūrvapakṣe upanyasya rāddhānte kecit granthasaṃbandhitayā,
kecit svādhyāyasaṃbandhitayā, kecit karmāntarāśrayatayā,
kecit yadeti kālayogādityevamādibhiḥ parihāraiḥ parihṛtāti ।
﻿<pb n="b614"/>
tasmādvākyāntarāṇyevaitāni na śās‍trāntarāṇīti siddham ।</p>
<trailer>iti bṛhatyāṃ dvitīyādhyāyasya
caturthaḥ pādaḥ</trailer>
